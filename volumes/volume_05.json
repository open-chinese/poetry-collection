[
    {
        "title": "诗三百三首 十二",
        "author": "寒山",
        "content": "鹦鹉宅西国，虞罗捕得归。\n美人朝夕弄，出入在庭帏。\n赐以金笼贮，扃哉损羽衣。\n不如鸿与鹤，飖扬入云飞。",
        "dynasty": "唐",
        "collection_info": null
    },
    {
        "title": "诗三百三首 十三",
        "author": "寒山",
        "content": "玉堂挂珠帘，中有婵娟子。\n其貌胜神仙，容华若桃李。\n东家春雾合，西舍秋风起。\n更过三十年，还成苷蔗滓。",
        "dynasty": "唐",
        "collection_info": null
    },
    {
        "title": "诗三百三首 十四",
        "author": "寒山",
        "content": "城中娥眉女，珠佩珂珊珊。\n鹦鹉花前弄，琵琶月下弹。\n长歌三月响，短舞万人看。\n未必长如此，芙蓉不耐寒。",
        "dynasty": "唐",
        "collection_info": null
    },
    {
        "title": "诗三百三首 十五",
        "author": "寒山",
        "content": "父母续经多，田园不羡他。\n妇摇机轧轧，儿弄口㗻㗻。\n拍手摧花舞，搘颐听鸟歌。\n谁当来叹赏，樵客屡经过。",
        "dynasty": "唐",
        "collection_info": null
    },
    {
        "title": "诗三百三首 十六",
        "author": "寒山",
        "content": "家住绿岩下，庭芜更不芟。\n新藤垂缭绕，古石竖巉岩。\n山果猕猴摘，池鱼白鹭衔。\n仙书一两卷，树下读喃喃。",
        "dynasty": "唐",
        "collection_info": null
    },
    {
        "title": "诗三百三首 十七",
        "author": "寒山",
        "content": "四时无止息，年去又年来。\n万物有代谢，九天无朽摧。\n东明又西暗，花落復花开。\n唯有黄泉客，冥冥去不迴。",
        "dynasty": "唐",
        "collection_info": null
    },
    {
        "title": "诗三百三首 十八",
        "author": "寒山",
        "content": "岁去换愁年，春来物色鲜。\n山花笑渌水，岩岫舞青烟。\n蜂蝶自云乐，禽鱼更可怜。\n朋游情未已，彻晓不能眠。",
        "dynasty": "唐",
        "collection_info": null
    },
    {
        "title": "诗三百三首 十九",
        "author": "寒山",
        "content": "手笔太纵横，身材极环玮。\n生为有限身，死作无名鬼。\n自古如此多，君今争奈何。\n可来白云裏，教尔紫芝歌。",
        "dynasty": "唐",
        "collection_info": null
    },
    {
        "title": "诗三百三首 二十",
        "author": "寒山",
        "content": "欲得安身处，寒山可长保。\n微风吹幽松，近听声逾好。\n下有斑白人，喃喃读黄老。\n十年归不得，忘却来时道。",
        "dynasty": "唐",
        "collection_info": null
    },
    {
        "title": "诗三百三首 二十一",
        "author": "寒山",
        "content": "俊杰马上郎，挥鞭指绿杨。\n谓言无死日，终不作梯航。\n四运花自好，一朝成萎黄。\n醍醐与石蜜，至死不能尝。",
        "dynasty": "唐",
        "collection_info": null
    },
    {
        "title": "诗三百三首 二十二",
        "author": "寒山",
        "content": "有一餐霞子，其居讳俗游。\n论时实萧爽，在夏亦如秋。\n幽涧常沥沥，高松风飕飕。\n其中半日坐，忘却百年愁。",
        "dynasty": "唐",
        "collection_info": null
    },
    {
        "title": "诗三百三首 二十三",
        "author": "寒山",
        "content": "妾在邯郸住，歌声亦抑扬。\n赖我安居处，此曲旧来长。\n既醉莫言归，留连日未央。\n儿家寝宿处，绣被满银床。",
        "dynasty": "唐",
        "collection_info": null
    },
    {
        "title": "诗三百三首 二十四",
        "author": "寒山",
        "content": "快搒三翼舟，善乘千里马。\n莫能造我家，谓言最幽野。\n岩岫深嶂中，云雷竟日下。\n自非孔丘公，无能相救者。",
        "dynasty": "唐",
        "collection_info": null
    },
    {
        "title": "诗三百三首 二十五",
        "author": "寒山",
        "content": "智者君抛我，愚者我抛君。\n非愚亦非智，从此断相闻。\n入夜歌明月，侵晨舞白云。\n焉能拱口手，端坐鬓纷纷。",
        "dynasty": "唐",
        "collection_info": null
    },
    {
        "title": "诗三百三首 二十六",
        "author": "寒山",
        "content": "有鸟五色彣，栖桐食竹实。\n徐动合礼仪，和鸣中音律。\n昨来何以至，为吾暂时出。\n傥闻弦歌声，作舞欣今日。",
        "dynasty": "唐",
        "collection_info": null
    },
    {
        "title": "诗三百三首 二十七",
        "author": "寒山",
        "content": "茅栋野人居，门前车马疎。\n林幽偏聚鸟，溪阔本藏鱼。\n山果携儿摘，皋田共妇锄。\n家中何所有，唯有一床书。",
        "dynasty": "唐",
        "collection_info": null
    },
    {
        "title": "诗三百三首 二十八",
        "author": "寒山",
        "content": "登陟寒山道，寒山路不穷。\n溪长石磊磊，涧阔草蒙蒙。\n苔滑非关雨，松鸣不假风。\n谁能超世累，共坐白云中。",
        "dynasty": "唐",
        "collection_info": null
    },
    {
        "title": "诗三百三首 二十九",
        "author": "寒山",
        "content": "六极常婴困，九维徒自论。\n有才遗草泽，无艺闭蓬门。\n日上岩犹暗，烟消谷尚昏。\n其中长者子，箇箇总无裩。",
        "dynasty": "唐",
        "collection_info": null
    },
    {
        "title": "诗三百三首 三十",
        "author": "寒山",
        "content": "白云高嵯峨，渌水荡潭波。\n此处闻渔父，时时鼓棹歌。\n声声不可听，令我愁思多。\n谁谓雀无角，其如穿屋何。",
        "dynasty": "唐",
        "collection_info": null
    },
    {
        "title": "诗三百三首 三十一",
        "author": "寒山",
        "content": "杳杳寒山道，落落冷涧滨。\n啾啾常有鸟，寂寂更无人。\n碛碛风吹面，纷纷雪积身。\n朝朝不见日，岁岁不知春。",
        "dynasty": "唐",
        "collection_info": null
    },
    {
        "title": "诗三百三首 三十二",
        "author": "寒山",
        "content": "少年何所愁，愁见鬓毛白。\n白更何所愁，愁见日逼迫。\n移向东岱居，配守北邙宅。\n何忍出此言，此言伤老客。",
        "dynasty": "唐",
        "collection_info": null
    },
    {
        "title": "诗三百三首 三十三",
        "author": "寒山",
        "content": "闻道愁难遣，斯言谓不真。\n昨朝曾趂却，今日又缠身。\n月尽愁难尽，年新愁更新。\n谁知席帽下，元是昔愁人。",
        "dynasty": "唐",
        "collection_info": null
    },
    {
        "title": "诗三百三首 三十四",
        "author": "寒山",
        "content": "两龟乘犊车，蓦出路头戏。\n一蛊从傍来，苦死欲求寄。\n不载爽人情，始载被沈累。\n弹指不可论，行恩却遭刺。",
        "dynasty": "唐",
        "collection_info": null
    },
    {
        "title": "诗三百三首 三十五",
        "author": "寒山",
        "content": "三月蚕犹小，女人来采花。\n隈墙弄蝴蝶，临水掷虾𢋙。\n罗袖盛梅子，金鎞挑笋芽。\n鬬论多物色，此地胜余家。",
        "dynasty": "唐",
        "collection_info": null
    },
    {
        "title": "诗三百三首 三十六",
        "author": "寒山",
        "content": "东家一老婆，富来三五年。\n昔日贫于我，今笑我无钱。\n渠笑我在后，我笑渠在前。\n相笑傥不止，东边復西边。",
        "dynasty": "唐",
        "collection_info": null
    },
    {
        "title": "诗三百三首 三十七",
        "author": "寒山",
        "content": "富儿多鞅掌，触事难祇承。\n仓米已赫赤，不贷人斗升。\n转怀钩距意，买绢先拣绫。\n若至临终日，弔客有苍蝇。",
        "dynasty": "唐",
        "collection_info": null
    },
    {
        "title": "诗三百三首 三十八",
        "author": "寒山",
        "content": "余曾昔覩聪明士，博达英灵无比伦。\n一选嘉名喧宇宙，五言诗句越诸人。\n为官治化超先辈，直为无能继后尘。\n忍然富贵贪财色，瓦解冰消不可陈。",
        "dynasty": "唐",
        "collection_info": null
    },
    {
        "title": "诗三百三首 三十九",
        "author": "寒山",
        "content": "白鹤衔苦桃，千里作一息。\n欲往蓬莱山，将此充粮食。\n未达毛摧落，离羣心惨恻。\n却归旧来巢，妻子不相识。",
        "dynasty": "唐",
        "collection_info": null
    },
    {
        "title": "诗三百三首 四十",
        "author": "寒山",
        "content": "惯居幽隐处，乍向国清中。\n时访丰干道，仍来看拾公。\n独迴上寒岩，无人话合同。\n寻究无源水，源穷水不穷。",
        "dynasty": "唐",
        "collection_info": null
    },
    {
        "title": "诗三百三首 四十一",
        "author": "寒山",
        "content": "生前大愚痴，不为今日悟。\n今日如许贫，总是前生作。\n今生又不修，来生还如故。\n两岸各无船，渺渺难济渡。",
        "dynasty": "唐",
        "collection_info": null
    },
    {
        "title": "诗三百三首 四十二",
        "author": "寒山",
        "content": "璨璨卢家女，旧来名莫愁。\n贪乘摘花马，乐搒采莲舟。\n膝坐绿熊席，身披青凤裘。\n哀伤百年内，不免归山丘。",
        "dynasty": "唐",
        "collection_info": null
    },
    {
        "title": "诗三百三首 四十三",
        "author": "寒山",
        "content": "低眼邹公妻，邯郸杜生母。\n二人同老少，一种好面首。\n昨日会客场，恶衣排在后。\n只为着破裙，吃他残䴺𪍣。",
        "dynasty": "唐",
        "collection_info": null
    },
    {
        "title": "诗三百三首 四十四",
        "author": "寒山",
        "content": "独卧重岩下，蒸云昼不消。\n室中虽暡叆，心裏绝喧嚣。\n梦去游金阙，魂归度石桥。\n抛除闹我者，历历树间瓢。",
        "dynasty": "唐",
        "collection_info": null
    },
    {
        "title": "诗三百三首 四十五",
        "author": "寒山",
        "content": "夫物有所用，用之各有宜。\n用之若失所，一缺復一亏。\n圆凿而方枘，悲哉空尔为。\n骅骝将捕鼠，不及跛猫儿。",
        "dynasty": "唐",
        "collection_info": null
    },
    {
        "title": "诗三百三首 四十六",
        "author": "寒山",
        "content": "谁家长不死，死事旧来均。\n始忆八尺汉，俄成一聚尘。\n黄泉无晓日，青草有时春。\n行到伤心处，松风愁杀人。",
        "dynasty": "唐",
        "collection_info": null
    },
    {
        "title": "诗三百三首 四十七",
        "author": "寒山",
        "content": "骝马珊瑚鞭，驱驰洛阳道。\n自矜美少年，不信有衰老。\n白髮会应生，红颜岂长保。\n但看北邙山，箇是蓬莱岛。",
        "dynasty": "唐",
        "collection_info": null
    },
    {
        "title": "诗三百三首 四十八",
        "author": "寒山",
        "content": "竟日常如醉，流年不暂停。\n埋着蓬蒿下，晓月何冥冥。\n骨肉消散尽，魂魄几凋零。\n遮莫齩铁口，无因读老经。",
        "dynasty": "唐",
        "collection_info": null
    },
    {
        "title": "诗三百三首 四十九",
        "author": "寒山",
        "content": "一向寒山坐，淹留三十年。\n昨来访亲友，太半入黄泉。\n渐减如残烛，长流似逝川。\n今朝对孤影，不觉泪双悬。",
        "dynasty": "唐",
        "collection_info": null
    },
    {
        "title": "诗三百三首 五十",
        "author": "寒山",
        "content": "相唤采芙蓉，可怜清江裏。\n游戏不觉暮，屡见狂风起。\n浪捧鸳鸯儿，波摇鸂鶒子。\n此时居舟楫，浩荡情无已。",
        "dynasty": "唐",
        "collection_info": null
    },
    {
        "title": "诗三百三首 五十一",
        "author": "寒山",
        "content": "吾心似秋月，碧潭清皎洁。\n无物堪比伦，教我如何说。",
        "dynasty": "唐",
        "collection_info": null
    },
    {
        "title": "诗三百三首 五十二",
        "author": "寒山",
        "content": "垂柳暗如烟，飞花飘似霰。\n夫居离妇州，妇住思夫县。\n各在天一涯，何时得相见？\n寄语明月楼，莫贮双飞燕。",
        "dynasty": "唐",
        "collection_info": null
    },
    {
        "title": "诗三百三首 五十三",
        "author": "寒山",
        "content": "有酒相招饮，有肉相呼吃。\n黄泉前后人，少壮须努力。\n玉带暂时华，金钗非久饰。\n张翁与郑婆，一去无消息。",
        "dynasty": "唐",
        "collection_info": null
    },
    {
        "title": "诗三百三首 五十四",
        "author": "寒山",
        "content": "可怜好丈夫，身体极棱棱。\n春秋未三十，才艺百般能。\n金羁逐侠客，玉馔集良朋。\n唯有一般恶，不传无尽灯。",
        "dynasty": "唐",
        "collection_info": null
    },
    {
        "title": "诗三百三首 五十五",
        "author": "寒山",
        "content": "桃花欲经夏，风月催不待。\n访觅汉时人，能无一箇在。\n朝朝花迁落，岁岁人移改。\n今日扬尘处，昔时为大海。",
        "dynasty": "唐",
        "collection_info": null
    },
    {
        "title": "诗三百三首 五十六",
        "author": "寒山",
        "content": "我见东家女，年可有十八。\n西舍竞来问，愿姻夫妻活。\n烹羊煮众命，聚头作淫杀。\n含笑乐呵呵，啼哭受殃抉。",
        "dynasty": "唐",
        "collection_info": null
    },
    {
        "title": "诗三百三首 五十七",
        "author": "寒山",
        "content": "田舍多桑园，牛犊满廐辙。\n肯信有因果，顽皮早晚裂。\n眼看消磨尽，当头各自活。\n纸袴瓦作裩，到头冻饿杀。",
        "dynasty": "唐",
        "collection_info": null
    },
    {
        "title": "诗三百三首 五十八",
        "author": "寒山",
        "content": "我见百十狗，箇箇毛鬇鬡。\n卧者渠自卧，行者渠自行。\n投之一块骨，相与啀喍争。\n良由为骨少，狗多分不平。",
        "dynasty": "唐",
        "collection_info": null
    },
    {
        "title": "诗三百三首 五十九",
        "author": "寒山",
        "content": "极目兮长望，白云四茫茫。\n鸱鵶饱腲腇，鸾凤饥彷徨。\n骏马放石碛，蹇驴能至堂。\n天高不可问，鹪鵊在沧浪。",
        "dynasty": "唐",
        "collection_info": null
    },
    {
        "title": "诗三百三首 六十",
        "author": "寒山",
        "content": "洛阳多女儿，春日逞华丽。\n共折路边花，各持插高髻。\n髻高花匼匝，人见皆睥睨。\n别求醦醦怜，将归见夫壻。",
        "dynasty": "唐",
        "collection_info": null
    },
    {
        "title": "诗三百三首 六十一",
        "author": "寒山",
        "content": "春女衒容仪，相将南陌陲。\n看花愁日晚，隐树怕风吹。\n年少徒傍来，白马黄金羁。\n何须久相弄，儿家夫壻知。",
        "dynasty": "唐",
        "collection_info": null
    },
    {
        "title": "诗三百三首 六十二",
        "author": "寒山",
        "content": "羣女戏夕阳，风来满路香。\n缀裙金蛱蝶，插髻玉鸳鸯。\n角婢红罗缜，阉奴紫锦裳。\n为观失道者，鬓白心惶惶。",
        "dynasty": "唐",
        "collection_info": null
    },
    {
        "title": "诗三百三首 六十三",
        "author": "寒山",
        "content": "若人逢鬼魅，第一莫惊懅。\n捺硬莫采渠，呼名自当去。\n烧香请佛力，礼拜求僧助。\n蚊子叮铁牛，无渠下觜处。",
        "dynasty": "唐",
        "collection_info": null
    },
    {
        "title": "诗三百三首 六十四",
        "author": "寒山",
        "content": "浩浩黄河水，东流长不息。\n悠悠不见清，人人寿有极。\n苟欲乘白云，曷由生羽翼。\n唯当鬒髮时，行住须努力。",
        "dynasty": "唐",
        "collection_info": null
    },
    {
        "title": "诗三百三首 六十五",
        "author": "寒山",
        "content": "乘兹朽木船，采彼纴婆子。\n行至大海中，波涛復不止。\n唯赍一宿粮，去岸三千里。\n烦恼从何生，愁哉缘苦起。",
        "dynasty": "唐",
        "collection_info": null
    },
    {
        "title": "诗三百三首 六十六",
        "author": "寒山",
        "content": "默默永无言，后生何所述。\n隐居在林薮，智日何由出。\n枯槁非坚卫，风霜成夭疾。\n土牛耕石田，未有得稻日。",
        "dynasty": "唐",
        "collection_info": null
    },
    {
        "title": "诗三百三首 六十七",
        "author": "寒山",
        "content": "山中何太冷，自古非今年。\n沓嶂恆凝雪，幽林每吐烟。\n草生芒种后，叶落立秋前。\n此有沈迷客，窥窥不见天。",
        "dynasty": "唐",
        "collection_info": null
    },
    {
        "title": "诗三百三首 六十八",
        "author": "寒山",
        "content": "山客心悄悄，常嗟岁序迁。\n辛勤采芝朮，搜斥讵成仙。\n庭廓云初卷，林明月正圆。\n不归何所为，桂树相留连。",
        "dynasty": "唐",
        "collection_info": null
    },
    {
        "title": "诗三百三首 六十九",
        "author": "寒山",
        "content": "有人兮山楹，云卷兮霞缨。\n秉芳兮欲寄，路漫漫兮难征。\n心惆怅兮狐疑，年老已无成。\n众喔咿斯，蹇独立兮忠贞。",
        "dynasty": "唐",
        "collection_info": null
    },
    {
        "title": "诗三百三首 七十",
        "author": "寒山",
        "content": "猪吃死人肉，人吃死猪肠。\n猪不嫌人臭，人反道猪香。\n猪死抛水内，人死掘土藏。\n彼此莫相噉，莲花生沸汤。",
        "dynasty": "唐",
        "collection_info": null
    },
    {
        "title": "诗三百三首 七十一",
        "author": "寒山",
        "content": "快哉混沌身，不饭復不尿。\n遭得谁钻凿，因兹立九窍。\n朝朝为衣食，岁岁愁租调。\n千箇争一钱，聚头亡命叫。",
        "dynasty": "唐",
        "collection_info": null
    },
    {
        "title": "诗三百三首 七十二",
        "author": "寒山",
        "content": "啼哭缘何事，泪如珠子颗。\n应当有别离，復是遭丧祸。\n所为在贫穷，未能了因果。\n冢间瞻死尸，六道不干我。",
        "dynasty": "唐",
        "collection_info": null
    },
    {
        "title": "诗三百三首 七十三",
        "author": "寒山",
        "content": "妇女慵经织，男夫懒耨田。\n轻浮耽挟弹，跕躧拈抹弦。\n冻骨衣应急，充肠食在先。\n今谁念于汝，苦痛哭苍天。",
        "dynasty": "唐",
        "collection_info": null
    },
    {
        "title": "诗三百三首 七十四",
        "author": "寒山",
        "content": "不行真正道，随邪号行婆。\n口惭神佛少，心怀嫉妒多。\n背后噇鱼肉，人前念佛陀。\n如此修身处，难应避奈何。",
        "dynasty": "唐",
        "collection_info": null
    },
    {
        "title": "诗三百三首 七十五",
        "author": "寒山",
        "content": "世有一等愚，茫茫恰似驴。\n还解人言语，贪淫状若猪。\n险巇难可测，实语却成虚。\n谁能共伊语，令教莫此居。",
        "dynasty": "唐",
        "collection_info": null
    },
    {
        "title": "诗三百三首 七十六",
        "author": "寒山",
        "content": "有汉姓慠慢，名贪字不廉。\n一身无所解，百事被他嫌。\n死恶黄连苦，生怜白蜜甜。\n吃鱼犹未止，食肉更无厌。",
        "dynasty": "唐",
        "collection_info": null
    },
    {
        "title": "诗三百三首 七十七",
        "author": "寒山",
        "content": "纵你居犀角，饶君带虎睛。\n桃枝将辟秽，蒜壳取为璎。\n暖腹茱萸酒，空心枸杞羹。\n终归不免死，浪自觅长生。",
        "dynasty": "唐",
        "collection_info": null
    },
    {
        "title": "诗三百三首 七十八",
        "author": "寒山",
        "content": "卜择幽居地，天台更莫言。\n猨啼溪雾冷，岳色草门连。\n折叶覆松室，开池引涧泉。\n已甘休万事，采蕨度残年。",
        "dynasty": "唐",
        "collection_info": null
    },
    {
        "title": "诗三百三首 七十九",
        "author": "寒山",
        "content": "益者益其精，可名为有益。\n易者易其形，是名之有易。\n能益復能易，当得上仙籍。\n无益復无易，终不免死厄。",
        "dynasty": "唐",
        "collection_info": null
    },
    {
        "title": "诗三百三首 八十",
        "author": "寒山",
        "content": "徒劳说三史，浪自看五经。\n洎老检黄籍，依前住白丁。\n筮遭连蹇卦，生主虚危星。\n不及河边树，年年一度青。",
        "dynasty": "唐",
        "collection_info": null
    },
    {
        "title": "诗三百三首 八十一",
        "author": "寒山",
        "content": "碧涧泉水清，寒山月华白。\n默知神自明，观空境逾寂。",
        "dynasty": "唐",
        "collection_info": null
    },
    {
        "title": "诗三百三首 八十二",
        "author": "寒山",
        "content": "我今有一襦，非罗復非绮。\n借问作何色，不红亦不紫。\n夏天将作衫，冬天将作被。\n冬夏递互用，长年只这是。",
        "dynasty": "唐",
        "collection_info": null
    },
    {
        "title": "诗三百三首 八十三",
        "author": "寒山",
        "content": "白拂栴檀柄，馨香竟日闻。\n柔和如卷雾，摇拽似行云。\n礼奉宜当暑，高提復去尘。\n时时方丈内，将用指迷人。",
        "dynasty": "唐",
        "collection_info": null
    },
    {
        "title": "诗三百三首 八十四",
        "author": "寒山",
        "content": "贪爱有人求快活，不知祸在百年身。\n但看阳燄浮沤水，便觉无常败坏人。\n丈夫志气直如铁，无曲心中道自真。\n行密节高霜下竹，方知不枉用心神。",
        "dynasty": "唐",
        "collection_info": null
    },
    {
        "title": "诗三百三首 八十五",
        "author": "寒山",
        "content": "多少般数人，百计求名利。\n心贪觅荣华，经营图富贵。\n心未片时歇，奔突如烟气。\n家眷实团圆，一呼百诺至。\n不过七十年，冰消瓦解置。\n死了万事休，谁人承后嗣。\n水浸泥弹丸，方知无意智。",
        "dynasty": "唐",
        "collection_info": null
    },
    {
        "title": "诗三百三首 八十六",
        "author": "寒山",
        "content": "贪人好聚财，恰如枭爱子。\n子大而食母，财多还害己。\n散之即福生，聚之即祸起。\n无财亦无祸，鼓翼青云裏。",
        "dynasty": "唐",
        "collection_info": null
    },
    {
        "title": "诗三百三首 八十七",
        "author": "寒山",
        "content": "去家一万里，提劒击匈奴。\n得利渠即死，失利汝即殂。\n渠命既不惜，汝命亦何辜。\n教汝百胜术，不贪为上谟。",
        "dynasty": "唐",
        "collection_info": null
    },
    {
        "title": "诗三百三首 八十八",
        "author": "寒山",
        "content": "瞋是心中火，能烧功德林。\n欲行菩萨道，忍辱护真心。",
        "dynasty": "唐",
        "collection_info": null
    },
    {
        "title": "诗三百三首 八十九",
        "author": "寒山",
        "content": "汝为埋头痴兀兀，爱向无明罗剎窟。\n再三劝你早修行，是你顽痴心恍惚。\n不肯信受寒山语，转转倍加业汩汩。\n直待斩首作两段，方知自身奴贼物。",
        "dynasty": "唐",
        "collection_info": null
    },
    {
        "title": "诗三百三首 九十",
        "author": "寒山",
        "content": "恶趣甚茫茫，冥冥无日光。\n人间八百岁，未抵半宵长。\n此等诸痴子，论情甚可伤。\n劝君求出离，认取法中王。",
        "dynasty": "唐",
        "collection_info": null
    },
    {
        "title": "诗三百三首 九十一",
        "author": "寒山",
        "content": "世有多解人，愚痴徒苦辛。\n不求当来善，唯知造恶因。\n五逆十恶辈，三毒以为亲。\n一死入地狱，长如镇库银。",
        "dynasty": "唐",
        "collection_info": null
    },
    {
        "title": "诗三百三首 九十二",
        "author": "寒山",
        "content": "天高高不穷，地厚厚无极。\n动物在其中，凭兹造化力。\n争头觅饱暖，作计相噉食。\n因果都未详，盲儿问乳色。",
        "dynasty": "唐",
        "collection_info": null
    },
    {
        "title": "诗三百三首 九十三",
        "author": "寒山",
        "content": "天下几种人，论时色数有。\n贾婆如许夫，黄老元无妇。\n卫氏儿可怜，钟家女极丑。\n渠若向西行，我便东边走。",
        "dynasty": "唐",
        "collection_info": null
    },
    {
        "title": "诗三百三首 九十四",
        "author": "寒山",
        "content": "贤士不贪婪，痴人好鑪冶。\n麦地占他家，竹园皆我者。\n努膊觅钱财，切齿驱奴马。\n须看郭门外，垒垒松栢下。",
        "dynasty": "唐",
        "collection_info": null
    },
    {
        "title": "诗三百三首 九十五",
        "author": "寒山",
        "content": "唝唝买鱼肉，担归餧妻子。\n何须杀他命，将来活汝己。\n此非天堂缘，纯是地狱滓。\n徐六语破堆，始知没道理。",
        "dynasty": "唐",
        "collection_info": null
    },
    {
        "title": "诗三百三首 九十六",
        "author": "寒山",
        "content": "有人把椿树，唤作白栴檀。\n学道多沙数，几箇得泥丸。\n弃金却担草，谩他亦自谩。\n似聚砂一处，成团也大难。",
        "dynasty": "唐",
        "collection_info": null
    },
    {
        "title": "诗三百三首 九十七",
        "author": "寒山",
        "content": "蒸砂拟作饭，临渴始掘井。\n用力磨碌砖，那堪将作镜。\n佛说元平等，总有真如性。\n但自审思量，不用闲争竞。",
        "dynasty": "唐",
        "collection_info": null
    },
    {
        "title": "诗三百三首 九十八",
        "author": "寒山",
        "content": "推寻世间事，子细总皆知。\n凡事莫容易，尽爱讨便宜。\n护即弊成好，毁即是成非。\n故知杂滥口，背面总由伊。\n冷暖我自量，不信奴唇皮。",
        "dynasty": "唐",
        "collection_info": null
    },
    {
        "title": "诗三百三首 九十九",
        "author": "寒山",
        "content": "蹭蹬诸贫士，饥寒成至极。\n闲居好作诗，札札用心力。\n贱他言孰采，劝君休叹息。\n题安餬{麦幷}上，乞狗也不吃。",
        "dynasty": "唐",
        "collection_info": null
    },
    {
        "title": "诗三百三首 一百",
        "author": "寒山",
        "content": "欲识生死譬，且将冰水比。\n水结即成冰，冰消返成水。\n已死必应生，出生还復死。\n冰水不相伤，生死还双美。",
        "dynasty": "唐",
        "collection_info": null
    },
    {
        "title": "诗三百三首 一百一",
        "author": "寒山",
        "content": "寻思少年日，游猎向平陵。\n国使职非愿，神仙未足称。\n联翩骑白马，喝兔放苍鹰。\n不觉大流落，皤皤谁见矜。",
        "dynasty": "唐",
        "collection_info": null
    },
    {
        "title": "诗三百三首 一百二",
        "author": "寒山",
        "content": "偃息深林下，从生是农夫。\n立身既质直，出语无谄谀。\n保我不鉴璧，信君方得珠。\n焉能同泛滟，极目波上凫。",
        "dynasty": "唐",
        "collection_info": null
    },
    {
        "title": "诗三百三首 一百三",
        "author": "寒山",
        "content": "不须攻人恶，何用伐己善。\n行之则可行，卷之则可卷。\n禄厚忧积大，言深虑交浅。\n闻兹若念兹，小子当自见。",
        "dynasty": "唐",
        "collection_info": null
    },
    {
        "title": "诗三百三首 一百四",
        "author": "寒山",
        "content": "富儿会高堂，华灯何炜煌。\n此时无烛者，心愿处其傍。\n不意遭排遣，还归暗处藏。\n益人明讵损，顿讶惜余光。",
        "dynasty": "唐",
        "collection_info": null
    },
    {
        "title": "诗三百三首 一百五",
        "author": "寒山",
        "content": "世有聪明士，勤苦探幽文。\n三端自孤立，六艺越诸君。\n神气卓然异，精彩超众羣。\n不识箇中意，逐境乱纷纷。",
        "dynasty": "唐",
        "collection_info": null
    },
    {
        "title": "诗三百三首 一百六",
        "author": "寒山",
        "content": "层层山水秀，烟霞锁翠微。\n岚拂纱巾湿，露霑蓑草衣。\n足蹑游方履，手执古藤枝。\n更观尘世外，梦境復何为。",
        "dynasty": "唐",
        "collection_info": null
    },
    {
        "title": "诗三百三首 一百七",
        "author": "寒山",
        "content": "满卷才子诗，溢壶圣人酒。\n行爱观牛犊，坐不离左右。\n霜露入茅檐，月华明瓮牖。\n此时吸两瓯，吟诗五百首。",
        "dynasty": "唐",
        "collection_info": null
    },
    {
        "title": "诗三百三首 一百八",
        "author": "寒山",
        "content": "施家有两儿，以艺干齐楚。\n文武各自备，託身为得所。\n孟公问其术，我子亲教汝。\n秦卫两不成，失时成龃龉。",
        "dynasty": "唐",
        "collection_info": null
    },
    {
        "title": "诗三百三首 一百九",
        "author": "寒山",
        "content": "止宿鸳鸯鸟，一雄兼一雌。\n衔花相共食，刷羽每相随。\n戏入烟霄裏，宿归沙岸湄。\n自怜生处乐，不夺凤皇池。",
        "dynasty": "唐",
        "collection_info": null
    },
    {
        "title": "诗三百三首 一百一十",
        "author": "寒山",
        "content": "或有衒行人，才艺过周孔。\n见罢头兀兀，看时身侗侗。\n绳牵未肯行，锥刺犹不动。\n恰似羊公鹤，可怜生氃氋。",
        "dynasty": "唐",
        "collection_info": null
    },
    {
        "title": "诗三百三首 一一一",
        "author": "寒山",
        "content": "少小带经锄，本将兄共居。\n缘遭他辈责，剩被自妻疎。\n抛绝红尘境，常游好阅书。\n谁能借斗水，活取辙中鱼。",
        "dynasty": "唐",
        "collection_info": null
    },
    {
        "title": "诗三百三首 一一二",
        "author": "寒山",
        "content": "变化计无穷，生死竟不止。\n三途鸟雀身，五岳龙鱼已。\n世浊作𦎔羺，时清为騄駬。\n前迴是富儿，今度成贫士。",
        "dynasty": "唐",
        "collection_info": null
    },
    {
        "title": "诗三百三首 一一三",
        "author": "寒山",
        "content": "书判全非弱，嫌身不得官。\n铨曹被拗折，洗垢觅疮瘢。\n必也关天命，今冬更试看。\n盲儿射雀目，偶中亦非难。",
        "dynasty": "唐",
        "collection_info": null
    },
    {
        "title": "诗三百三首 一一四",
        "author": "寒山",
        "content": "贫驴欠一尺，富狗剩三寸。\n若分贫不平，中半富与困。\n始取驴饱足，却令狗饥顿。\n为汝熟思量，令我也愁闷。",
        "dynasty": "唐",
        "collection_info": null
    },
    {
        "title": "诗三百三首 一一五",
        "author": "寒山",
        "content": "柳郎八十二，蓝嫂一十八。\n夫妻共百年，相怜情狡猾。\n弄璋字乌䖘，掷瓦名婠妠。\n屡见枯杨荑，常遭青女杀。",
        "dynasty": "唐",
        "collection_info": null
    },
    {
        "title": "诗三百三首 一一六",
        "author": "寒山",
        "content": "大有饥寒客，生将兽鱼殊。\n长存磨石下，时哭路边隅。\n累日空思饭，经冬不识襦。\n唯赍一束草，幷带五升麸。",
        "dynasty": "唐",
        "collection_info": null
    },
    {
        "title": "诗三百三首 一一七",
        "author": "寒山",
        "content": "赫赫谁𤮧肆，其酒甚浓厚。\n可怜高幡帜，极目平升斗。\n何意讶不售，其家多猛狗。\n童子欲来沽，狗齩便是走。",
        "dynasty": "唐",
        "collection_info": null
    },
    {
        "title": "诗三百三首 一一八",
        "author": "寒山",
        "content": "吁嗟浊滥处，罗剎共贤人。\n谓是等流类，焉知道不亲。\n狐假师子势，诈妄却称珍。\n铅矿入鑪冶，方知金不知。",
        "dynasty": "唐",
        "collection_info": null
    },
    {
        "title": "诗三百三首 一一九",
        "author": "寒山",
        "content": "田家避暑月，斗酒共谁欢。\n杂杂排山果，疎疎围酒罇。\n芦莦将代席，蕉叶且充盘。\n醉后搘颐坐，须弥小弹丸。",
        "dynasty": "唐",
        "collection_info": null
    },
    {
        "title": "诗三百三首 一百二十",
        "author": "寒山",
        "content": "箇是何措大，时来省南院。\n年可三十余，曾经四五选。\n囊裏无青蚨，箧中有黄绢。\n行到食店前，不敢暂迴面。",
        "dynasty": "唐",
        "collection_info": null
    },
    {
        "title": "诗三百三首 一二一",
        "author": "寒山",
        "content": "为人常吃用，爱意须悭惜。\n老去不自由，渐被他推斥。\n送向荒山头，一生愿虚掷。\n亡羊罢补牢，失意终无极。",
        "dynasty": "唐",
        "collection_info": null
    },
    {
        "title": "诗三百三首 一二二",
        "author": "寒山",
        "content": "浪造凌霄阁，虚登百尺楼。\n养生仍夭命，诱读讵封侯。\n不用从黄口，何须厌白头。\n未能端似箭，且莫曲如钩。",
        "dynasty": "唐",
        "collection_info": null
    },
    {
        "title": "诗三百三首 一二三",
        "author": "寒山",
        "content": "云山迭迭连天碧，路僻林深无客游。\n远望孤蟾明皎皎，近闻羣鸟语啾啾。\n老夫独坐栖青嶂，少室闲居任白头。\n可叹往年与今日，无心还似水东流。",
        "dynasty": "唐",
        "collection_info": null
    },
    {
        "title": "诗三百三首 一二四",
        "author": "寒山",
        "content": "富贵疎亲聚，只为多钱米。\n贫贱骨肉离，非关少兄弟。\n急须归去来，招贤阁未启。\n浪行朱雀街，踏破皮鞋底。",
        "dynasty": "唐",
        "collection_info": null
    },
    {
        "title": "诗三百三首 一二五",
        "author": "寒山",
        "content": "我见一痴汉，仍居三两妇。\n养得八九儿，总是随宜手。\n丁防是新差，资财非旧有。\n黄蘖作驴秋，始知苦在后。",
        "dynasty": "唐",
        "collection_info": null
    },
    {
        "title": "诗三百三首 一二六",
        "author": "寒山",
        "content": "新谷尚未熟，旧谷今已无。\n就贷一斗许，门外立踟蹰。\n夫出教问妇，妇出遣问夫。\n悭惜不救乏，财多为累愚。",
        "dynasty": "唐",
        "collection_info": null
    },
    {
        "title": "诗三百三首 一二七",
        "author": "寒山",
        "content": "大有好笑事，畧陈三五箇。\n张公富奢华，孟子贫轗轲。\n只取侏儒饱，不怜方朔饿。\n巴歌唱者多，白雪无人和。",
        "dynasty": "唐",
        "collection_info": null
    },
    {
        "title": "诗三百三首 一二八",
        "author": "寒山",
        "content": "老翁娶少妇，髮白妇不耐。\n老婆嫁少夫，面黄夫不爱。\n老翁娶老婆，一一无弃背。\n少妇嫁少夫，两两相怜态。",
        "dynasty": "唐",
        "collection_info": null
    },
    {
        "title": "诗三百三首 一二九",
        "author": "寒山",
        "content": "雍容美少年，博览诸经史。\n尽号曰先生，皆称为学士。\n未能得官职，不解秉耒耜。\n冬披破布衫，盖是书误己。",
        "dynasty": "唐",
        "collection_info": null
    },
    {
        "title": "诗三百三首 一三○",
        "author": "寒山",
        "content": "鸟语情不堪，其时卧草庵。\n樱桃红烁烁，杨柳正毵毵。\n旭日衔青嶂，晴云洗渌潭。\n谁知出尘俗，驭上寒山南。",
        "dynasty": "唐",
        "collection_info": null
    },
    {
        "title": "诗三百三首 一三一",
        "author": "寒山",
        "content": "昨日何悠悠，场中可怜许。\n上为桃李径，下作兰荪渚。\n復有绮罗人，舍中翠毛羽。\n相逢欲相唤，脉脉不能语。",
        "dynasty": "唐",
        "collection_info": null
    },
    {
        "title": "诗三百三首 一三二",
        "author": "寒山",
        "content": "丈夫莫守困，无钱须经纪。\n养得一牸牛，生得五犊子。\n犊子又生儿，积数无穷已。\n寄语陶朱公，富与君相似。",
        "dynasty": "唐",
        "collection_info": null
    },
    {
        "title": "诗三百三首 一三三",
        "author": "寒山",
        "content": "之字何惶惶，卜居须自审。\n南方瘴疠多，北地风霜甚。\n荒陬不可居，毒川难可饮。\n魂兮归去来，食我家园葚。",
        "dynasty": "唐",
        "collection_info": null
    },
    {
        "title": "诗三百三首 一三四",
        "author": "寒山",
        "content": "昨夜梦还家，见妇机中织。\n驻梭如有思，擎梭似无力。\n呼之迴面视，况復不相识。\n应是别多年，鬓毛非旧色。",
        "dynasty": "唐",
        "collection_info": null
    },
    {
        "title": "诗三百三首 一三五",
        "author": "寒山",
        "content": "人生不满百，常怀千载忧。\n自身病始可，又为子孙愁。\n下视禾根土，上看桑树头。\n秤锤落东海，到底始知休。",
        "dynasty": "唐",
        "collection_info": null
    },
    {
        "title": "诗三百三首 一三六",
        "author": "寒山",
        "content": "世有一等流，悠悠似木头。\n出语无知解，云我百不忧。\n问道道不会，问佛佛不求。\n子细推寻着，茫然一场愁。",
        "dynasty": "唐",
        "collection_info": null
    },
    {
        "title": "诗三百三首 一三七",
        "author": "寒山",
        "content": "董郎年少时，出入帝京裏。\n衫作嫩鹅黄，容仪画相似。\n常骑踏雪马，拂拂红尘起。\n观者满路傍，箇是谁家子。",
        "dynasty": "唐",
        "collection_info": null
    },
    {
        "title": "诗三百三首 一三八",
        "author": "寒山",
        "content": "箇是谁家子，为人大被憎。\n痴心常愤愤，肉眼醉瞢瞢。\n见佛不礼佛，逢僧不施僧。\n唯知打大脔，除此百无能。",
        "dynasty": "唐",
        "collection_info": null
    },
    {
        "title": "诗三百三首 一三九",
        "author": "寒山",
        "content": "人以身为本，本以心为柄。\n本在心莫邪，心邪丧本命。\n未能免此殃，何言懒照镜。\n不念金刚经，却令菩萨病。",
        "dynasty": "唐",
        "collection_info": null
    },
    {
        "title": "诗三百三首 一百四十",
        "author": "寒山",
        "content": "城北仲家翁，渠家多酒肉。\n仲翁妇死时，弔客满堂屋。\n仲翁自身亡，能无一人哭。\n吃他桮脔者，何太冷心腹。",
        "dynasty": "唐",
        "collection_info": null
    },
    {
        "title": "诗三百三首 一四一",
        "author": "寒山",
        "content": "下愚读我诗，不解却嗤诮。\n中庸读我诗，思量云甚要。\n上贤读我诗，把着满面笑。\n杨修见幼妇，一览便知妙。",
        "dynasty": "唐",
        "collection_info": null
    },
    {
        "title": "诗三百三首 一四二",
        "author": "寒山",
        "content": "自有悭惜人，我非悭惜辈。\n衣单为舞穿，酒尽缘歌啐。\n当取一腹饱，莫令两脚儽。\n蓬蒿钻髑髅，此日君应悔。",
        "dynasty": "唐",
        "collection_info": null
    },
    {
        "title": "诗三百三首 一四三",
        "author": "寒山",
        "content": "我行经古坟，泪尽嗟存没。\n冢破压黄肠，棺穿露白骨。\n欹斜有瓮缾，掁拨无簪笏。\n风至揽其中，灰尘乱𡋯𡋯。",
        "dynasty": "唐",
        "collection_info": null
    },
    {
        "title": "诗三百三首 一四四",
        "author": "寒山",
        "content": "夕阳赫西山，草木光晔晔。\n復有朦胧处，松萝相连接。\n此中多伏虎，见我奋迅鬣。\n手中无寸刃，争不惧慑慑。",
        "dynasty": "唐",
        "collection_info": null
    },
    {
        "title": "诗三百三首 一四五",
        "author": "寒山",
        "content": "出身既扰扰，世事非一状。\n未能舍流俗，所以相追访。\n昨弔徐五死，今送刘三葬。\n终日不得闲，为此心悽怆。",
        "dynasty": "唐",
        "collection_info": null
    },
    {
        "title": "诗三百三首 一四六",
        "author": "寒山",
        "content": "有乐且须乐，时哉不可失。\n虽云一百年，岂满三万日。\n寄世是须臾，论钱莫啾唧。\n孝经末后章，委曲陈情毕。",
        "dynasty": "唐",
        "collection_info": null
    },
    {
        "title": "诗三百三首 一四七",
        "author": "寒山",
        "content": "独坐常忽忽，情怀何悠悠。\n山腰云缦缦，谷口风飕飕。\n猨来树袅袅，鸟入林啾啾。\n时催鬓飒飒，岁尽老惆惆。",
        "dynasty": "唐",
        "collection_info": null
    },
    {
        "title": "诗三百三首 一四八",
        "author": "寒山",
        "content": "一人好头肚，六艺尽皆通。\n南见驱归北，西风趂向东。\n长漂如泛萍，不息似飞蓬。\n问是何等色，姓贫名曰穷。",
        "dynasty": "唐",
        "collection_info": null
    },
    {
        "title": "诗三百三首 一四九",
        "author": "寒山",
        "content": "他贤君即受，不贤君莫与。\n君贤他见容，不贤他亦拒。\n嘉善矜不能，仁徒方得所。\n劝逐子张言，抛却卜商语。",
        "dynasty": "唐",
        "collection_info": null
    },
    {
        "title": "诗三百三首 一百五十",
        "author": "寒山",
        "content": "俗薄真成薄，人心箇不同。\n殷翁笑柳老，柳老笑殷翁。\n何故两相笑，俱行譣诐中。\n装车竞嵽嵲，翻载各泷涷。",
        "dynasty": "唐",
        "collection_info": null
    },
    {
        "title": "诗三百三首 一五一",
        "author": "寒山",
        "content": "是我有钱日，恆为汝贷将。\n汝今既饱暖，见我不分张。\n须忆汝欲得，似我今承望。\n有无更代事，劝汝熟思量。",
        "dynasty": "唐",
        "collection_info": null
    },
    {
        "title": "诗三百三首 一五二",
        "author": "寒山",
        "content": "人生一百年，佛说十二部。\n慈悲如野鹿，瞋忿似家狗。\n家狗趂不去，野鹿常好走。\n欲伏猕猴心，须听狮子吼。",
        "dynasty": "唐",
        "collection_info": null
    },
    {
        "title": "诗三百三首 一五三",
        "author": "寒山",
        "content": "教汝数般事，思量知我贤。\n极贫忍卖屋，纔富须买田。\n空腹不得走，枕头须莫眠。\n此言期众见，挂在日东边。",
        "dynasty": "唐",
        "collection_info": null
    },
    {
        "title": "诗三百三首 一五四",
        "author": "寒山",
        "content": "寒山多幽奇，登者皆恒慑。\n月照水澄澄，风吹草猎猎。\n凋梅雪作花，杌木云充叶。\n触雨转鲜灵，非晴不可涉。",
        "dynasty": "唐",
        "collection_info": null
    },
    {
        "title": "诗三百三首 一五五",
        "author": "寒山",
        "content": "有树先林生，计年逾一倍。\n根遭陵谷变，叶被风霜改。\n咸笑外凋零，不怜内文采。\n皮肤脱落尽，唯有贞实在。",
        "dynasty": "唐",
        "collection_info": null
    },
    {
        "title": "诗三百三首 一五六",
        "author": "寒山",
        "content": "寒山有躶虫，身白而头黑。\n手把两卷书，一道将一德。\n住不安釜竈，行不赍衣裓。\n常持智慧劒，拟破烦恼贼。",
        "dynasty": "唐",
        "collection_info": null
    },
    {
        "title": "诗三百三首 一五七",
        "author": "寒山",
        "content": "有人畏白首，不肯舍朱绂。\n采药空求仙，根苗乱挑掘。\n数年无效验，痴意瞋怫郁。\n猎师披袈裟，元非汝使物。",
        "dynasty": "唐",
        "collection_info": null
    },
    {
        "title": "诗三百三首 一五八",
        "author": "寒山",
        "content": "昔时可可贫，今朝最贫冻。\n作事不谐和，触途成倥偬。\n行泥屡脚屈，坐社频腹痛。\n失却斑猫儿，老鼠围饭瓮。",
        "dynasty": "唐",
        "collection_info": null
    },
    {
        "title": "诗三百三首 一五九",
        "author": "寒山",
        "content": "我见世间人，堂堂好仪相。\n不报父母恩，方寸底模样。\n欠负他人钱，蹄穿始惆怅。\n箇箇惜妻儿，爷孃不供养。\n兄弟似冤家，心中长怅怏。\n忆昔少年时，求神愿成长。\n今为不孝子，世间多此样。\n买肉自家噇，抹觜道我畅。\n自逞说喽啰，聪明无益当。\n牛头努目瞋，出去始时向。\n择佛烧好香，拣僧归供养。\n罗汉门前乞，趂却闲和尚。\n不悟无为人，从来无相状。\n封疏请名僧，䞋钱两三样。\n云光好法师，安角在头上。\n汝无平等心，圣贤俱不降。\n凡圣皆混然，劝君休取相。\n我法妙难思，天龙尽迴向。\n我今稽首礼，无上法中王。\n慈悲大喜舍，名称满十方。\n众生作依怙，智慧身金刚。\n顶礼无所着，我师大法王。",
        "dynasty": "唐",
        "collection_info": null
    },
    {
        "title": "诗三百三首 一百六十",
        "author": "寒山",
        "content": "可贵天然物，独一无伴侣。\n觅他不可见，出入无门户。\n促之在方寸，延之一切处。\n你若不信爱，相逢不相遇。",
        "dynasty": "唐",
        "collection_info": null
    },
    {
        "title": "诗三百三首 一六一",
        "author": "寒山",
        "content": "余家有一窟，窟中无一物。\n净洁空堂堂，光华明日日。\n䔫食养微躯，布裘遮幻质。\n任你千圣现，我有天真佛。",
        "dynasty": "唐",
        "collection_info": null
    },
    {
        "title": "诗三百三首 一六二",
        "author": "寒山",
        "content": "男儿大丈夫，作事莫莽卤。\n劲挺铁石心，直取菩提路。\n邪路不用行，行之枉辛苦。\n不要求佛果，识取心王主。",
        "dynasty": "唐",
        "collection_info": null
    },
    {
        "title": "诗三百三首 一六三",
        "author": "寒山",
        "content": "粤自居寒山，曾经几万载。\n任运遯林泉，栖迟观自在。\n寒岩人不到，白云常叆叇。\n细草作卧褥，青天为被盖。\n快活枕石头，天地任变改。",
        "dynasty": "唐",
        "collection_info": null
    },
    {
        "title": "诗三百三首 一六四",
        "author": "寒山",
        "content": "可重是寒山，白云常自闲。\n猨啼畅道内，虎啸出人间。\n独步石可履，孤吟藤好攀。\n松风清飒飒，鸟语声𠴨𠴨。",
        "dynasty": "唐",
        "collection_info": null
    },
    {
        "title": "诗三百三首 一六五",
        "author": "寒山",
        "content": "闲自访高僧，烟山万万层。\n师亲指归路，月挂一轮灯。",
        "dynasty": "唐",
        "collection_info": null
    },
    {
        "title": "诗三百三首 一六六",
        "author": "寒山",
        "content": "闲游华顶上，日朗昼光辉。\n四顾晴空裏，白云同鹤飞。",
        "dynasty": "唐",
        "collection_info": null
    },
    {
        "title": "诗三百三首 一六七",
        "author": "寒山",
        "content": "世有多事人，广学诸知见。\n不识本真性，与道转悬远。\n若能明实相，岂用陈虚愿。\n一念了自心，开佛之知见。",
        "dynasty": "唐",
        "collection_info": null
    },
    {
        "title": "诗三百三首 一六八",
        "author": "寒山",
        "content": "寒山有一宅，宅中无阑隔。\n六门左右通，堂中见天碧。\n房房虚索索，东壁打西壁。\n其中一物无，免被人来惜。\n寒到烧輭火，饥来煮菜吃。\n不学田舍翁，广置牛庄宅。\n尽作地狱业，一入何曾极。\n好好善思量，思量知轨则。",
        "dynasty": "唐",
        "collection_info": null
    },
    {
        "title": "诗三百三首 一六九",
        "author": "寒山",
        "content": "侬家暂下山，入到城隍裏。\n逢见一羣女，端正容貌美。\n头带蜀样花，燕脂涂粉腻。\n金钏镂银朵，罗衣绯红紫。\n朱颜类神仙，香带氛氲气。\n时人皆顾盼，痴爱染心意。\n谓言世无双，魂影随他去。\n狗齩枯骨头，虚自舐唇齿。\n不解返思量，与畜何曾异。\n今成白髮婆，老陋若精魅。\n无始由狗心，不超解脱地。",
        "dynasty": "唐",
        "collection_info": null
    },
    {
        "title": "诗三百三首 一百七十",
        "author": "寒山",
        "content": "一自遯寒山，养命餐山果。\n平生何所忧，此世随缘过。\n日月如逝川，光阴石中火。\n任你天地移，我畅岩中坐。",
        "dynasty": "唐",
        "collection_info": null
    },
    {
        "title": "诗三百三首 一七一",
        "author": "寒山",
        "content": "我见世间人，茫茫走路尘。\n不知此中事，将何为去津。\n荣华能几日，眷属片时亲。\n纵有千斤金，不如林下贫。",
        "dynasty": "唐",
        "collection_info": null
    },
    {
        "title": "诗三百三首 一七二",
        "author": "寒山",
        "content": "自闻梁朝日，四依诸贤士。\n宝志万迴师，四仙傅大士。\n显扬一代教，作时如来使。\n造建僧伽蓝，信心归佛理。\n虽乃得如斯，有为多患累。\n与道殊悬远，折西补东尔。\n不达无为功，损多益少利。\n有声而无形，至今何处去。",
        "dynasty": "唐",
        "collection_info": null
    },
    {
        "title": "诗三百三首 一七三",
        "author": "寒山",
        "content": "吁嗟贫復病，为人绝友亲。\n瓮裏长无饭，甑中屡生尘。\n蓬庵不免雨，漏榻劣容身。\n莫怪今憔悴，多愁定损人。",
        "dynasty": "唐",
        "collection_info": null
    },
    {
        "title": "诗三百三首 一七四",
        "author": "寒山",
        "content": "养女畏太多，已生须训诱。\n捺头遣小心，鞭背令缄口。\n未解乘机杼，那堪事箕箒。\n张婆语驴驹，汝大不如母。",
        "dynasty": "唐",
        "collection_info": null
    },
    {
        "title": "诗三百三首 一七五",
        "author": "寒山",
        "content": "秉志不可卷，须知我匪席。\n浪造山林中，独卧盘陀石。\n辩士来劝余，速令受金璧。\n凿墙植蓬蒿，若此非有益。",
        "dynasty": "唐",
        "collection_info": null
    },
    {
        "title": "诗三百三首 一七六",
        "author": "寒山",
        "content": "以我栖迟处，幽深难可论。\n无风萝自动，不雾竹长昏。\n涧水缘谁咽，山云忽自屯。\n午时庵内坐，始觉日头暾。",
        "dynasty": "唐",
        "collection_info": null
    },
    {
        "title": "诗三百三首 一七七",
        "author": "寒山",
        "content": "忆昔遇逢处，人间逐胜游。\n乐山登万仞，爱水泛千舟。\n送客琵琶谷，携琴鹦鹉洲。\n焉知松树下，抱膝冷飕飕。",
        "dynasty": "唐",
        "collection_info": null
    },
    {
        "title": "诗三百三首 一七八",
        "author": "寒山",
        "content": "报汝修道者，进求虚劳神。\n人有精灵物，无字復无文。\n呼时历历应，隐处不居存。\n叮咛善保护，勿令有点痕。",
        "dynasty": "唐",
        "collection_info": null
    },
    {
        "title": "诗三百三首 一七九",
        "author": "寒山",
        "content": "去年春鸟鸣，此时思弟兄。\n今年秋菊烂，此时思发生。\n绿水千肠咽，黄云四面平。\n哀哉百年内，肠断忆咸京。",
        "dynasty": "唐",
        "collection_info": null
    },
    {
        "title": "诗三百三首 一百八十",
        "author": "寒山",
        "content": "多少天台人，不识寒山子。\n莫知真意度，唤作闲言语。",
        "dynasty": "唐",
        "collection_info": null
    },
    {
        "title": "诗三百三首 一八一",
        "author": "寒山",
        "content": "一住寒山万事休，更无杂念挂心头。\n闲于石壁题诗句，任运还同不繫舟。",
        "dynasty": "唐",
        "collection_info": null
    },
    {
        "title": "诗三百三首 一八二",
        "author": "寒山",
        "content": "可惜百年屋，左倒右復倾。\n墙壁分散尽，木植乱差横。\n砖瓦片片落，朽烂不堪停。\n狂风吹蓦榻，再竖卒难成。",
        "dynasty": "唐",
        "collection_info": null
    },
    {
        "title": "诗三百三首 一八三",
        "author": "寒山",
        "content": "精神殊爽爽，形貌极堂堂。\n能射穿七札，读书览五行。\n经眠虎头枕，昔坐象牙床。\n若无一堵物，不啻冷如霜。",
        "dynasty": "唐",
        "collection_info": null
    },
    {
        "title": "诗三百三首 一八四",
        "author": "寒山",
        "content": "笑我田舍儿，头颊底絷涩。\n巾子未曾高，腰带长时急。\n非是不及时，无钱趂不及。\n一日有钱财，浮图顶上立。",
        "dynasty": "唐",
        "collection_info": null
    },
    {
        "title": "诗三百三首 一八五",
        "author": "寒山",
        "content": "买肉血{氵目舌}{氵目舌}，买鱼跳鱍鱍。\n君身招罪累，妻子成快活。\n纔死渠便嫁，他人谁敢遏。\n一朝如破床，两箇当头脱。",
        "dynasty": "唐",
        "collection_info": null
    },
    {
        "title": "诗三百三首 一八六",
        "author": "寒山",
        "content": "客难寒山子，君诗无道理。\n吾观乎古人，贫贱不为耻。\n应之笑此言，谈何疎阔矣。\n愿君似今日，钱是急事尔。",
        "dynasty": "唐",
        "collection_info": null
    },
    {
        "title": "诗三百三首 一八七",
        "author": "寒山",
        "content": "从生不往来，至死无仁义。\n言既有枝叶，心怀便险诐。\n若其开小道，缘此生大僞。\n诈说造云梯，削之成棘刺。",
        "dynasty": "唐",
        "collection_info": null
    },
    {
        "title": "诗三百三首 一八八",
        "author": "寒山",
        "content": "一缾铸金成，一缾埏泥出。\n二缾任君看，那箇缾牢实。\n欲知缾有二，须知业非一。\n将此验生因，修行在今日。",
        "dynasty": "唐",
        "collection_info": null
    },
    {
        "title": "诗三百三首 一八九",
        "author": "寒山",
        "content": "携残荒草庐，其中烟火蔚。\n借问羣小儿，生来凡几日。\n门外有三车，迎之不肯出。\n饱食腹膨脝，箇是痴顽物。",
        "dynasty": "唐",
        "collection_info": null
    },
    {
        "title": "诗三百三首 一百九十",
        "author": "寒山",
        "content": "有身与无身，是我復非我。\n如此审思量，迁延倚岩坐。\n足间青草生，顶上红尘堕。\n已见俗中人，灵床施酒果。",
        "dynasty": "唐",
        "collection_info": null
    },
    {
        "title": "诗三百三首 一九一",
        "author": "寒山",
        "content": "昨见河边树，摧残不可论。\n二三余干在，千万斧刀痕。\n霜凋萎疎叶，波衝枯朽根。\n生处当如此，何用怨干坤。",
        "dynasty": "唐",
        "collection_info": null
    },
    {
        "title": "诗三百三首 一九二",
        "author": "寒山",
        "content": "余见僧繇性希奇，巧妙间生梁朝时。\n道子飘然为殊特，二公善绘手毫挥。\n逞画图真意气异，龙行鬼走神巍巍。\n饶邈虚空写尘迹，无因画得志公师。",
        "dynasty": "唐",
        "collection_info": null
    },
    {
        "title": "诗三百三首 一九三",
        "author": "寒山",
        "content": "久住寒山凡几秋，独吟歌曲绝无忧。\n蓬扉不掩常幽寂，泉涌甘浆长自流。\n石室地鑪砂鼎沸，松黄柏茗乳香瓯。\n饥餐一粒伽陀药，心地调和倚石头。",
        "dynasty": "唐",
        "collection_info": null
    },
    {
        "title": "诗三百三首 一九四",
        "author": "寒山",
        "content": "丹丘迥耸与云齐，空裏五峰遥望低。\n鴈塔高排出青嶂，禅林古殿入虹蜺。\n风摇松叶赤城秀，雾吐中岩仙路迷。\n碧落千山万仞现，藤萝相接次连溪。",
        "dynasty": "唐",
        "collection_info": null
    },
    {
        "title": "诗三百三首 一九五",
        "author": "寒山",
        "content": "千生万死凡几生，生死来去转迷情。\n不识心中无价宝，犹似盲驴信脚行。",
        "dynasty": "唐",
        "collection_info": null
    },
    {
        "title": "诗三百三首 一九六",
        "author": "寒山",
        "content": "老病残年百有余，面黄头白好山居。\n布裘拥质随缘过，岂羡人间巧样模。\n心神用尽为名利，百种贪婪进己躯。\n浮生幻化如灯烬，冢内埋身是有无。",
        "dynasty": "唐",
        "collection_info": null
    },
    {
        "title": "诗三百三首 一九七",
        "author": "寒山",
        "content": "世间何事最堪嗟，尽是三途造罪楂。\n不学白云岩下客，一条寒衲是生涯。\n秋到任他林落叶，春来从你树开花。\n三界横眠闲无事，明月清风是我家。",
        "dynasty": "唐",
        "collection_info": null
    },
    {
        "title": "诗三百三首 一九八",
        "author": "寒山",
        "content": "昔年曾到大海游，为采摩尼誓恳求。\n直到龙宫深密处，金关锁断主神愁。\n龙王守护安耳裏，劒客星挥无处搜。\n贾客却归门内去，明珠元在我心头。",
        "dynasty": "唐",
        "collection_info": null
    },
    {
        "title": "诗三百三首 一九九",
        "author": "寒山",
        "content": "众星罗列夜明深，岩点孤灯月未沈。\n圆满光华不磨莹，挂在青天是我心。",
        "dynasty": "唐",
        "collection_info": null
    },
    {
        "title": "诗三百三首 二百",
        "author": "寒山",
        "content": "千年石上古人踪，万丈岩前一点空。\n明月照时常皎洁，不劳寻讨问西东。",
        "dynasty": "唐",
        "collection_info": null
    },
    {
        "title": "诗三百三首 二百一",
        "author": "寒山",
        "content": "寒山顶上月轮孤，照见晴空一物无。\n可贵天然无价宝，埋在五阴溺身躯。",
        "dynasty": "唐",
        "collection_info": null
    },
    {
        "title": "诗三百三首 二百二",
        "author": "寒山",
        "content": "我向前溪照碧流，或向岩边坐盘石。\n心似孤云无所依，悠悠世事何须觅。",
        "dynasty": "唐",
        "collection_info": null
    },
    {
        "title": "诗三百三首 二百三",
        "author": "寒山",
        "content": "我家本住在寒山，石岩栖息离烦缘。\n泯时万象无痕迹，舒处周流徧大千。\n光影腾辉照心地，无有一法当现前。\n方知摩尼一颗珠，解用无方处处圆。",
        "dynasty": "唐",
        "collection_info": null
    },
    {
        "title": "诗三百三首 二百四",
        "author": "寒山",
        "content": "世人何事可吁嗟，苦乐交煎勿底涯。\n生死往来多少劫，东西南北是谁家。\n张王李赵权时姓，六道三途事似麻。\n只为主人不了绝，遂招迁谢逐迷邪。",
        "dynasty": "唐",
        "collection_info": null
    },
    {
        "title": "诗三百三首 二百五",
        "author": "寒山",
        "content": "余家本住在天台，云路烟深绝客来。\n千仞岩峦深可遯，万重溪涧石楼台。\n桦巾木屐沿流步，布裘藜杖绕山迴。\n自觉浮生幻化事，逍遥快乐实善哉。",
        "dynasty": "唐",
        "collection_info": null
    },
    {
        "title": "诗三百三首 二百六",
        "author": "寒山",
        "content": "怜底众生病，餐尝畧不厌。\n蒸豚揾蒜酱，炙鸭点椒盐。\n去骨鲜鱼脍，兼皮熟肉脸。\n不知他命苦，只取自家甜。",
        "dynasty": "唐",
        "collection_info": null
    },
    {
        "title": "诗三百三首 二百七",
        "author": "寒山",
        "content": "读书岂免死，读书岂免贫。\n何以好识字，识字胜他人。\n丈夫不识字，无处可安身。\n黄连揾蒜酱，忘计是苦辛。",
        "dynasty": "唐",
        "collection_info": null
    },
    {
        "title": "诗三百三首 二百八",
        "author": "寒山",
        "content": "我见瞒人汉，如篮盛水走。\n一气将归家，篮裏何曾有。\n我见被人瞒，一似园中韭。\n日日被刀伤，天生还自有。",
        "dynasty": "唐",
        "collection_info": null
    },
    {
        "title": "诗三百三首 二百九",
        "author": "寒山",
        "content": "不见朝垂露，日烁自消除。\n人身亦如此，阎浮是寄居。\n切莫因循过，且令三毒袪。\n菩提即烦恼，尽令无有余。",
        "dynasty": "唐",
        "collection_info": null
    },
    {
        "title": "诗三百三首 二百一十",
        "author": "寒山",
        "content": "水清澄澄莹，彻底自然见。\n心中无一事，水清众兽现。\n心若不妄起，永劫无改变。\n若能如是知，是知无背面。",
        "dynasty": "唐",
        "collection_info": null
    },
    {
        "title": "诗三百三首 二一一",
        "author": "寒山",
        "content": "自从到此天台境，经今早度几冬春。\n山水不移人自老，见却多少后生人。",
        "dynasty": "唐",
        "collection_info": null
    },
    {
        "title": "诗三百三首 二一二",
        "author": "寒山",
        "content": "说食终不饱，说衣不免寒。\n饱吃须是饭，着衣方免寒。\n不解审思量，只道求佛难。\n迴心即是佛，莫向外头看。",
        "dynasty": "唐",
        "collection_info": null
    },
    {
        "title": "诗三百三首 二一三",
        "author": "寒山",
        "content": "可畏轮迴苦，往復似翻尘。\n蚁巡环未息，六道乱纷纷。\n改头换面孔，不离旧时人。\n速了黑暗狱，无令心性昏。",
        "dynasty": "唐",
        "collection_info": null
    },
    {
        "title": "诗三百三首 二一四",
        "author": "寒山",
        "content": "可畏三界轮，念念未曾息。\n纔始似出头，又却遭沈溺。\n假使非非想，盖缘多福力。\n争似识真源，一得即永得。",
        "dynasty": "唐",
        "collection_info": null
    },
    {
        "title": "诗三百三首 二一五",
        "author": "寒山",
        "content": "昨日游峰顶，下窥千尺崖。\n临危一株树，风摆两枝开。\n雨漂即零落，日晒作尘埃。\n嗟见此茂秀，今为一聚灰。",
        "dynasty": "唐",
        "collection_info": null
    },
    {
        "title": "诗三百三首 二一六",
        "author": "寒山",
        "content": "自古多少圣，叮咛教自信。\n人根性不等，高下有利钝。\n真佛不肯认，置功枉受困。\n不知清净心，便是法王印。",
        "dynasty": "唐",
        "collection_info": null
    },
    {
        "title": "诗三百三首 二一七",
        "author": "寒山",
        "content": "我闻天台山，山中有琪树。\n永言欲攀之，莫晓石桥路。\n缘此生悲叹，幸居将已慕。\n今日观镜中，飒飒鬓垂素。",
        "dynasty": "唐",
        "collection_info": null
    },
    {
        "title": "诗三百三首 二一八",
        "author": "寒山",
        "content": "养子不经师，不及都亭鼠。\n何曾见好人，岂闻长者语。\n为染在熏莸，应须择朋侣。\n五月贩鲜鱼，莫教人笑汝。",
        "dynasty": "唐",
        "collection_info": null
    },
    {
        "title": "诗三百三首 二一九",
        "author": "寒山",
        "content": "徒闭蓬门坐，频经石火迁。\n唯闻人作鬼，不见鹤成仙。\n念此那堪说，随缘须自怜。\n迴瞻郊郭外，古墓犂为田。",
        "dynasty": "唐",
        "collection_info": null
    },
    {
        "title": "诗三百三首 二百二十",
        "author": "寒山",
        "content": "时人见寒山，各谓是风颠。\n貌不起人目，身唯布裘缠。\n我语他不会，他语我不言。\n为报往来者，可来向寒山。",
        "dynasty": "唐",
        "collection_info": null
    },
    {
        "title": "诗三百三首 二二一",
        "author": "寒山",
        "content": "自在白云闲，从来非买山。\n下危须策杖，上险捉藤攀。\n涧底松常翠，溪边石自斑。\n友朋虽阻绝，春至鸟𠴨𠴨。",
        "dynasty": "唐",
        "collection_info": null
    },
    {
        "title": "诗三百三首 二二二",
        "author": "寒山",
        "content": "我在村中住，众推无比方。\n昨日到城下，却被狗形相。\n或嫌袴太窄，或说衫少长。\n挛却鹞子眼，雀儿舞堂堂。",
        "dynasty": "唐",
        "collection_info": null
    },
    {
        "title": "诗三百三首 二二三",
        "author": "寒山",
        "content": "生死元有命，富贵本由天。\n此是古人语，吾今非谬传。\n聪明好短命，痴騃却长年。\n钝物丰财宝，醒醒汉无钱。",
        "dynasty": "唐",
        "collection_info": null
    },
    {
        "title": "诗三百三首 二二四",
        "author": "寒山",
        "content": "国以人为本，犹如树因地。\n地厚树扶疎，地薄树憔悴。\n不得露其根，枝枯子先坠。\n决陂以取鱼，是取一期利。",
        "dynasty": "唐",
        "collection_info": null
    },
    {
        "title": "诗三百三首 二二五",
        "author": "寒山",
        "content": "众生不可说，何意许颠邪。\n面上两恶鸟，心中三毒虵。\n是渠作障碍，使你事烦拏。\n举手高弹指，南无佛陀耶。",
        "dynasty": "唐",
        "collection_info": null
    },
    {
        "title": "诗三百三首 二二六",
        "author": "寒山",
        "content": "自乐平生道，烟萝石洞间。\n野情多放旷，长伴白云闲。\n有路不通世，无心孰可攀。\n石床孤夜坐，圆月上寒山。",
        "dynasty": "唐",
        "collection_info": null
    },
    {
        "title": "诗三百三首 二二七",
        "author": "寒山",
        "content": "大海水无边，鱼龙万万千。\n递互相食噉，冗冗痴肉团。\n为心不了绝，妄想起如烟。\n性月澄澄朗，廓尔照无边。",
        "dynasty": "唐",
        "collection_info": null
    },
    {
        "title": "诗三百三首 二二八",
        "author": "寒山",
        "content": "自见天台顶，孤高出众羣。\n风摇松竹韵，月现海潮频。\n下望青山际，谈玄有白云。\n野情便山水，本志慕道伦。",
        "dynasty": "唐",
        "collection_info": null
    },
    {
        "title": "诗三百三首 二二九",
        "author": "寒山",
        "content": "三五痴后生，作事不真实。\n未读十卷书，强把雌黄笔。\n将他儒行篇，唤作贼盗律。\n脱体似蟫虫，齩破他书帙。",
        "dynasty": "唐",
        "collection_info": null
    },
    {
        "title": "诗三百三首 二百三十",
        "author": "寒山",
        "content": "心高如山岳，人我不伏人。\n解讲围陀典，能谈三教文。\n心中无惭媿，破戒违律文。\n自言上人法，称为第一人。\n愚者皆讚叹，智者抚掌笑。\n阳燄虚空花，岂得免生老。\n不如百不解，静坐绝忧恼。",
        "dynasty": "唐",
        "collection_info": null
    },
    {
        "title": "诗三百三首 二三一",
        "author": "寒山",
        "content": "如许多宝贝，海中乘坏舸。\n前头失却桅，后头又无柁。\n宛转任风吹，高低随浪簸。\n如何得到岸，努力莫端坐。",
        "dynasty": "唐",
        "collection_info": null
    },
    {
        "title": "诗三百三首 二三二",
        "author": "寒山",
        "content": "我见凡愚人，多畜资财谷。\n饮酒食生命，谓言我富足。\n莫知地狱深，唯求上天福。\n罪业如毘富，岂得免灾毒。\n财主忽然死，争共当头哭。\n供僧读文疏，空是鬼神禄。\n福田一箇无，虚设一羣秃。\n不如早觉悟，莫作黑暗狱。\n狂风不动树，心真无罪福。\n寄语冗冗人，叮咛再三读。",
        "dynasty": "唐",
        "collection_info": null
    },
    {
        "title": "诗三百三首 二三三",
        "author": "寒山",
        "content": "劝你三界子，莫作勿道理。\n理短被他欺，理长不奈你。\n世间浊滥人，恰似黍黏子。\n不见无事人，独脱无能比。\n早须返本源，三界任缘起。\n清净入如流，莫饮无明水。",
        "dynasty": "唐",
        "collection_info": null
    },
    {
        "title": "诗三百三首 二三四",
        "author": "寒山",
        "content": "三界人蠢蠢，六道人茫茫。\n贪财爱淫欲，心恶若豺狼。\n地狱如箭射，极苦若为当。\n兀兀过朝夕，都不别贤良。\n好恶总不识，犹如猪及羊。\n共语如木石，嫉妒似颠狂。\n不自见己过，如猪在圈卧。\n不知自偿债，却笑牛牵磨。",
        "dynasty": "唐",
        "collection_info": null
    },
    {
        "title": "诗三百三首 二三五",
        "author": "寒山",
        "content": "人生在尘蒙，恰似盆中虫。\n终日行遶遶，不离其盆中。\n神仙不可得，烦恼计无穷。\n岁月如流水，须臾作老翁。",
        "dynasty": "唐",
        "collection_info": null
    },
    {
        "title": "诗三百三首 二三六",
        "author": "寒山",
        "content": "寒山出此语，復似颠狂汉。\n有事对面说，所以足人怨。\n心真出语直，直心无背面。\n临死度奈河，谁是喽啰汉。\n冥冥泉台路，被业相拘绊。",
        "dynasty": "唐",
        "collection_info": null
    },
    {
        "title": "诗三百三首 二三七",
        "author": "寒山",
        "content": "我见多知汉，终日用心神。\n岐路逞喽啰，欺谩一切人。\n唯作地狱滓，不修正直因。\n忽然无常至，定知乱纷纷。",
        "dynasty": "唐",
        "collection_info": null
    },
    {
        "title": "诗三百三首 二三八",
        "author": "寒山",
        "content": "寄语诸仁者，復以何为怀。\n达道见自性，自性即如来。\n天真元具足，修证转差迴。\n弃本却逐末，只守一场獃。",
        "dynasty": "唐",
        "collection_info": null
    },
    {
        "title": "诗三百三首 二三九",
        "author": "寒山",
        "content": "世有一般人，不恶又不善。\n不识主人公，随客处处转。\n因循过时光，浑是痴肉脔。\n虽有一灵台，如同客作汉。",
        "dynasty": "唐",
        "collection_info": null
    },
    {
        "title": "诗三百三首 二百四十",
        "author": "寒山",
        "content": "常闻释迦佛，先受然灯记。\n然灯与释迦，只论前后智。\n前后体非殊，异中无有异。\n一佛一切佛，心是如来地。",
        "dynasty": "唐",
        "collection_info": null
    },
    {
        "title": "诗三百三首 二四一",
        "author": "寒山",
        "content": "常闻国大臣，朱紫簪缨禄。\n富贵百千般，贪荣不知辱。\n奴马满宅舍，金银盈帑屋。\n痴福暂时扶，埋头作地狱。\n忽死万事休，男女当头哭。\n不知有祸殃，前路何疾速。\n家破冷飕飕，食无一粒粟。\n冻饿苦悽悽，良由不觉触。",
        "dynasty": "唐",
        "collection_info": null
    },
    {
        "title": "诗三百三首 二四二",
        "author": "寒山",
        "content": "上人心猛利，一闻便知妙。\n中流心清净，审思云甚要。\n下士钝暗痴，顽皮最难裂。\n直待血淋头，始知自摧灭。\n看取开眼贼，闹市集人决。\n死尸弃如尘，此时向谁说。\n男儿大丈夫，一刀两段截。\n人面禽兽心，造作何时歇。",
        "dynasty": "唐",
        "collection_info": null
    },
    {
        "title": "诗三百三首 二四三",
        "author": "寒山",
        "content": "我有六兄弟，就中一箇恶。\n打伊又不得，駡伊又不着。\n处处无奈何，耽财好淫杀。\n见好埋头爱，贪心过罗剎。\n阿爷恶见伊，阿孃嫌不悦。\n昨被我捉得，恶駡恣情掣。\n趂向无人处，一一向伊说。\n汝今须改行，覆车须改辙。\n若也不信受，共汝恶合杀。\n汝受我调伏，我共汝觅活。\n从此尽和同，如今过菩萨。\n学业攻鑪冶，炼尽三山铁。\n至今静恬恬，众人皆讚说。",
        "dynasty": "唐",
        "collection_info": null
    },
    {
        "title": "诗三百三首 二四四",
        "author": "寒山",
        "content": "昔日极贫苦，夜夜数他宝。\n今日审思量，自家须营造。\n掘得一宝藏，纯是水精珠。\n大有碧眼胡，密拟买将去。\n余即报渠言，此珠无价数。",
        "dynasty": "唐",
        "collection_info": null
    },
    {
        "title": "诗三百三首 二四五",
        "author": "寒山",
        "content": "一生慵懒作，憎重只便轻。\n他家学事业，余持一卷经。\n无心装褾轴，来去省人擎。\n应病则说药，方便度众生。",
        "dynasty": "唐",
        "collection_info": null
    },
    {
        "title": "诗三百三首 二四六",
        "author": "寒山",
        "content": "我见出家人，不入出家学。\n欲知真出家，心净无绳索。\n澄澄孤玄妙，如如无倚託。\n三界任纵横，四生不可泊。\n无为无事人，逍遥实快乐。",
        "dynasty": "唐",
        "collection_info": null
    },
    {
        "title": "诗三百三首 二四七",
        "author": "寒山",
        "content": "昨到云霞观，忽见仙尊士。\n星冠月帔横，尽云居山水。\n余问神仙术，云道若为比。\n谓言灵无上，妙药心神秘。\n守死待鹤来，皆道乘鱼去。\n余乃返穷之，推寻勿道理。\n但看箭射空，须臾还坠地。\n饶你得仙人，恰似守尸鬼。\n心月自精明，万象何能比。\n欲知仙丹术，身内元神是。\n莫学黄巾公，握愚自守拟。",
        "dynasty": "唐",
        "collection_info": null
    },
    {
        "title": "诗三百三首 二四八",
        "author": "寒山",
        "content": "余家有一宅，其宅无正主。\n地生一寸草，水垂一滴露。\n火烧六箇贼，风吹黑云雨。\n子细寻本人，布裹真珠尔。",
        "dynasty": "唐",
        "collection_info": null
    },
    {
        "title": "诗三百三首 二四九",
        "author": "寒山",
        "content": "传语诸公子，听说石齐奴。\n僮仆八百人，水碓三十区。\n舍下养鱼鸟，楼上吹笙竽。\n伸头临白刃，痴心为绿珠。",
        "dynasty": "唐",
        "collection_info": null
    },
    {
        "title": "诗三百三首 二百五十",
        "author": "寒山",
        "content": "何以长惆怅，人生似朝菌。\n那堪数十年，亲旧凋落尽。\n以此思自哀，哀情不可忍。\n奈何当奈何，託体归山隐。",
        "dynasty": "唐",
        "collection_info": null
    },
    {
        "title": "诗三百三首 二五一",
        "author": "寒山",
        "content": "繿缕关前业，莫诃今日身。\n若言由冢墓，箇是极痴人。\n到头君作鬼，岂令男女贫。\n皎然易解事，作么无精神。",
        "dynasty": "唐",
        "collection_info": null
    },
    {
        "title": "诗三百三首 二五二",
        "author": "寒山",
        "content": "我见黄河水，凡经几度清。\n水流如急箭，人世若浮萍。\n痴属根本业，无明烦恼阬。\n轮迴几许劫，只为造迷盲。",
        "dynasty": "唐",
        "collection_info": null
    },
    {
        "title": "诗三百三首 二五三",
        "author": "寒山",
        "content": "二仪既开闢，人乃居其中。\n迷汝即吐雾，醒汝即吹风。\n惜汝即富贵，夺汝即贫穷。\n碌碌羣汉子，万事由天公。",
        "dynasty": "唐",
        "collection_info": null
    },
    {
        "title": "诗三百三首 二五四",
        "author": "寒山",
        "content": "余劝诸稚子，急离火宅中。\n三车在门外，载你免飘蓬。\n露地四衢坐，当天万事空。\n十方无上下，来去任西东。\n若得箇中意，纵横处处通。",
        "dynasty": "唐",
        "collection_info": null
    },
    {
        "title": "诗三百三首 二五五",
        "author": "寒山",
        "content": "可叹浮生人，悠悠何日了。\n朝朝无闲时，年年不觉老。\n总为求衣食，令心生烦恼。\n扰扰百千年，去来三恶道。",
        "dynasty": "唐",
        "collection_info": null
    },
    {
        "title": "诗三百三首 二五六",
        "author": "寒山",
        "content": "时人寻云路，云路杳无踪。\n山高多险峻，涧阔少玲珑。\n碧嶂前兼后，白云西復东。\n欲知云路处，云路在虚空。",
        "dynasty": "唐",
        "collection_info": null
    },
    {
        "title": "诗三百三首 二五七",
        "author": "寒山",
        "content": "寒山栖隐处，绝得杂人过。\n时逢林内鸟，相共唱山歌。\n瑞草联溪谷，老松枕嵯峨。\n可观无事客，憩歇在岩阿。",
        "dynasty": "唐",
        "collection_info": null
    },
    {
        "title": "诗三百三首 二五八",
        "author": "寒山",
        "content": "五岳俱成粉，须弥一寸山。\n大海一滴水，吸入在心田。\n生长菩提子，徧盖天中天。\n语汝慕道者，慎莫绕十缠。",
        "dynasty": "唐",
        "collection_info": null
    },
    {
        "title": "诗三百三首 二五九",
        "author": "寒山",
        "content": "无衣自访觅，莫共狐谋裘。\n无食自采取，莫共羊谋羞。\n借皮兼借肉，怀叹復怀愁。\n皆缘义失所，衣食常不周。",
        "dynasty": "唐",
        "collection_info": null
    },
    {
        "title": "诗三百三首 二百六十",
        "author": "寒山",
        "content": "自羡山间乐，逍遥无倚託。\n逐日食残躯，闲思无所作。\n时披古佛书，往往登石阁。\n下窥千尺崖，上有云盘泊。\n寒月冷飕飕，身似孤飞鹤。",
        "dynasty": "唐",
        "collection_info": null
    },
    {
        "title": "诗三百三首 二六一",
        "author": "寒山",
        "content": "我见转轮王，千子常围绕。\n十善化四天，庄严多七宝。\n七宝镇随身，庄严甚妙好。\n一朝福报尽，犹若栖芦鸟。\n还作牛领虫，六趣受业道。\n况復诸凡夫，无常岂长保。\n生死如旋火，轮迴似麻稻。\n不解早觉悟，为人枉虚老。",
        "dynasty": "唐",
        "collection_info": null
    },
    {
        "title": "诗三百三首 二六二",
        "author": "寒山",
        "content": "平野水宽阔，丹丘连四明。\n仙都最高秀，羣峰耸翠屏。\n远远望何极，矹矹势相迎。\n独标海隅外，处处播嘉名。",
        "dynasty": "唐",
        "collection_info": null
    },
    {
        "title": "诗三百三首 二六三",
        "author": "寒山",
        "content": "可贵一名山，七宝何能比。\n松月飕飕冷，云霞片片起。\n匼匝几重山，迴还多少里。\n溪涧静澄澄，快活无穷已。",
        "dynasty": "唐",
        "collection_info": null
    },
    {
        "title": "诗三百三首 二六四",
        "author": "寒山",
        "content": "我见世间人，生而还復死。\n昨朝犹二八，壮气胸襟士。\n如今七十过，力困形憔悴。\n恰似春日花，朝开夜落尔。",
        "dynasty": "唐",
        "collection_info": null
    },
    {
        "title": "诗三百三首 二六五",
        "author": "寒山",
        "content": "迴耸霄汉外，云裏路岧峣。\n瀑布千丈流，如铺练一条。\n下有栖心窟，横安定命桥。\n雄雄镇世界，天台名独超。",
        "dynasty": "唐",
        "collection_info": null
    },
    {
        "title": "诗三百三首 二六六",
        "author": "寒山",
        "content": "盘陀石上坐，溪涧冷凄凄。\n静翫偏嘉丽，虚岩蒙雾迷。\n怡然憩歇处，日斜树影低。\n我自观心地，莲花出淤泥。",
        "dynasty": "唐",
        "collection_info": null
    },
    {
        "title": "诗三百三首 二六七",
        "author": "寒山",
        "content": "隐士遁人间，多向山中眠。\n青萝疎麓麓，碧涧响联联。\n腾腾且安乐，悠悠自清闲。\n免有染世事，心静如白莲。",
        "dynasty": "唐",
        "collection_info": null
    },
    {
        "title": "诗三百三首 二六八",
        "author": "寒山",
        "content": "寄语食肉汉，食时无逗遛。\n今生过去种，未来今日修。\n只取今日美，不畏来生忧。\n老鼠入饭瓮，虽饱难出头。",
        "dynasty": "唐",
        "collection_info": null
    },
    {
        "title": "诗三百三首 二六九",
        "author": "寒山",
        "content": "自从出家后，渐得养生趣。\n伸缩四肢全，勤听六根具。\n褐衣随春冬，粝食供朝暮。\n今日恳恳修，愿与佛相遇。",
        "dynasty": "唐",
        "collection_info": null
    },
    {
        "title": "诗三百三首 二百七十",
        "author": "寒山",
        "content": "五言五百篇，七字七十九。\n三字二十一，都来六百首。\n一例书岩石，自夸云好手。\n若能会我诗，真是如来母。",
        "dynasty": "唐",
        "collection_info": null
    },
    {
        "title": "诗三百三首 二七一",
        "author": "寒山",
        "content": "世事绕悠悠，贪生早晚休。\n研尽大地石，何时得歇头。\n四时周变易，八节急如流。\n为报火宅主，露地骑白牛。",
        "dynasty": "唐",
        "collection_info": null
    },
    {
        "title": "诗三百三首 二七二",
        "author": "寒山",
        "content": "可笑五阴窟，四虵共同居。\n黑暗无明烛，三毒递相驱。\n伴党六箇贼，劫掠法财珠。\n斩却魔军辈，安泰湛如苏。",
        "dynasty": "唐",
        "collection_info": null
    },
    {
        "title": "诗三百三首 二七三",
        "author": "寒山",
        "content": "常闻汉武帝，爰及秦始皇。\n俱好神仙术，延年竟不长。\n金台既摧折，沙丘遂灭亡。\n茂陵与骊岳，今日草茫茫。",
        "dynasty": "唐",
        "collection_info": null
    },
    {
        "title": "诗三百三首 二七四",
        "author": "寒山",
        "content": "忆得二十年，徐步国清归。\n国清寺中人，尽道寒山痴。\n痴人何用疑，疑不解寻思。\n我尚自不识，是伊争得知。\n低头不用问，问得復何为。\n有人来駡我，分明了了知。\n虽然不应对，却是得便宜。",
        "dynasty": "唐",
        "collection_info": null
    },
    {
        "title": "诗三百三首 二七五",
        "author": "寒山",
        "content": "语你出家辈，何名为出家。\n奢华求养活，继缀族姓家。\n美舌甜唇觜，谄曲心钩加。\n终日礼道场，持经置功课。\n鑪烧神佛香，打钟高声和。\n六时学客舂，昼夜不得卧。\n只为爱钱财，心中不脱洒。\n见他高道人，却嫌诽谤駡。\n驴屎比麝香，苦哉佛陀耶。\n又见出家儿，有力及无力。\n上上高节者，鬼神钦道德。\n君王分辇坐，诸侯拜迎逆。\n堪为世福田，世人须保惜。\n下下低愚者，诈现多求觅。\n浊滥即可知，愚痴爱财色。\n着却福田衣，种田讨衣食。\n作债税牛犂，为事不忠直。\n朝朝行弊恶，往往痛臀脊。\n不解善思量，地狱苦无极。\n一朝着病缠，三年卧床席。\n亦有真佛性，翻作无明贼。\n南无佛陀耶，远远求弥勒。",
        "dynasty": "唐",
        "collection_info": null
    },
    {
        "title": "诗三百三首 二七六",
        "author": "寒山",
        "content": "寒岩深更好，无人行此道。\n白云高岫闲，青嶂孤猨啸。\n我更何所亲，畅志自宜老。\n形容寒暑迁，心珠甚可保。",
        "dynasty": "唐",
        "collection_info": null
    },
    {
        "title": "诗三百三首 二七七",
        "author": "寒山",
        "content": "岩前独静坐，圆月当天耀。\n万象影现中，一轮本无照。\n廓然神自清，含虚洞玄妙。\n因指见其月，月是心枢要。",
        "dynasty": "唐",
        "collection_info": null
    },
    {
        "title": "诗三百三首 二七八",
        "author": "寒山",
        "content": "本志慕道伦，道伦常获亲。\n时逢杜源客，每接话禅宾。\n谈玄月明夜，探理日临晨。\n万机俱泯迹，方识本来人。",
        "dynasty": "唐",
        "collection_info": null
    },
    {
        "title": "诗三百三首 二七九",
        "author": "寒山",
        "content": "元非隐逸士，自号山林人。\n仕鲁蒙帻帛，且爱裹疎巾。\n道有巢许操，耻为尧舜臣。\n猕猴罩帽子，学人避风尘。",
        "dynasty": "唐",
        "collection_info": null
    },
    {
        "title": "诗三百三首 二百八十",
        "author": "寒山",
        "content": "自古诸哲人，不见有长存。\n生而还復死，尽变作灰尘。\n积骨如毘富，别泪成海津。\n唯有空名在，岂免生死轮。",
        "dynasty": "唐",
        "collection_info": null
    },
    {
        "title": "诗三百三首 二八一",
        "author": "寒山",
        "content": "今日岩前坐，坐久烟云收。\n一道清溪冷，千寻碧嶂头。\n白云朝影静，明月夜光浮。\n身上无尘垢，心中那更忧。",
        "dynasty": "唐",
        "collection_info": null
    },
    {
        "title": "诗三百三首 二八二",
        "author": "寒山",
        "content": "千云万水间，中有一闲士。\n白日游青山，夜归岩下睡。\n倐尔过春秋，寂然无尘累。\n快哉何所依，静若秋江水。",
        "dynasty": "唐",
        "collection_info": null
    },
    {
        "title": "诗三百三首 二八三",
        "author": "寒山",
        "content": "劝你休去来，莫恼他阎老。\n失脚入三途，粉骨遭千捣。\n长为地狱人，永隔今生道。\n勉你信余言，识取衣中宝。",
        "dynasty": "唐",
        "collection_info": null
    },
    {
        "title": "诗三百三首 二八四",
        "author": "寒山",
        "content": "世间一等流，诚堪与人笑。\n出家弊己身，诳俗将为道。\n虽着离尘衣，衣中多养蚤。\n不如归去来，识取心王好。",
        "dynasty": "唐",
        "collection_info": null
    },
    {
        "title": "诗三百三首 二八五",
        "author": "寒山",
        "content": "高高峰顶上，四顾极无边。\n独坐无人知，孤月照寒泉。\n泉中且无月，月自在青天。\n吟此一曲歌，歌终不是禅。",
        "dynasty": "唐",
        "collection_info": null
    },
    {
        "title": "诗三百三首 二八六",
        "author": "寒山",
        "content": "有箇王秀才，笑我诗多失。\n云不识蜂腰，仍不会鹤膝。\n平侧不解压，凡言取次出。\n我笑你作诗，如盲徒咏日。",
        "dynasty": "唐",
        "collection_info": null
    },
    {
        "title": "诗三百三首 二八七",
        "author": "寒山",
        "content": "我住在村乡，无爷亦无娘。\n无名无姓第，人唤作张王。\n并无人教我，贫贱也寻常。\n自怜心的实，坚固等金刚。",
        "dynasty": "唐",
        "collection_info": null
    },
    {
        "title": "诗三百三首 二八八",
        "author": "寒山",
        "content": "寒山出此语，此语无人信。\n蜜甜足人尝，黄蘖苦难近。\n顺情生喜悦，逆意多瞋恨。\n但看木傀儡，弄了一场困。",
        "dynasty": "唐",
        "collection_info": null
    },
    {
        "title": "诗三百三首 二八九",
        "author": "寒山",
        "content": "我见人转经，依他言语会。\n口转心不转，心口相违背。\n心真无委曲，不作诸缠盖。\n但且自省躬，莫觅他替代。\n可中作得主，是知无内外。",
        "dynasty": "唐",
        "collection_info": null
    },
    {
        "title": "诗三百三首 二百九十",
        "author": "寒山",
        "content": "寒山唯白云，寂寂绝埃尘。\n草座山家有，孤灯明月轮。\n石床临碧沼，虎鹿每为邻。\n自羡幽居乐，长为象外人。",
        "dynasty": "唐",
        "collection_info": null
    },
    {
        "title": "诗三百三首 二九一",
        "author": "寒山",
        "content": "鹿生深林中，饮水而食草。\n伸脚树下眠，可怜无烦恼。\n繫之在华堂，餚饍极肥好。\n终日不肯尝，形容转枯槁。",
        "dynasty": "唐",
        "collection_info": null
    },
    {
        "title": "诗三百三首 二九二",
        "author": "寒山",
        "content": "花上黄莺子，𠴨𠴨声可怜。\n美人颜似玉，对此弄鸣弦。\n翫之能不足，眷恋在龆年。\n花飞鸟亦散，洒泪秋风前。",
        "dynasty": "唐",
        "collection_info": null
    },
    {
        "title": "诗三百三首 二九三",
        "author": "寒山",
        "content": "栖迟寒岩下，偏讶最幽奇。\n携篮采山茹，挈笼摘果归。\n䔫斋敷茅坐，啜啄食紫芝。\n清沼濯瓢钵，杂和煮稠稀。\n当阳拥裘坐，闲读古人诗。",
        "dynasty": "唐",
        "collection_info": null
    },
    {
        "title": "诗三百三首 二九四",
        "author": "寒山",
        "content": "昔日经行处，今復七十年。\n故人无来往，埋在古冢间。\n余今头已白，犹守片云山。\n为报后来子，何不读古言。",
        "dynasty": "唐",
        "collection_info": null
    },
    {
        "title": "诗三百三首 二九五",
        "author": "寒山",
        "content": "欲向东岩去，于今无量年。\n昨来攀葛上，半路困风烟。\n径窄衣难进，苔黏履不全。\n住兹丹桂下，且枕白云眠。",
        "dynasty": "唐",
        "collection_info": null
    },
    {
        "title": "诗三百三首 二九六",
        "author": "寒山",
        "content": "我见利智人，观者便知意。\n不假寻文字，直入如来地。\n心不逐诸缘，意根不妄起。\n心意不生时，内外无余事。",
        "dynasty": "唐",
        "collection_info": null
    },
    {
        "title": "诗三百三首 二九七",
        "author": "寒山",
        "content": "身着空花衣，足蹑龟毛履。\n手把兔角弓，拟射无明鬼。",
        "dynasty": "唐",
        "collection_info": null
    },
    {
        "title": "诗三百三首 二九八",
        "author": "寒山",
        "content": "君看叶裏花，能得几时好。\n今日畏人攀，明朝待谁埽。\n可怜娇艳情，年多转成老。\n将世比于花，红颜岂长保。",
        "dynasty": "唐",
        "collection_info": null
    },
    {
        "title": "诗三百三首 二九九",
        "author": "寒山",
        "content": "画栋非吾宅，松林是我家。\n一生俄尔过，万事莫言赊。\n济渡不造筏，漂沦为采花。\n善根今未种，何日见生芽。",
        "dynasty": "唐",
        "collection_info": null
    },
    {
        "title": "诗三百三首 三百",
        "author": "寒山",
        "content": "出生三十年，当游千万里。\n行江青草合，入塞红尘起。\n炼药空求仙，读书兼咏史。\n今日归寒山，枕流兼洗耳。",
        "dynasty": "唐",
        "collection_info": null
    },
    {
        "title": "诗三百三首 三百一",
        "author": "寒山",
        "content": "寒山无漏岩，其岩甚济要。\n八风吹不动，万古人传妙。\n寂寂好安居，空空离讥诮。\n孤月夜长明，圆日常来照。\n虎丘兼虎溪，不用相呼召。\n世间有王傅，莫把同周邵。\n我自遯寒岩，快活长歌笑。",
        "dynasty": "唐",
        "collection_info": null
    },
    {
        "title": "诗三百三首 三百二",
        "author": "寒山",
        "content": "沙门不持戒，道士不服药。\n自古多少贤，尽在青山脚。",
        "dynasty": "唐",
        "collection_info": null
    },
    {
        "title": "诗三百三首 三百三",
        "author": "寒山",
        "content": "有人笑我诗，我诗合典雅。\n不烦郑氏笺，岂用毛公解。\n不恨会人稀，只为知音寡。\n若遣趁宫商，余病莫能罢。\n忽遇明眼人，即自流天下。",
        "dynasty": "唐",
        "collection_info": null
    },
    {
        "title": "三字诗六首 一",
        "author": "寒山",
        "content": "寒山道，无人到。\n若能行，称十号。\n有蝉鸣，无鸦噪。\n黄叶落，白云扫。\n石磊磊，山隩隩。\n我独居，名善导。\n子细看，何相好。",
        "dynasty": "唐",
        "collection_info": null
    },
    {
        "title": "三字诗六首 二",
        "author": "寒山",
        "content": "寒山寒，冰锁石。\n藏山青，现雪白。\n日出照，一时释。\n从兹暖，养老客。",
        "dynasty": "唐",
        "collection_info": null
    },
    {
        "title": "三字诗六首 三",
        "author": "寒山",
        "content": "我居山，勿人识。\n白云中，常寂寂。",
        "dynasty": "唐",
        "collection_info": null
    },
    {
        "title": "三字诗六首 四",
        "author": "寒山",
        "content": "寒山深，称我心。\n纯白石，勿黄金。\n泉声响，抚伯琴。\n有子期，辨此音。",
        "dynasty": "唐",
        "collection_info": null
    },
    {
        "title": "三字诗六首 五",
        "author": "寒山",
        "content": "重岩中，足清风。\n扇不摇，凉冷通。\n明月照，白云笼。\n独自坐，一老翁。",
        "dynasty": "唐",
        "collection_info": null
    },
    {
        "title": "三字诗六首 六",
        "author": "寒山",
        "content": "寒山子，长如是。\n独自居，不生死。",
        "dynasty": "唐",
        "collection_info": null
    },
    {
        "title": "拾遗二首新添 一",
        "author": "寒山",
        "content": "我见世间人，箇箇争意气。\n一朝忽然死，只得一片地。\n阔四尺，长丈二。\n汝若会出来争意气，我与汝立碑记。",
        "dynasty": "唐",
        "collection_info": null
    },
    {
        "title": "拾遗二首新添 二",
        "author": "寒山",
        "content": "家有寒山诗，胜汝看经卷。\n书放屏风上，时时看一徧。",
        "dynasty": "唐",
        "collection_info": null
    },
    {
        "title": "诗 一",
        "author": "拾得",
        "content": "诸佛留藏经，只为人难化。\n不唯贤与愚，箇箇心构架。\n造业大如山，岂解怀忧怕。\n那肯细寻思，日夜怀姦诈。",
        "dynasty": "唐",
        "collection_info": null
    },
    {
        "title": "诗 二",
        "author": "拾得",
        "content": "嗟见世间人，箇箇爱吃肉。\n椀楪不曾干，长时道不足。\n昨日设箇斋，今朝宰六畜。\n都缘业使牵，非干情所欲。\n一度造天堂，百度造地狱。\n阎罗使来追，合家尽啼哭。\n鑪子边向火，镬子裏澡浴。\n更得出头时，换却汝衣服。",
        "dynasty": "唐",
        "collection_info": null
    },
    {
        "title": "诗 三",
        "author": "拾得",
        "content": "出家要清闲，清闲即为贵。\n如何尘外人，却入尘埃裏。\n一向迷本心，终朝役名利。\n名利得到身，形容已顦顇。\n况復不遂者，虚用平生志。\n可怜无事人，未能笑得尔。",
        "dynasty": "唐",
        "collection_info": null
    },
    {
        "title": "诗 四",
        "author": "拾得",
        "content": "养儿与娶妻，养女求媒娉。\n重重皆是业，更杀众生命。\n聚集会亲情，总来看盘饤。\n目下虽称心，罪簿先注定。",
        "dynasty": "唐",
        "collection_info": null
    },
    {
        "title": "诗 五",
        "author": "拾得",
        "content": "得此分叚身，可笑好形质。\n面貌似银盘，心中黑如漆。\n烹猪又宰羊，夸道甜如蜜。\n死后受波咤，更莫称冤屈。",
        "dynasty": "唐",
        "collection_info": null
    },
    {
        "title": "诗 六",
        "author": "拾得",
        "content": "佛哀三界子，总是亲男女。\n恐沈黑暗阬，示仪垂化度。\n尽登无上道，俱证菩提路。\n教汝痴众生，慧心勤觉悟。",
        "dynasty": "唐",
        "collection_info": null
    },
    {
        "title": "诗 七",
        "author": "拾得",
        "content": "佛拾尊荣乐，为愍诸痴子。\n早愿悟无生，办集无上事。\n后来出家者，多缘无业次。\n不能得衣食，头钻入于寺。",
        "dynasty": "唐",
        "collection_info": null
    },
    {
        "title": "诗 八",
        "author": "拾得",
        "content": "嗟见世间人，永劫在迷津。\n不省这箇意，修行徒苦辛。",
        "dynasty": "唐",
        "collection_info": null
    },
    {
        "title": "诗 九",
        "author": "拾得",
        "content": "我诗也是诗，有人唤作偈。\n诗偈总一般，读时须子细。\n缓缓细披寻，不得生容易。\n依此学修行，大有可笑事。",
        "dynasty": "唐",
        "collection_info": null
    },
    {
        "title": "诗 十",
        "author": "拾得",
        "content": "有偈有千万，卒急述应难。\n若要相知者，但入天台山。\n岩中深处坐，说理及谈玄。\n共我不相见，对面似千山。",
        "dynasty": "唐",
        "collection_info": null
    },
    {
        "title": "诗 十一",
        "author": "拾得",
        "content": "世间亿万人，面孔不相似。\n借问何因缘，致令遣如此。\n各执一般见，互说非兼是。\n但自修己身，不要言他已。",
        "dynasty": "唐",
        "collection_info": null
    },
    {
        "title": "诗 十二",
        "author": "拾得",
        "content": "男女为婚嫁，俗务是常仪。\n自量其事力，何用广张施。\n取债夸人我，论情入骨痴。\n杀他鸡犬命，身死堕阿鼻。",
        "dynasty": "唐",
        "collection_info": null
    },
    {
        "title": "诗 十三",
        "author": "拾得",
        "content": "世上一种人，出性常多事。\n终日傍街衢，不离诸酒肆。\n为他作保见，替他说道理。\n一朝有乖张，过咎全归你。",
        "dynasty": "唐",
        "collection_info": null
    },
    {
        "title": "诗 十四",
        "author": "拾得",
        "content": "我劝出家辈，须知教法深。\n专心求出离，辄莫染贪淫。\n大有俗中士，知非不爱金。\n故知君子志，任运听浮沈。",
        "dynasty": "唐",
        "collection_info": null
    },
    {
        "title": "诗 十五",
        "author": "拾得",
        "content": "寒山住寒山，拾得自拾得。\n凡愚岂见知，丰干却相识。\n见时不可见，觅时何处觅。\n借问有何缘，却道无为力。",
        "dynasty": "唐",
        "collection_info": null
    },
    {
        "title": "诗 十六",
        "author": "拾得",
        "content": "从来是拾得，不是偶然称。\n别无亲眷属，寒山是我兄。\n两人心相似，谁能徇俗情。\n若问年多少，黄河几度清。",
        "dynasty": "唐",
        "collection_info": null
    },
    {
        "title": "诗 十七",
        "author": "拾得",
        "content": "若解捉老鼠，不在五白猫。\n若能悟理性，那由锦绣包。\n真珠入席袋，佛性止蓬茅。\n一羣取相汉，用意总无交。",
        "dynasty": "唐",
        "collection_info": null
    },
    {
        "title": "诗 十八",
        "author": "拾得",
        "content": "运心常宽广，此则名为布。\n辍己惠于人，方可名为施。\n后来人不知，焉能会此义。\n未设一庸僧，早拟望富贵。",
        "dynasty": "唐",
        "collection_info": null
    },
    {
        "title": "诗 十九",
        "author": "拾得",
        "content": "猕猴尚教得，人何不愤发。\n前车即落阬，后车须改辙。\n若也不知此，恐君恶合杀。\n此来是夜叉，变即成菩萨。",
        "dynasty": "唐",
        "collection_info": null
    },
    {
        "title": "诗 二十",
        "author": "拾得",
        "content": "自从到此天台寺，经今早已几冬春。\n山水不移人自老，见却多少后生人。",
        "dynasty": "唐",
        "collection_info": null
    },
    {
        "title": "诗 二十一",
        "author": "拾得",
        "content": "君不见三界之中纷扰扰，只为无明不了绝。\n一念不生心澄然，无去无来不生灭。",
        "dynasty": "唐",
        "collection_info": null
    },
    {
        "title": "诗 二十二",
        "author": "拾得",
        "content": "故林又斩新，剡源溪上人。\n天姥峡关岭，通同次海津。\n湾深曲岛间，淼淼水云云。\n借问松禅客，日轮何处暾。",
        "dynasty": "唐",
        "collection_info": null
    },
    {
        "title": "诗 二十三",
        "author": "拾得",
        "content": "自笑老夫筋力败，偏恋松岩爱独游。\n可叹往年至今日，任运还同不繫舟。",
        "dynasty": "唐",
        "collection_info": null
    },
    {
        "title": "诗 二十四",
        "author": "拾得",
        "content": "一入双溪不计春，炼暴黄精几许斤。\n鑪竈石锅频煮沸，土甑久烝气味珍。\n谁来幽谷餐仙食，独向云泉更勿人。\n延龄寿尽招手石，此栖终不出山门。",
        "dynasty": "唐",
        "collection_info": null
    },
    {
        "title": "诗 二十五",
        "author": "拾得",
        "content": "踯躅一羣羊，沿山又入谷。\n看人贪竹塞，且遭豺狼逐。\n元不出孳生，便将充口腹。\n从头吃至尾，𩚛𩚛无余肉。",
        "dynasty": "唐",
        "collection_info": null
    },
    {
        "title": "诗 二十六",
        "author": "拾得",
        "content": "银星钉称衡，绿丝作称纽。\n买人推向前，卖人推向后。\n不顾他心怨，唯言我好手。\n死去见阎王，背后插扫箒。",
        "dynasty": "唐",
        "collection_info": null
    },
    {
        "title": "诗 二十七",
        "author": "拾得",
        "content": "闭门私造罪，准拟免灾殃。\n被他恶部童，抄得报阎王。\n纵不入镬汤，亦须卧铁床。\n不许雇人替，自作自身当。",
        "dynasty": "唐",
        "collection_info": null
    },
    {
        "title": "诗 二十八",
        "author": "拾得",
        "content": "悠悠尘裏人，常道尘中乐。\n我见尘中人，心生多慜顾。\n何哉慜此流，念彼尘中苦。",
        "dynasty": "唐",
        "collection_info": null
    },
    {
        "title": "诗 二十九",
        "author": "拾得",
        "content": "无去无来本湛然，不居内外及中间。\n一颗水精绝瑕翳，光明透满出人天。",
        "dynasty": "唐",
        "collection_info": null
    },
    {
        "title": "诗 三十",
        "author": "拾得",
        "content": "少年学书劒，叱驭到荆州。\n闻伐匈奴尽，婆娑无处游。\n归来翠岩下，席草翫清流。\n壮士志未骋，猕猴骑土牛。",
        "dynasty": "唐",
        "collection_info": null
    },
    {
        "title": "诗 三十一",
        "author": "拾得",
        "content": "三界如转轮，浮生若流水。\n蠢蠢诸品类，贪生不觉死。\n汝看朝垂露，能得几时子。",
        "dynasty": "唐",
        "collection_info": null
    },
    {
        "title": "诗 三十二",
        "author": "拾得",
        "content": "闲入天台洞，访人人不知。\n寒山为伴侣，松下噉灵芝。\n每谈今古事，嗟见世愚痴。\n箇箇入地狱，早晚出头时。",
        "dynasty": "唐",
        "collection_info": null
    },
    {
        "title": "诗 三十三",
        "author": "拾得",
        "content": "古佛路凄凄，愚人到却迷。\n只缘前业重，所以不能知。\n欲识无为理，心中不挂丝。\n生生勤苦学，必定覩天师。",
        "dynasty": "唐",
        "collection_info": null
    },
    {
        "title": "诗 三十四",
        "author": "拾得",
        "content": "各有天真佛，号之为宝王。\n珠光日夜照，玄妙卒难量。\n盲人常兀兀，那肯怕灾殃。\n唯贪淫泆业，此辈实堪伤。",
        "dynasty": "唐",
        "collection_info": null
    },
    {
        "title": "诗 三十五",
        "author": "拾得",
        "content": "出家求出离，哀念苦众生。\n助佛为扬化，令教选路行。\n何曾解救苦，恣意乱纵横。\n一时同受溺，俱落大深阬。",
        "dynasty": "唐",
        "collection_info": null
    },
    {
        "title": "诗 三十六",
        "author": "拾得",
        "content": "常饮三毒酒，昏昏都不知。\n将钱作梦事，梦事成铁围。\n以苦欲舍苦，舍苦无出期。\n应须早觉悟，觉悟自归依。",
        "dynasty": "唐",
        "collection_info": null
    },
    {
        "title": "诗 三十七",
        "author": "拾得",
        "content": "云山迭迭几千重，幽谷路深绝人踪。\n碧涧清流多胜境，时来鸟语合人心。",
        "dynasty": "唐",
        "collection_info": null
    },
    {
        "title": "诗 三十八",
        "author": "拾得",
        "content": "后来出家子，论情入骨痴。\n本来求解脱，却见受驱驰。\n终朝游俗舍，礼念作威仪。\n博钱沽酒吃，翻成客作儿。",
        "dynasty": "唐",
        "collection_info": null
    },
    {
        "title": "诗 三十九",
        "author": "拾得",
        "content": "若论常快活，唯有隐居人。\n林花长似锦，四季色常新。\n或向岩间坐，旋瞻见桂轮。\n虽然身畅逸，却念世间人。",
        "dynasty": "唐",
        "collection_info": null
    },
    {
        "title": "诗 四十",
        "author": "拾得",
        "content": "我见出家人，总爱吃酒肉。\n此合上天堂，却沈归地狱。\n念得两卷经，欺他道鄽俗。\n岂知鄽俗士，大有根性熟。",
        "dynasty": "唐",
        "collection_info": null
    },
    {
        "title": "诗 四十一",
        "author": "拾得",
        "content": "我见顽钝人，灯心柱须弥。\n蚁子啮大树，焉知气力微。\n学咬两茎菜，言与祖师齐。\n火急求忏悔，从今辄莫迷。",
        "dynasty": "唐",
        "collection_info": null
    },
    {
        "title": "诗 四十二",
        "author": "拾得",
        "content": "若见月光明，照烛四天下。\n圆晖挂太虚，莹净能萧洒。\n人道有亏盈，我见无衰谢。\n状似摩尼珠，光明无昼夜。",
        "dynasty": "唐",
        "collection_info": null
    },
    {
        "title": "诗 四十三",
        "author": "拾得",
        "content": "余住无方所，盘泊无为理。\n时陟湼盘山，或翫香林寺。\n寻常只是闲，言不干名利。\n东海变桑田，我心谁管你。",
        "dynasty": "唐",
        "collection_info": null
    },
    {
        "title": "诗 四十四",
        "author": "拾得",
        "content": "左手握骊珠，右手执慧劒。\n先破无明贼，神珠自吐燄。\n伤嗟愚痴人，贪爱那生厌。\n一堕三途间，始觉前程险。",
        "dynasty": "唐",
        "collection_info": null
    },
    {
        "title": "诗 四十五",
        "author": "拾得",
        "content": "般若酒泠泠，饮多人易醒。\n余住天台山，凡愚那见形。\n常游深谷洞，终不逐时情。\n无思亦无虑，无辱也无荣。",
        "dynasty": "唐",
        "collection_info": null
    },
    {
        "title": "诗 四十六",
        "author": "拾得",
        "content": "平生何所忧，此世随缘过。\n日月如逝波，光阴石中火。\n任他天地移，我畅岩中坐。",
        "dynasty": "唐",
        "collection_info": null
    },
    {
        "title": "诗 四十七",
        "author": "拾得",
        "content": "嗟见多知汉，终日枉用心。\n岐路逞喽啰，欺谩一切人。\n唯作地狱滓，不修来世因。\n忽尔无常到，定知乱纷纷。",
        "dynasty": "唐",
        "collection_info": null
    },
    {
        "title": "诗 四十八",
        "author": "拾得",
        "content": "迢迢山径峻，万仞险隘危。\n石桥莓苔绿，时见白云飞。\n瀑布悬如练，月影落潭晖。\n更登华顶上，犹待孤鹤期。",
        "dynasty": "唐",
        "collection_info": null
    },
    {
        "title": "诗 四十九",
        "author": "拾得",
        "content": "松月冷飕飕，片片云霞起。\n匼匝几重山，纵目千万里。\n溪潭水澄澄，彻底镜相似。\n可贵灵台物，七宝莫能比。",
        "dynasty": "唐",
        "collection_info": null
    },
    {
        "title": "诗 五十",
        "author": "拾得",
        "content": "世有多解人，愚痴学闲文。\n不忧当来果，唯知造恶因。\n见佛不解礼，覩僧倍生瞋。\n五逆十恶辈，三毒以为邻。\n死去入地狱，未有出头辰。",
        "dynasty": "唐",
        "collection_info": null
    },
    {
        "title": "诗 五十一",
        "author": "拾得",
        "content": "人生浮世中，箇箇愿富贵。\n高堂车马多，一呼百诺至。\n吞併田地宅，准拟承后嗣。\n未逾七十秋，冰消瓦解去。",
        "dynasty": "唐",
        "collection_info": null
    },
    {
        "title": "诗 五十二",
        "author": "拾得",
        "content": "水浸泥弹丸，思量无道理。\n浮沤梦幻身，百年能几几。\n不解细思惟，将言长不死。\n诛剥垒千金，留将与妻子。",
        "dynasty": "唐",
        "collection_info": null
    },
    {
        "title": "诗 五十三",
        "author": "拾得",
        "content": "云林最幽栖，傍涧枕月溪。\n松拂盘陀石，甘泉涌凄凄。\n静坐偏佳丽，虚岩曚雾迷。\n怡然居憩地，日。",
        "dynasty": "唐",
        "collection_info": null
    },
    {
        "title": "诗 五十四",
        "author": "拾得",
        "content": "可笑是林泉，数里少人烟。\n云从岩嶂起，瀑布水潺潺。\n猨啼唱道曲，虎啸出人间。\n松风清飒飒，鸟语声关关。\n独步绕石涧，孤陟上峰峦。\n时坐盘陀石，偃仰攀萝沿。\n遥望城隍处，惟闻闹喧喧。",
        "dynasty": "唐",
        "collection_info": null
    },
    {
        "title": "壁上诗二首 一",
        "author": "丰干",
        "content": "余自来天台，凡经几万迴。\n一身如云水，悠悠任去来。\n逍遥绝无闹，忘机隆佛道。\n世途岐路心，众生多烦恼。\n兀兀沈浪海，漂漂轮三界。\n可惜一灵物，无始被境埋。\n电光瞥然起，生死纷尘埃。\n寒山特相访，拾得常往来。\n论心话明月，太虚廓无碍。\n法界即无边，一法普徧该。",
        "dynasty": "唐",
        "collection_info": null
    },
    {
        "title": "壁上诗二首 二",
        "author": "丰干",
        "content": "本来无一物，亦无尘可拂。\n若能了达此，不用坐兀兀。",
        "dynasty": "唐",
        "collection_info": null
    },
    {
        "title": "奉和窦使君同恭法师咏高僧二首 竺佛图澄",
        "author": "慧宣",
        "content": "大誓悯涂炭，乘机入生死。\n中州法既弘，葛陂暴亦止。\n乳孔光一室，掌镜彻千里。\n道盛咒莲华，灾生吟棘子。\n埋石缘虽谢，流沙化方始。",
        "dynasty": "唐",
        "collection_info": null
    },
    {
        "title": "奉和窦使君同恭法师咏高僧二首 释僧肇",
        "author": "慧宣",
        "content": "般若唯绝凿，湼槃固无名。\n先贤未始觉，之子唱希声。\n秦王嗟理诣，童寿揖词清。\n徽音闻庐岳，精难动中京。\n适验方袍裏，奇才復挺生。",
        "dynasty": "唐",
        "collection_info": null
    },
    {
        "title": "秋日游东山寺寻殊昙二法师",
        "author": "慧宣",
        "content": "木落树萧槮，水清流㵳寂。\n属此悲哉气，復兹羁旅戚。\n奚用写烦忧，山泉恣游历。\n万丈窥深涧，千寻仰绝壁。\n傍岭竹参差，缘崖藤幂{罓/历}。\n行行极幽邃，去去逾空寂。\n果值息心侣，乔枝方挂锡。\n围遶悉栴檀，纯良岂沙砾。\n妙法诚无比，深经解怨敌。\n心欢即顶礼，道存仍目击。\n慧刀幸已逢，疑网于焉析。\n岂直却烦恼，方期拯沈溺。",
        "dynasty": "唐",
        "collection_info": null
    },
    {
        "title": "句",
        "author": "慧宣",
        "content": "如蒙一被服，方堪称福田。",
        "dynasty": "唐",
        "collection_info": null
    },
    {
        "title": "爱妾换马",
        "author": "法宣",
        "content": "朱鬣饰金镳，红妆束素腰。\n似云来躞蹀，如雪去飘飖。\n桃花含浅汗，柳叶带余娇。\n骋光将独立，双绝不俱标。",
        "dynasty": "唐",
        "collection_info": null
    },
    {
        "title": "和赵王观妓",
        "author": "法宣",
        "content": "桂山留上客，兰室命妖饶。\n城中画广黛，宫裏束纤腰。\n舞袖风前举，歌声扇后娇。\n周郎不须顾，今日管弦调。",
        "dynasty": "唐",
        "collection_info": null
    },
    {
        "title": "听独杵捣衣",
        "author": "慧偘",
        "content": "非是无人助，意欲自鸣砧。\n向月怜孤影，承风送迥音。\n疑捣双丝练，似奏一弦琴。\n令君闻独杵，知妾有专心。",
        "dynasty": "唐",
        "collection_info": null
    },
    {
        "title": "闻侯方儿来寇",
        "author": "慧偘",
        "content": "羊皮赎去士，马革敛还尸。\n天下方无事，孝廉非哭时。",
        "dynasty": "唐",
        "collection_info": null
    },
    {
        "title": "和琳法师初春法集之作",
        "author": "慧净",
        "content": "鹫岭光前选，祇园表昔恭。\n哲人崇踵武，弘道会羣龙。\n高座登莲叶，麈尾振霜松。\n尘飞扬雅梵，风度引疎钟。\n静言澄义海，发论上词锋。\n心虚道易合，迹广席难重。\n和风动淑气，丽日启时雍。\n高才掞雅什，顾己滥朋从。\n因兹仰积善，灵华庶可逢。",
        "dynasty": "唐",
        "collection_info": null
    },
    {
        "title": "与英才言聚赋得昇天行",
        "author": "慧净",
        "content": "驭风过阆苑，控鹤下瀛洲。\n欲采三芝秀，先从千仞游。\n驾凤吟虚管，乘槎泛浅流。\n颓龄一已驻，方验大椿秋。",
        "dynasty": "唐",
        "collection_info": null
    },
    {
        "title": "和卢赞府游纪国道场",
        "author": "慧净",
        "content": "日光通汉室，星彩晦周朝。\n法城从此构，香阁本岧峣。\n株盘仰承露，剎凤俯摩霄。\n落照侵虚牖，长虹拖跨桥。\n高才暂骋目，云藻随飘飖。\n欲追千里骥，终是谢连镳。",
        "dynasty": "唐",
        "collection_info": null
    },
    {
        "title": "冬日普光寺卧疾值雪简诸旧游",
        "author": "慧净",
        "content": "卧疴苦留滞，闢户望遥天。\n寒云舒復卷，落雪断还连。\n凝华照书阁，飞素涴琴弦。\n迴飘洛神赋，皎映齐纨篇。\n萦阶如鹤舞，拂树似花鲜。\n徒赏丰年瑞，沈忧终自怜。",
        "dynasty": "唐",
        "collection_info": null
    },
    {
        "title": "杂言",
        "author": "慧净",
        "content": "观化祇山顶，流睇古王城。\n万载池犹洁，千年苑尚清。\n髣髴影坚路，摧残广胁楹。\n七宝仙台亡旧迹，四彩天花绝雨声。\n声华日以远，自恨生何晚。\n既伤火宅眩中门，还嗟宝渚迷长坂。\n步陟平郊望，心游七海上。\n扰扰三界溺邪津，浑浑万品忘真匠。\n唯有能仁独圆悟，廓尘静浪开玄路。\n创逢肌命弃身城，更为求人崩意树。\n持囊毕契戒珠净，被甲要心忍衣固。\n三祇不倦陵二车，一足忘劳超九数。\n定潋江清沐久结，智剑霜凝斩新雾。\n无边大劫无不修，六时愍生遵六度。\n度有流光功德收，金河示灭归常住。\n鹤林权唱演功周，圣德佳音传余响。\n龙宫秘典海中探，石室真言山处仰。\n流教在兹辰，传芳代有人。\n沙河雪岭迷朝径，巨海鸿崖乱夜津。\n入万死，求一生。\n投针偶穴非同喻，束马悬车岂等程。\n不徇今身乐，无祈后代荣。\n誓舍危躯追胜义，咸希毕契传灯情。\n劳歌勿復陈，延眺且周巡。\n东睇女峦留二迹，西施鹿苑去三轮。\n北睨舍城池尚在，南睎尊岭穴犹存。\n五峰秀，百池分。\n粲粲鲜花明四曜，辉辉道树镜三春。\n扬锡指山阿，携步上祇陀。\n既覩如来迭衣石，復观天授迸余峨。\n伫灵镇梵岳，凝思遍生河。\n金花逸掌仪前奉，芳盖陵虚殿后过。\n旋遶经行砌，目想如神契。\n迴斯少福涧生津，共会龙华舍尘翳。",
        "dynasty": "唐",
        "collection_info": null
    },
    {
        "title": "三不为篇 一",
        "author": "海顺",
        "content": "我欲偃文修武，身死名存。\n斫石通道，祈井流泉。\n君肝在内，我身处边。\n荆轲拔剑，毛遂捧盘。\n不为则已，为则不然。\n将恐两虎共鬬，势不俱全。\n永□今好，长绝来怨。\n是以返迹荒径，息影柴门。",
        "dynasty": "唐",
        "collection_info": null
    },
    {
        "title": "三不为篇 二",
        "author": "海顺",
        "content": "我欲刺股锥刃，悬头屋梁。\n书临雪彩，牒映萤光。\n一朝鹏举，万里鸾翔。\n纵任才辩，游说君王。\n高车反邑，衣锦还乡。\n将恐鸟残以羽，兰折由芳。\n笼餐讵贵，钩饵难尝。\n是以高巢林薮，深穴池塘。",
        "dynasty": "唐",
        "collection_info": null
    },
    {
        "title": "三不为篇 三",
        "author": "海顺",
        "content": "我欲衒才鬻德，入市趋朝。\n四众瞻仰，三槐附交。\n标形引势，身达名超。\n箱盈绮服，厨富甘肴。\n讽扬弦管，咏美歌谣。\n将恐尘栖弱草，露宿危条。\n无过日旦，靡越风朝。\n是以还伤乐浅，非惟苦遥。",
        "dynasty": "唐",
        "collection_info": null
    },
    {
        "title": "出赐玄奘衲袈裟衣应制",
        "author": "道恭",
        "content": "福田资象德，圣种理幽熏。\n不持金作缕，还用綵成文。\n朱青自掩映，翠绮相氤氲。\n独有离离叶，恒向稻畦分。",
        "dynasty": "唐",
        "collection_info": null
    },
    {
        "title": "设缸面酒欵萧翼探得来字",
        "author": "辨才",
        "content": "初酝一缸开，新知万里来。\n披云同落寞，步月共裴回。\n夜久孤琴思，风长旅鴈哀。\n非君有秘术，谁照不然灰。",
        "dynasty": "唐",
        "collection_info": null
    },
    {
        "title": "书遗文后",
        "author": "僧凤",
        "content": "苦哉黑闇女，乐矣功德天。\n智者俱不受，愚夫纳二边。\n我奉能仁教，归依弥勒前。\n愿阐摩诃衍，成就那罗延。",
        "dynasty": "唐",
        "collection_info": null
    },
    {
        "title": "讥韦玎吟以韦字为韵",
        "author": "利涉",
        "content": "我之佛法是无为，何故今朝得有为。\n无韦始得三数载，不知此復是何韦。",
        "dynasty": "唐",
        "collection_info": null
    },
    {
        "title": "别三辅诸僧",
        "author": "道会",
        "content": "去住俱为客，分悲损性情。\n共作无期别，谁能访死生。",
        "dynasty": "唐",
        "collection_info": null
    },
    {
        "title": "赠王仙柯",
        "author": "中寤",
        "content": "瞻思不及望仙兄，早晚昇霞入太清。\n手种一株松未老，炉烧九转药新成。\n心中已得黄庭术，头上应无白髮生。\n异日却归华表语，待教凡俗普闻名。",
        "dynasty": "唐",
        "collection_info": null
    },
    {
        "title": "在西国怀王舍城",
        "author": "义净",
        "content": "游，愁。\n赤县远，丹思抽。\n鹫岭寒风驶，龙河激水流。\n既喜朝闻日復日，不觉颓年秋更秋。\n已毕耆山本愿城难遇，终望持经振锡住神州。",
        "dynasty": "唐",
        "collection_info": null
    },
    {
        "title": "与无行禅师同游鹫岭瞻奉既讫遐眺乡关无任殷忧聊述所怀为杂言诗",
        "author": "义净",
        "content": "观化祇山顶，流睇古王城。\n万载池犹洁，千年苑尚清。\n髣髴影坚路，摧残广胁𡺡。\n七宝仙台亡旧迹，四彩天花绝雨声。\n声华日以远，自恨生何晚。\n既伤火宅眩中门，还嗟宝渚迷长坂。\n步陟平郊望，心游七海上。\n扰扰三界溺邪津，浑浑万品亡真匠。\n唯有能仁独圆悟，廓尘静浪开玄路。\n创逢肌命弃身城，更为求人崩意树。\n持囊毕契戒珠净，被甲要心忍衣固。\n三祇不倦陵二车，一足忘劳超九数。\n定潋江清沐久结，智剑霜凝斩新雾。\n无边大劫无不修，六时愍生遵六度。\n度有流光功德收，金河示灭归常住。\n鹤林权唱演功周，圣徒往昔传余响。\n龙宫秘典海中探，石室真言山处仰。\n流教在兹辰，传芳代有人。\n沙河雪岭迷朝径，巨海鸿崖乱夜津。\n入万死，求一生。\n投针偶穴非同喻，束马悬车岂等程。\n不徇今身乐，无祈后代荣。\n誓舍危躯追胜义，咸希毕契传灯情。\n劳歌勿復陈，延眺且周巡。\n东睇女峦留二迹，西驰鹿苑去三轮。\n北睨舍城池尚在，南睎尊岭穴犹存。\n五峰秀，百池分。\n粲粲鲜花明四曜，辉辉道树镜三春。\n扬锡指山阿，携步上祇陀。\n既覩如来迭衣石，復观天授迸余峨。\n伫灵镇梵岳，凝思遍生河。\n金花逸掌仪前奉，芳盖陵虚殿后过。\n旋遶经行砌，目想如神契。\n迴斯少福涧生津，共会龙华舍尘翳。",
        "dynasty": "唐",
        "collection_info": null
    },
    {
        "title": "玄逵律师言离广府还望桂林去留怆然自述赠怀",
        "author": "义净",
        "content": "标心之梵宇，运想入仙洲。\n婴痼乖同好，沈情阻若抽。\n叶落乍难聚，情离不可收。\n何日乘杯至，详观演法流。",
        "dynasty": "唐",
        "collection_info": null
    },
    {
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府復阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 一",
        "author": "义净",
        "content": "我行之数万，愁绪百重思。\n那教六尺影，独步五天陲。",
        "dynasty": "唐",
        "collection_info": null
    },
    {
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府復阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 二",
        "author": "义净",
        "content": "上将可陵师，匹士志难移。\n如论惜短命，何得满长祇。",
        "dynasty": "唐",
        "collection_info": null
    },
    {
        "title": "西域寺",
        "author": "义净",
        "content": "众美仍罗列，羣英已古今。\n也知生死分，那得不伤心。",
        "dynasty": "唐",
        "collection_info": null
    },
    {
        "title": "道希法师求法西域终于庵摩罗跋国后因巡礼希公住房伤其不幸聊题一绝",
        "author": "义净",
        "content": "百苦忘劳独进影，四恩在念契流通。\n如何未尽传灯志，溘然于此遇途穷。",
        "dynasty": "唐",
        "collection_info": null
    },
    {
        "title": "行路难",
        "author": "宝月",
        "content": "君不见孤鴈关外发，酸嘶度杨越。\n空城客子心肠断，幽闺思妇气欲绝。\n凝霜夜下拂罗衣，浮云中断开明月。\n夜夜遥遥徒相思，年年望望情不歇。\n取我匣中青铜镜，情人为我除白髮。\n行路难，行路难。\n夜闻南城汉使度，使我流泪忆长安。",
        "dynasty": "唐",
        "collection_info": null
    },
    {
        "title": "老僧",
        "author": "景云",
        "content": "日照西山雪，老僧门始开。\n冻瓶粘柱础，宿火陷炉灰。\n童子病归去，鹿麑寒入来。\n斋钟知渐近，枝鸟下生台。",
        "dynasty": "唐",
        "collection_info": null
    },
    {
        "title": "溪叟",
        "author": "景云",
        "content": "溪翁居处静，溪鸟入门飞。\n早起钓鱼去，夜深乘月归。\n露香菰米熟，烟暖荇丝肥。\n潇洒尘埃外，扁舟一草衣。",
        "dynasty": "唐",
        "collection_info": null
    },
    {
        "title": "画松",
        "author": "景云",
        "content": "画松一似真松树，且待寻思记得无。\n曾在天台山上见，石桥南畔第三株。",
        "dynasty": "唐",
        "collection_info": null
    },
    {
        "title": "送戴三征君还谷口旧居",
        "author": "理莹",
        "content": "岩穴多遗秀，弓车屡远招。\n周王尊渭叟，颍客傲唐尧。\n出处天波洽，关河地势遥。\n瞻星吴郡夜，作雾华山朝。\n清论虚重席，闲居挂一瓢。\n渔歌思坐酌，宸渥宠行轺。\n春为荷裳暖，霜因葛履消。\n层崖悬瀑溜，万壑振清飙。\n谷鸟犹迁木，场驹正食苗。\n谢安何日起，台鼎伫君调。",
        "dynasty": "唐",
        "collection_info": null
    },
    {
        "title": "送童子下山",
        "author": "金地藏",
        "content": "空门寂寞汝思家，礼别云房下九华。\n爱向竹栏骑竹马，懒于金地聚金沙。\n添瓶涧底休招月，烹茗瓯中罢弄花。\n好去不须频下泪，老僧相伴有烟霞。",
        "dynasty": "唐",
        "collection_info": null
    },
    {
        "title": "题张僧繇醉僧图",
        "author": "怀素",
        "content": "人人送酒不曾沽，终日松间挂一壶。\n草圣欲成狂便发，真堪画入醉僧图。",
        "dynasty": "唐",
        "collection_info": null
    },
    {
        "title": "寄衡岳僧",
        "author": "怀素",
        "content": "祝融高座对寒峰，云水昭丘几万重。\n五月衲衣犹近火，起来白鹤冷青松。",
        "dynasty": "唐",
        "collection_info": null
    },
    {
        "title": "酬皇甫冉西陵见寄",
        "author": "灵一",
        "content": "西陵潮信满，岛屿没中流。\n越客依风水，相思南渡头。\n寒光生极浦，落日映沧洲。\n何事扬帆去，空惊海上鸥。",
        "dynasty": "唐",
        "collection_info": null
    },
    {
        "title": "溪行即事",
        "author": "灵一",
        "content": "近夜山更碧，入林溪转清。\n不知伏牛事，潭洞何从横。\n野岸烟初合，平湖月未生。\n孤舟屡失道，但听秋泉声。",
        "dynasty": "唐",
        "collection_info": null
    },
    {
        "title": "栖霞山夜坐",
        "author": "灵一",
        "content": "山头戒坛路，幽映雪岩侧。\n四面青石床，一峰苔藓色。\n松风静復起，月影开还黑。\n何独乘夜来，殊非昼所得。",
        "dynasty": "唐",
        "collection_info": null
    },
    {
        "title": "宿天柱观",
        "author": "灵一",
        "content": "石室初投宿，仙翁喜暂容。\n花源隔水见，洞府过山逢。\n泉涌阶前地，云生户外峰。\n中宵自入定，非是欲降龙。",
        "dynasty": "唐",
        "collection_info": null
    },
    {
        "title": "酬皇甫冉将赴无锡于云门寺赠别",
        "author": "灵一",
        "content": "湖南通古寺，来往意无涯。\n欲识云门路，千峰到若耶。\n春山子敬宅，古木谢敷家。\n自可长偕隐，那言相去赊。",
        "dynasty": "唐",
        "collection_info": null
    },
    {
        "title": "宜丰新泉",
        "author": "灵一",
        "content": "泉源新涌出，洞澈映纤云。\n稍落芙蓉沼，初淹苔藓文。\n素将空意合，净与众流分。\n每到清宵月，泠泠梦裏闻。",
        "dynasty": "唐",
        "collection_info": null
    },
    {
        "title": "静林精舍",
        "author": "灵一",
        "content": "静林溪路远，萧帝有遗踪。\n水击罗浮磬，山鸣于阗钟。\n灯传三世火，树老万株松。\n无数烟霞色，空闻昔卧龙。",
        "dynasty": "唐",
        "collection_info": null
    },
    {
        "title": "江行寄张舍人",
        "author": "灵一",
        "content": "客程终日风尘苦，蓬转还家未有期。\n林色晓分残雪后，角声寒奏落帆时。\n月高星使东看远，云破霜鸿北度迟。\n流荡此心难共说，千峰澄霁隔琼枝。",
        "dynasty": "唐",
        "collection_info": null
    },
    {
        "title": "送王颖悟归左绵",
        "author": "灵一",
        "content": "客意天南兴已阑，不堪言别向仙官。\n梦摇玉佩随旄节，心到金华忆杏坛。\n荒郊极望归云尽，瘦马空嘶落日残。\n想得故山青霭裏，泉声入夜独潺潺。",
        "dynasty": "唐",
        "collection_info": null
    },
    {
        "title": "安公",
        "author": "灵一",
        "content": "弥天称圣哲，象法初繄赖。\n弘道识行藏，匡时知进退。\n秦王轻与举，习生重酬对。\n学文古篆中，义显心经内。\n法服应华夏，金言流海岱。\n西方浮云间，更陪龙华会。",
        "dynasty": "唐",
        "collection_info": null
    },
    {
        "title": "林公",
        "author": "灵一",
        "content": "支公信高逸，久向山林住。\n时将孙许游，岂以形骸遇。\n幸辞天子诏，復览名臣疏。\n西晋尚虚无，南朝久沦悞。\n因谈老庄意，乃尽逍遥趣。\n谁为竹林贤，风流相比附。",
        "dynasty": "唐",
        "collection_info": null
    },
    {
        "title": "远公",
        "author": "灵一",
        "content": "远公逢道安，一朝弃儒服。\n真机久消歇，世教空拘束。\n誓入罗浮中，遂栖庐山曲。\n禅经初纂定，佛语新名目。\n钵帽绝朝宗，簪裾翻拜伏。\n东林多隐士，为我辞荣禄。",
        "dynasty": "唐",
        "collection_info": null
    },
    {
        "title": "雨后欲寻天目山问元骆二公溪路",
        "author": "灵一",
        "content": "昨夜云生天井东，春山一雨一回风。\n林花併逐溪流下，欲上龙池通不通。",
        "dynasty": "唐",
        "collection_info": null
    },
    {
        "title": "题僧院",
        "author": "灵一",
        "content": "虎溪闲月引相过，带雪松枝挂薜萝。\n无限青山行欲尽，白云深处老僧多。",
        "dynasty": "唐",
        "collection_info": null
    },
    {
        "title": "宿静林寺",
        "author": "灵一",
        "content": "山寺门前多古松，溪行欲到已闻钟。\n中宵引领寻高顶，月照云峰凡几重。",
        "dynasty": "唐",
        "collection_info": null
    },
    {
        "title": "再还宜丰寺",
        "author": "灵一",
        "content": "再寻招隐地，重会息心期。\n樵客问归日，山僧记别时。\n野云阴远甸，秋雨涨前陂。\n勿谓探形胜，吾今不好奇。",
        "dynasty": "唐",
        "collection_info": null
    },
    {
        "title": "春日山斋",
        "author": "灵一",
        "content": "野径东风起，山扉度日开。\n晴光拆红萼，流水长青苔。\n逋客殊未去，芳时已再来。\n非关恋春草，自是欲裴回。",
        "dynasty": "唐",
        "collection_info": null
    },
    {
        "title": "留别忠州故人",
        "author": "灵一",
        "content": "一身无定处，万里独销魂。\n芳草迷归路，春流滴泪痕。\n几时休旅食，何夜宿江村。\n欲识相思苦，空山啼暮猨。",
        "dynasty": "唐",
        "collection_info": null
    },
    {
        "title": "送别",
        "author": "灵一",
        "content": "凭高莫送远，看欲断归心。\n别恨啼猨苦，相思流水深。\n翠云南涧影，丹桂晚山阴。\n若未来双鹄，辽城何更寻。",
        "dynasty": "唐",
        "collection_info": null
    },
    {
        "title": "送冽寺主之京迎禅和尚",
        "author": "灵一",
        "content": "禅门居此地，瞻望在虚空。\n水国月未上，苍生如梦中。\n上人知机士，瓶锡慰樊笼。\n彼土诸梵众，嗟君扬道风。",
        "dynasty": "唐",
        "collection_info": null
    },
    {
        "title": "送王法师之西川",
        "author": "灵一",
        "content": "旅游无近远，要自别魂销。\n官柳乡愁乱，春山客路遥。\n伴行芳草远，缘兴野花飘。\n计日功成后，还将辅圣朝。",
        "dynasty": "唐",
        "collection_info": null
    },
    {
        "title": "送范律师往果州",
        "author": "灵一",
        "content": "终南千古后，独尔继卿名。\n离障非今日，修因是几生。\n乱峰寒影暮，深涧野流清。\n远客归心苦，难为此别情。",
        "dynasty": "唐",
        "collection_info": null
    },
    {
        "title": "送明素上人归楚觐省",
        "author": "灵一",
        "content": "能将疎懒背时人，不厌孤萍任此身。\n江上昔年同出处，天涯今日共风尘。\n平湖旧隐应残雪，芳草归心未隔春。\n前路倍怜多胜事，到家知庆綵衣新。",
        "dynasty": "唐",
        "collection_info": null
    },
    {
        "title": "项王庙",
        "author": "灵一",
        "content": "缅想咸阳事可嗟，楚歌哀怨思无涯。\n八千子弟归何处，万里鸿沟属汉家。\n弓断阵前争日月，血流垓下定龙蛇。\n拔山力尽乌江水，今日悠悠空浪花。",
        "dynasty": "唐",
        "collection_info": null
    },
    {
        "title": "酬陈明府舟中见赠",
        "author": "灵一",
        "content": "长溪通夜静，素舸与人闲。\n月影沈秋水，风声落暮山。\n稻花千顷外，莲叶两河间。\n陶令多真意，相思一解颜。",
        "dynasty": "唐",
        "collection_info": null
    },
    {
        "title": "题东兰若",
        "author": "灵一",
        "content": "上入禅室路裴回，万木清阴向日开。\n寒竹影侵行径石，秋风声入诵经台。\n闲云不繫从舒卷，狎鸟无机任往来。\n更惜片阳谈妙理，归时莫待暝钟催。",
        "dynasty": "唐",
        "collection_info": null
    },
    {
        "title": "送朱放",
        "author": "灵一",
        "content": "苦见人间世，思归洞裏天。\n纵令山鸟语，不废野人眠。",
        "dynasty": "唐",
        "collection_info": null
    },
    {
        "title": "归岑山过惟审上人别业",
        "author": "灵一",
        "content": "禅客无心忆薜萝，自然行径向山多。\n知君欲问人间事，始与浮云共一过。",
        "dynasty": "唐",
        "collection_info": null
    },
    {
        "title": "于潜道中呈元八处士",
        "author": "灵一",
        "content": "苕水滩行浅，潜州路渐深。\n参差远岫色，迢递野人心。\n冻涧冰难释，秋山日易阴。",
        "dynasty": "唐",
        "collection_info": null
    },
    {
        "title": "送殷判官归上都",
        "author": "灵一",
        "content": "漾舟云路客，来过夕阳时。\n向背堪遗恨，逢迎宿未期。\n水容愁暮急，花影动春迟。\n别后王孙草，青青入梦思。",
        "dynasty": "唐",
        "collection_info": null
    },
    {
        "title": "赠别皇甫曾",
        "author": "灵一",
        "content": "幽人从远岳，过客爱春山。\n高驾能相送，孤游且未还。\n紫苔封井石，绿竹掩柴关。\n若到云峰外，齐心去住间。",
        "dynasty": "唐",
        "collection_info": null
    },
    {
        "title": "送陈允初卜居麻园",
        "author": "灵一",
        "content": "欲向麻源隐，能寻谢客踪。\n空山几千里，幽谷第三重。\n茅宇宁须葺，荷衣不待缝。\n因君见往事，为我谢乔松。",
        "dynasty": "唐",
        "collection_info": null
    },
    {
        "title": "秋题刘逸人林泉",
        "author": "灵一",
        "content": "凉飙乱黄叶，迟客橘阴清。\n萝径封行迹，云门闭野情。\n零林秋露响，穿竹暮烟轻。\n莫恋幽栖地，怀安却败名。",
        "dynasty": "唐",
        "collection_info": null
    },
    {
        "title": "自大林与韩明府归郭中精舍",
        "author": "灵一",
        "content": "野客同舟楫，相携復一归。\n孤烟生暮景，远岫带春晖。\n不道还山是，谁云向郭非。\n禅门有通隐，喧寂共忘机。",
        "dynasty": "唐",
        "collection_info": null
    },
    {
        "title": "同使君宿大梁驿",
        "author": "灵一",
        "content": "旌旗江上出，花外捲帘空。\n夜色临城月，春寒度水风。\n虽然行李别，且喜语音同。\n若问匡庐事，终身媿远公。",
        "dynasty": "唐",
        "collection_info": null
    },
    {
        "title": "题黄公陶翰别业",
        "author": "灵一",
        "content": "闻说花源堪避秦，幽寻数月不逢人。\n烟霞洞裏无鸡犬，风雨林间有鬼神。\n黄公石上三芝秀，陶令门前五柳春。\n醉卧白云闲入梦，不知何物是吾身。",
        "dynasty": "唐",
        "collection_info": null
    },
    {
        "title": "哭卫尚书",
        "author": "灵一",
        "content": "画戟重门楚水阴，天涯欲暮共伤心。\n南荆双戟痕犹在，北斗孤魂望已深。\n莲花幕下悲风起，细柳营边晓月临。\n有路茫茫向谁问，感君空有泪霑襟。",
        "dynasty": "唐",
        "collection_info": null
    },
    {
        "title": "赠灵澈禅师",
        "author": "灵一",
        "content": "禅师来往翠微间，万里千峰到剡山。\n何时共到天台裏，身与浮云处处闲。",
        "dynasty": "唐",
        "collection_info": null
    },
    {
        "title": "将出宜丰寺留题山房",
        "author": "灵一",
        "content": "池上莲荷不自开，山中流水偶然来。\n若言聚散定由我，未是回时那得回。",
        "dynasty": "唐",
        "collection_info": null
    },
    {
        "title": "妙乐观",
        "author": "灵一",
        "content": "王乔所居空山观，白云至今凝不散。\n坛场月路几千年，往往吹笙下天半。\n瀑布西行过石桥，黄精采根还采苗。\n忽见一人檠茶碗，篸花昨夜风吹满。\n自言家处在东坡，白犬相随邀我过。\n松间石上有棊局，能使樵人烂斧柯。",
        "dynasty": "唐",
        "collection_info": null
    },
    {
        "title": "与元居士青山潭饮茶",
        "author": "灵一",
        "content": "野泉烟火白云间，坐饮香茶爱此山。\n岩下维舟不忍去，青溪流水暮潺潺。",
        "dynasty": "唐",
        "collection_info": null
    },
    {
        "title": "送人得荡子归倡妇",
        "author": "灵一",
        "content": "垂涕凭回信，为语柳园人。\n情知独难守，又是一阳春。",
        "dynasty": "唐",
        "collection_info": null
    },
    {
        "title": "句",
        "author": "灵一",
        "content": "滤泉侵月起，扫径避虫行。",
        "dynasty": "唐",
        "collection_info": null
    },
    {
        "title": "听莺歌",
        "author": "灵澈",
        "content": "新莺傍檐晓更悲，孤音清泠啭素枝。\n口边血出语未尽，岂是怨恨人不知。\n不食枯桑葚，不衔苦李花。\n偶然弄枢机，婉转凌烟霞。\n众雏飞鸣何跼促，自觇游蜂啄枯木。\n玄猨何事朝夜啼，白鹭长在汀洲宿。\n黑鵰黄鹤岂不高，金笼玉钩伤羽毛。\n三江七泽去不得，风烟日暮生波涛。\n飞去来，莫上高城头，莫下空园裏。\n城头鸱鸟拾羶腥，空园燕雀争泥滓。\n愿当结舌含白云，五月六月一声不可闻。",
        "dynasty": "唐",
        "collection_info": null
    },
    {
        "title": "归湖南作",
        "author": "灵澈",
        "content": "山边水边待月明，暂向人间借路行。\n如今还向山边去，只有湖水无行路。",
        "dynasty": "唐",
        "collection_info": null
    },
    {
        "title": "初到汀州",
        "author": "灵澈",
        "content": "初放到沧洲，前心讵解愁。\n旧交容不拜，临老学梳头。\n禅室白云去，故山明月秋。\n几年犹在此，北户水南流。",
        "dynasty": "唐",
        "collection_info": null
    },
    {
        "title": "九日和于使君思上京亲故",
        "author": "灵澈",
        "content": "清晨有高会，宾从出东方。\n楚俗风烟古，汀洲草木凉。\n山情来远思，菊意在重阳。\n心忆华池上，从容鸳鹭行。",
        "dynasty": "唐",
        "collection_info": null
    },
    {
        "title": "送道虔上人游方",
        "author": "灵澈",
        "content": "律仪通外学，诗思入玄关。\n烟景随缘到，风姿与道闲。\n贯花留净室，呪水度空山。\n谁识浮云意，悠悠天地间。",
        "dynasty": "唐",
        "collection_info": null
    },
    {
        "title": "送鉴供奉归蜀宁亲",
        "author": "灵澈",
        "content": "林间出定恋庭闱，圣主恩深暂许归。\n双树欲辞金锡冷，四花犹向玉阶飞。\n梁山拂汉分清境，蜀雪和烟惹翠微。\n此去不须求綵服，紫衣全胜老莱衣。",
        "dynasty": "唐",
        "collection_info": null
    },
    {
        "title": "天姥岑望天台山",
        "author": "灵澈",
        "content": "天台众峯外，华顶当寒空。\n有时半不见，崔嵬在云中。",
        "dynasty": "唐",
        "collection_info": null
    },
    {
        "title": "远公墓",
        "author": "灵澈",
        "content": "古墓石棱棱，寒云晚景凝。\n空悲虎溪月，不见鴈门僧。",
        "dynasty": "唐",
        "collection_info": null
    },
    {
        "title": "宿东林寺",
        "author": "灵澈",
        "content": "天寒猛虎叫岩雪，林下无人空有月。\n千年像教今不闻，焚香独为鬼神说。",
        "dynasty": "唐",
        "collection_info": null
    },
    {
        "title": "简寂观",
        "author": "灵澈",
        "content": "古松古柏岩壁间，猨攀鹤巢古枝折。\n五月有霜六月寒，时见山翁来取雪。",
        "dynasty": "唐",
        "collection_info": null
    },
    {
        "title": "元日观郭将军早朝",
        "author": "灵澈",
        "content": "欲曙九衢人更多，千条香烛照星河。\n今朝始见金吾贵，车马纵横避玉珂。",
        "dynasty": "唐",
        "collection_info": null
    },
    {
        "title": "东林寺酬韦丹刺史",
        "author": "灵澈",
        "content": "年老心闲无外事，麻衣草座亦容身。\n相逢尽道休官好，林下何曾见一人。",
        "dynasty": "唐",
        "collection_info": null
    },
    {
        "title": "东林寺寄包侍御",
        "author": "灵澈",
        "content": "古殿清阴山木春，池边跂石一观身。\n谁能来此焚香坐，共作垆峯二十人。",
        "dynasty": "唐",
        "collection_info": null
    },
    {
        "title": "西林寄杨公",
        "author": "灵澈",
        "content": "日日爱山归已迟，闲闲空度少年时。\n余身定寄林中老，心与长松片石期。",
        "dynasty": "唐",
        "collection_info": null
    },
    {
        "title": "荅徐广叔四问",
        "author": "灵澈",
        "content": "童子出家无第行，随师乞食遣称名。\n长沙岂敢论年几，绛老惟知甲子生。",
        "dynasty": "唐",
        "collection_info": null
    },
    {
        "title": "闻李处士亡",
        "author": "灵澈",
        "content": "时时闻说故人死，日日自悲随老身。\n白髮不生应不得，青山长在属何人。",
        "dynasty": "唐",
        "collection_info": null
    },
    {
        "title": "句",
        "author": "灵澈",
        "content": "松树有死枝，冢上唯莓苔。\n石门无人入，古木花不开。\n绿竹岁寒在，故人衰老多。\n月色静中见，泉声深处闻。\n古观茅山下，诸峯欲曙时。\n真人是黄子，玉堂生紫芝。\n禅门至六祖，衣钵无人得。\n古墓碑表折，荒壠松柏稀。\n秋深知气正，家近觉山寒。\n山僧不记重阳日，因见茱萸忆去年。\n今非古狱下，莫向斗边看。\n海月生残夜，江春入暮年。\n窗风枯砚水，山雨慢琴弦。",
        "dynasty": "唐",
        "collection_info": null
    },
    {
        "title": "湘夫人祠",
        "author": "大易",
        "content": "灵祠古木合，波扬大江濆。\n未□湘南雨，知为何处云。\n苔痕涩珠履，草色妒罗裙。\n妙鼓彤云瑟，羁臣不可闻。",
        "dynasty": "唐",
        "collection_info": null
    },
    {
        "title": "赠司空拾遗",
        "author": "大易",
        "content": "侍臣何事辞云陛，江上微云见雪花。\n望阁未承丹凤诏，掩门空对楚人家。\n陈琳草奏才还在，王粲登楼兴未赊。\n高馆更容尘外客，仍令归路待瑶华。",
        "dynasty": "唐",
        "collection_info": null
    },
    {
        "title": "寄钱郎中",
        "author": "法照",
        "content": "闭门深树裏，闲足鸟来过。\n五马不復贵，一僧谁奈何。\n药苗家自有，香饭乞时多。\n寄语婵娟客，将心向薜萝。",
        "dynasty": "唐",
        "collection_info": null
    },
    {
        "title": "送清江上人",
        "author": "法照",
        "content": "越人僧体古，清虑洗尘劳。\n一国诗名远，多生律行高。\n见山援葛藟，避世着方袍。\n早晚云门去，侬应逐尔曹。",
        "dynasty": "唐",
        "collection_info": null
    },
    {
        "title": "送无着禅师归新罗",
        "author": "法照",
        "content": "万里归乡路，随缘不算程。\n寻山百衲弊，过海一杯轻。\n夜宿依云色，晨斋就水声。\n何年持贝叶，却到汉家城。",
        "dynasty": "唐",
        "collection_info": null
    },
    {
        "title": "游元象泊",
        "author": "释泚",
        "content": "空水潮色净，澹然湖上心。\n舳舻轻且进，汀洲如可寻。\n秋风洄泝险，落日波涛深。\n寂寞武陵去，中流方至今。",
        "dynasty": "唐",
        "collection_info": null
    },
    {
        "title": "北原别业",
        "author": "释泚",
        "content": "野外车骑绝，古村桑柘阴。\n流莺出谷静，春草闭门深。\n学稼农为业，忘情道作心。\n因知上皇日，凿井在灵林。",
        "dynasty": "唐",
        "collection_info": null
    },
    {
        "title": "杂诗 一",
        "author": "庞藴",
        "content": "未识龙宫莫说珠，识珠言说与君殊。\n空拳只是婴儿信，岂得将来诳老夫。",
        "dynasty": "唐",
        "collection_info": null
    },
    {
        "title": "杂诗 二",
        "author": "庞藴",
        "content": "万法从心起，心生万法生。\n法生同日了，来去在虚行。\n寄语修道人，空生慎勿生。\n如能达此理，不动出深坑。",
        "dynasty": "唐",
        "collection_info": null
    },
    {
        "title": "杂诗 三",
        "author": "庞藴",
        "content": "极目观前境，寂寞无一人。\n迴头看后底，影亦不随身。",
        "dynasty": "唐",
        "collection_info": null
    },
    {
        "title": "杂诗 四",
        "author": "庞藴",
        "content": "神识苟能无罣碍，廓周法界等虚空。\n不假坐禅持戒律，超然解脱岂劳功。",
        "dynasty": "唐",
        "collection_info": null
    },
    {
        "title": "杂诗 五",
        "author": "庞藴",
        "content": "日用事无别，惟吾自偶偕。\n头头非取舍，处处勿张乖。\n朱紫谁为号，青山绝点埃。\n神通幷妙用，运水及搬柴。",
        "dynasty": "唐",
        "collection_info": null
    },
    {
        "title": "杂诗 六",
        "author": "庞藴",
        "content": "十方同聚会，个个学无为。\n此是选佛场，心空及第归。",
        "dynasty": "唐",
        "collection_info": null
    },
    {
        "title": "杂诗 七",
        "author": "庞藴",
        "content": "熖水无鱼下底钩，觅鱼无处笑君愁。\n可怜谷隐老禅伯，被唾如何见亦羞。",
        "dynasty": "唐",
        "collection_info": null
    },
    {
        "title": "归山作",
        "author": "护国",
        "content": "諠静各有路，偶随心所安。\n纵然在朝市，终不忘林峦。\n四皓将拂衣，二疏能挂冠。\n窓前隐逸传，每日三时看。\n靳尚那可论，屈原亦可叹。\n至今黄泉下，名及青云端。\n松牖见初月，花间礼古坛。\n何处论心怀，世上空漫漫。",
        "dynasty": "唐",
        "collection_info": null
    },
    {
        "title": "题醴陵玉仙观歌",
        "author": "护国",
        "content": "王乔一去空仙观，白云至今凝不散。\n星垣松殿几千秋，往往笙歌天下半。\n瀑布西行过石桥，黄精采根还采苗。\n路逢一人擎药椀，松花夜雨风吹满。\n自言家住在东坡，白犬相随邀我过。\n南山石上有棊局，曾使樵夫烂斧柯。",
        "dynasty": "唐",
        "collection_info": null
    },
    {
        "title": "访云母山僧",
        "author": "护国",
        "content": "森然古岩裏，净行一番僧。\n松下滤寒水，佛前挑夜灯。\n莲花国土异，贝叶梵书能。\n想到空王境，无心问爱憎。",
        "dynasty": "唐",
        "collection_info": null
    },
    {
        "title": "题王班水亭",
        "author": "护国",
        "content": "湖上见秋色，旷然如尔怀。\n岂惟欢陇亩，兼亦外形骸。\n待月归山寺，弹琴坐暝斋。\n布衣闲自贵，何用谒天阶。",
        "dynasty": "唐",
        "collection_info": null
    },
    {
        "title": "山中寄王员外",
        "author": "护国",
        "content": "为问幽兰桂，空山復若何。\n芬芳终有分，采折更谁过。\n望在轩阶近，恩霑雨露多。\n移居傥得地，长愿接琼柯。",
        "dynasty": "唐",
        "collection_info": null
    },
    {
        "title": "许州郑使君孩子",
        "author": "护国",
        "content": "毛骨贵天生，肌肤片玉明。\n见人空解笑，弄物不知名。\n国器嗟犹小，门风望益清。\n抱来芳树下，时引凤雏声。",
        "dynasty": "唐",
        "collection_info": null
    },
    {
        "title": "怆故人旧居",
        "author": "护国",
        "content": "惆怅至日暮，寒鸦啼树林。\n破阶苔色厚，残壁雨痕深。\n命与时不遇，福为祸所侵。\n空余行径在，令我叹人吟。",
        "dynasty": "唐",
        "collection_info": null
    },
    {
        "title": "逢灵道士",
        "author": "护国",
        "content": "浮丘山上见黄冠，松栢森森登古坛。\n一茎青竹以为杖，数颗仙桃仍未餐。\n长安市裏仍卖卜，武陵溪畔每烧丹。\n缩地往来无定所，花源到处路漫漫。",
        "dynasty": "唐",
        "collection_info": null
    },
    {
        "title": "别盛安",
        "author": "护国",
        "content": "情人取次几淹留，别后南州与北州。\n月色为怜今夜客，砧声那似去年秋。\n欲除豺虎论三略，莫对云山咏四愁。\n亲故相逢且借问，古来无种是王侯。",
        "dynasty": "唐",
        "collection_info": null
    },
    {
        "title": "伤蔡处士",
        "author": "护国",
        "content": "箧中遗草是琅玕，对此空令洒泪看。\n三径尚余行迹在，数萤犹是映书残。\n晨光不借泉门晓，暝色唯添陇树寒。\n欲问皇天天更远，有才无命说应难。",
        "dynasty": "唐",
        "collection_info": null
    },
    {
        "title": "临川道中",
        "author": "护国",
        "content": "出谷入谷路回转，秋风已至归期晚。\n举头何处望来踪，万仞千山鸟飞远。",
        "dynasty": "唐",
        "collection_info": null
    },
    {
        "title": "赠张驸马斑竹柱杖",
        "author": "护国",
        "content": "此君与我在云溪，劲节奇文胜杖藜。\n为有岁寒堪赠远，玉阶行处愿提携。",
        "dynasty": "唐",
        "collection_info": null
    },
    {
        "title": "病愈寄友",
        "author": "法振",
        "content": "哀乐暗成疾，卧中芳月移。\n西山有清士，孤啸不可追。\n捣药昼林静，汲泉阴涧迟。\n微踪与麋鹿，远谢求羊知。",
        "dynasty": "唐",
        "collection_info": null
    },
    {
        "title": "程评事西园之作",
        "author": "法振",
        "content": "谁向春莺道，名园已共知。\n檐前迴水影，城上出花枝。\n摇拂烟云动，登临翰墨随。\n相招能不厌，山舍为君移。",
        "dynasty": "唐",
        "collection_info": null
    },
    {
        "title": "陈九溪中草堂",
        "author": "法振",
        "content": "溪草落溅溅，鱼飞入稻田。\n早寒临洞月，轻素卷帘烟。\n䪻帻题新句，蓑衣象古贤。\n曙花闲秀色，三十六峰前。",
        "dynasty": "唐",
        "collection_info": null
    },
    {
        "title": "题天长阮少府湖上客归",
        "author": "法振",
        "content": "孤棹移官舍，新农寄楚田。\n晴林渡海日，春草长湖烟。\n卧对闲鸥戏，谈经稚子贤。\n佳期更何许，应向啸台前。",
        "dynasty": "唐",
        "collection_info": null
    },
    {
        "title": "题万山许炼师",
        "author": "法振",
        "content": "道成人不识，流水响空山。\n花暗轩窓外，云随坐卧间。\n验图名已久，绝粒事长闲。\n更欲昆崙去，羞看绛节还。",
        "dynasty": "唐",
        "collection_info": null
    },
    {
        "title": "河源破贼后赠袁将军",
        "author": "法振",
        "content": "白羽三千驻，萧萧万里行。\n出关深汉垒，带月破蕃营。\n蔓草河原色，悲笳碎叶声。\n欲朝王母殿，前路驻高旌。",
        "dynasty": "唐",
        "collection_info": null
    },
    {
        "title": "越中赠程先生",
        "author": "法振",
        "content": "纱帽度残春，虚舟寄一身。\n溪边逢越女，花裏问秦人。\n古塞连山静，阴霞落海新。\n有时城郭去，暗与酒家亲。",
        "dynasty": "唐",
        "collection_info": null
    },
    {
        "title": "送常大夫赴朔方",
        "author": "法振",
        "content": "关山今不掩，军候鸟先知。\n大汉嫖姚入，乌孙部曲随。\n高旌天外驻，寒角月中吹。\n归到长安第，花应再满枝。",
        "dynasty": "唐",
        "collection_info": null
    },
    {
        "title": "送人游闽越",
        "author": "法振",
        "content": "不须行借问，为尔话闽中。\n海岛阴晴日，江帆来去风。\n道游玄度宅，身寄朗陵公。\n此别何伤远，如今关塞通。",
        "dynasty": "唐",
        "collection_info": null
    },
    {
        "title": "送褚先生海上寻封炼师",
        "author": "法振",
        "content": "潮落风初定，天吴避客舟。\n近承三殿旨，欲向五湖游。\n不厌乌皮几，新缝鹤氅裘。\n明珠漂断岸，阴火映中流。\n华盖芝童引，神丹桂女收。\n悬知居缥缈，因为识浮丘。",
        "dynasty": "唐",
        "collection_info": null
    },
    {
        "title": "送韩侍御自使幕巡海北",
        "author": "法振",
        "content": "微雨空山夜洗兵，绣衣朝拂海云清。\n幕中运策心应苦，马上吟诗卷已成。\n离亭不惜花源醉，古道犹看蔓草生。\n因说元戎能破敌，高歌一曲陇关情。",
        "dynasty": "唐",
        "collection_info": null
    },
    {
        "title": "张舍人南溪别业",
        "author": "法振",
        "content": "新田绕屋半春耕，藜杖闲门引客行。\n山翠自成微雨色，溪花不隐乱泉声。\n渔家远到堪留兴，公府悬知欲厌名。\n入夜更宜明月满，双童唤出解吹笙。",
        "dynasty": "唐",
        "collection_info": null
    },
    {
        "title": "别卢使君归故栅村",
        "author": "法振",
        "content": "归风白马引嘶声，落日犹看楚客情。\n塞口竹缘空戍没，潮头沙拥慢冈成。\n松田且欲亲耕种，郡守何偏问姓名。\n东道宿程投故栅，依依渔父解相迎。",
        "dynasty": "唐",
        "collection_info": null
    },
    {
        "title": "丹阳浦送客之海上",
        "author": "法振",
        "content": "不到终南向几秋，移居更欲近沧洲。\n风吹雨色连村暗，潮拥菱花出岸浮。\n漠漠望中春自艳，寥寥泊处夜堪愁。\n如君岂得空高枕，只益天书遣远求。",
        "dynasty": "唐",
        "collection_info": null
    },
    {
        "title": "月夜泛舟",
        "author": "法振",
        "content": "西塞长云尽，南湖片月斜。\n漾舟人不见，卧入武陵花。",
        "dynasty": "唐",
        "collection_info": null
    },
    {
        "title": "送友人之上都",
        "author": "法振",
        "content": "玉帛征贤楚客稀，猨啼相送武陵归。\n湖头望入桃花去，一片春帆带雨飞。",
        "dynasty": "唐",
        "collection_info": null
    },
    {
        "title": "句",
        "author": "法振",
        "content": "画鼓催来锦臂襄，小娥双起整霓裳。",
        "dynasty": "唐",
        "collection_info": null
    },
    {
        "title": "早发陕州途中赠严秘书",
        "author": "清江",
        "content": "此身虽不繫，忧道亦劳生。\n万里江湖梦，千山雨雪行。\n人家依旧垒，关路闭层城。\n未尽交河虏，犹屯细柳兵。\n艰难嗟远客，栖託赖深情。\n贫病吾将有，精修许少卿。",
        "dynasty": "唐",
        "collection_info": null
    },
    {
        "title": "早春书情寄河南崔少府",
        "author": "清江",
        "content": "春日春风至，阳和似不均。\n病身空益老，愁鬓不知春。\n宇宙成遗物，光阴促幻身。\n客游伤末路，心事向行人。\n道薄犹怀土，时难欲厌贫。\n微才如可寄，赤县有乡亲。",
        "dynasty": "唐",
        "collection_info": null
    },
    {
        "title": "春游司直城西鸬鹚溪别业",
        "author": "清江",
        "content": "别墅军城下，闲諠未可齐。\n春深花蝶梦，晓隔柳烟鞞。\n韶景浮寒水，疎杨映绿堤。\n沿洄看竹色，来往听莺啼。\n久慢持生术，多亲种药畦。\n家贫知素行，心苦见清溪。\n越客初投分，南枝得寄栖。\n禅机空寂寞，雅趣赖招携。\n本寺重江外，游方二室西。\n裴回恋知己，日夕草萋萋。",
        "dynasty": "唐",
        "collection_info": null
    },
    {
        "title": "夕次襄邑",
        "author": "清江",
        "content": "何处戒吾道，经年远路中。\n客心犹向北，河水自归东。\n古戍鸣寒角，疎林振夕风。\n轻舟惟载月，那与故人同。",
        "dynasty": "唐",
        "collection_info": null
    },
    {
        "title": "宿严维宅简章八元",
        "author": "清江",
        "content": "佳期曾不远，甲第即南邻。\n惠爱偏相及，经过岂厌频。\n秋寒林叶动，夕霁月华新。\n莫话羁栖事，平原是主人。",
        "dynasty": "唐",
        "collection_info": null
    },
    {
        "title": "赠淮西贾兵马使",
        "author": "清江",
        "content": "破虏功成百战场，天书新拜汉中郎。\n映门旌斾春风起，对客弦歌白日长。\n阶下鬬鸡花乍发，营南试马柳初黄。\n由来吴楚多同调，感激逢君共异乡。",
        "dynasty": "唐",
        "collection_info": null
    },
    {
        "title": "送坚上人归杭州天竺寺",
        "author": "清江",
        "content": "十年劳负笈，经论化中朝。\n流水知乡近，和风惜别遥。\n云山零夜雨，花岸上春潮。\n归卧南天竺，禅心更寂寥。",
        "dynasty": "唐",
        "collection_info": null
    },
    {
        "title": "送赞律师归嵩山",
        "author": "清江",
        "content": "禅意归心急，山深定易安。\n清贫修道苦，孝友别家难。\n雪路侵溪转，花宫映岳看。\n到时瞻塔暮，松月向人寒。",
        "dynasty": "唐",
        "collection_info": null
    },
    {
        "title": "上都酬章十八兄",
        "author": "清江",
        "content": "每叹经年别，人生有几年。\n关河长问道，风雨独随缘。\n寓蝶成庄梦，怀人识祢贤。\n徽猷不及此，空媿白华篇。",
        "dynasty": "唐",
        "collection_info": null
    },
    {
        "title": "登楼望月寄凤翔李少尹",
        "author": "清江",
        "content": "陌上凉风槐叶凋，夕阳秋露湿寒条。\n登楼望月楚山上，月到楼南山独遥。\n心送秦人趋凤阙，月随阳鴈极烟霄。\n轩车不重无名客，此地谁能访寂寥。",
        "dynasty": "唐",
        "collection_info": null
    },
    {
        "title": "湘川怀古",
        "author": "清江",
        "content": "潇湘连汨罗，復对九嶷河。\n浪势屈原冢，竹声渔父歌。\n地荒征骑少，天暖浴禽多。\n脉脉东流水，古今同奈何。",
        "dynasty": "唐",
        "collection_info": null
    },
    {
        "title": "七夕",
        "author": "清江",
        "content": "七夕景迢迢，相逢只一宵。\n月为开帐烛，云作渡河桥。\n映水金冠动，当风玉佩摇。\n惟愁更漏促，离别在明朝。",
        "dynasty": "唐",
        "collection_info": null
    },
    {
        "title": "长安卧病",
        "author": "清江",
        "content": "身世足堪悲，空房卧病时。\n卷帘花雨滴，扫石竹阴移。\n已觉生如梦，堪嗟寿不知。\n未能通法性，讵可免支离。",
        "dynasty": "唐",
        "collection_info": null
    },
    {
        "title": "送婆罗门",
        "author": "清江",
        "content": "雪岭金河独向东，吴山楚泽意无穷。\n如今白首乡心尽，万里归程在梦中。",
        "dynasty": "唐",
        "collection_info": null
    },
    {
        "title": "喜皇甫大夫同宿大梁驿",
        "author": "清江",
        "content": "江头旌斾去，花外卷帘空。\n夜色临城月，春声渡水风。\n也知行李别，蹔喜话言同。\n若问庐山事，终身愧远公。",
        "dynasty": "唐",
        "collection_info": null
    },
    {
        "title": "酬姚补阙南仲云溪馆中戏题随书见寄",
        "author": "清江",
        "content": "寺溪临使府，风景借仁祠。\n补衮周官贵，能名汉主慈。\n卧云知独处，望月忆同时。\n忽枉缄中赠，琼瑶满手持。",
        "dynasty": "唐",
        "collection_info": null
    },
    {
        "title": "喜严侍御蜀还赠严秘书",
        "author": "清江",
        "content": "往年分首出咸秦，木落花开秋又春。\n江客不曾知蜀路，旅魂何处访情人。\n当时望月思文友，今日迎骢见近臣。\n多羡二龙同汉代，绣衣芸阁共荣亲。",
        "dynasty": "唐",
        "collection_info": null
    },
    {
        "title": "送韦参军江陵",
        "author": "清江",
        "content": "槐花落尽柳阴清，萧索凉天楚客情。\n海上旧山无的信，东门归路不堪行。\n身随幻境劳多事，迹学禅心厌有名。\n公子道存知不弃，欲依刘表住南荆。",
        "dynasty": "唐",
        "collection_info": null
    },
    {
        "title": "月夜有怀黄端公兼简朱孙二判官",
        "author": "清江",
        "content": "月照疎林惊鹊飞，羁人此夜共无依。\n青门旅寓身空老，白首头陀力渐微。\n屡向曲池陪逸少，几回戎幕接玄晖。\n四科弟子称文学，五马诸侯是绣衣。\n江雁往来曾不定，野云摇曳本无机。\n修行未尽身将尽，欲向东山掩旧扉。",
        "dynasty": "唐",
        "collection_info": null
    },
    {
        "title": "精舍遇雨",
        "author": "清江",
        "content": "空门寂寂淡吾身，溪雨微微洗客尘。\n卧向白云情未尽，任他黄鸟醉芳春。",
        "dynasty": "唐",
        "collection_info": null
    },
    {
        "title": "小雪",
        "author": "清江",
        "content": "落雪临风不厌看，更多还恐蔽林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "title": "句",
        "author": "清江",
        "content": "万木无一叶，客心悲此时。",
        "dynasty": "唐",
        "collection_info": null
    },
    {
        "title": "送吕郎中赴沧州",
        "author": "无可",
        "content": "出守沧州去，西风送斾旌。\n路遥经几郡，地尽到孤城。\n拜庙千山绿，登楼遍海清。\n何人共东望，日向积涛生。",
        "dynasty": "唐",
        "collection_info": null
    },
    {
        "title": "书马如文石门居",
        "author": "无可",
        "content": "别业逸高情，暮泉喧客亭。\n林迴天阙近，雨过石门青。\n野果谁来拾，山禽独卧听。\n要迎文会友，时復扫柴扃。",
        "dynasty": "唐",
        "collection_info": null
    },
    {
        "title": "送章正字秩满东归",
        "author": "无可",
        "content": "朝衣登别席，春色满秦关。\n芸阁吏谁替，海门身又还。\n寻僧流水僻，见月远林闲。\n虽是忘机者，难齐去住间。",
        "dynasty": "唐",
        "collection_info": null
    },
    {
        "title": "赋得望远山送客归",
        "author": "无可",
        "content": "遥山寒雨过，正向暮天横。\n隐隐凌云出，苍苍与水平。\n何时凝厚地，几处映孤城。\n归客秋风裏，迴看伤别情。",
        "dynasty": "唐",
        "collection_info": null
    },
    {
        "title": "送宜春裴宰是将军旻之孙",
        "author": "无可",
        "content": "垂白方为县，徒知大父雄。\n山春南去棹，楚夜北飞鸿。\n迭嶂和云灭，孤城与岭通。\n谁知持惠花，一境动清风。",
        "dynasty": "唐",
        "collection_info": null
    },
    {
        "title": "送朴山人归日本",
        "author": "无可",
        "content": "海霁晚帆开，应无乡信催。\n水从荒外积，人指日边迴。\n望国乘风久，浮天绝岛来。\n傥因华夏使，书札转悠哉。",
        "dynasty": "唐",
        "collection_info": null
    },
    {
        "title": "送姚宰任吉州安福县",
        "author": "无可",
        "content": "落絮满衣裳，携琴问酒乡。\n挂帆南入楚，到县半浮湘。\n吏散翠禽下，庭闲斑竹长。\n人安宜远泛，沙上蕙兰香。",
        "dynasty": "唐",
        "collection_info": null
    },
    {
        "title": "送李少府之任临邛",
        "author": "无可",
        "content": "邛南方作尉，调补一何卑。\n发论唯公干，承家乃帝枝。\n山长风褭栈，江荫石和澌。\n旧井王孙宅，还寻独有期。",
        "dynasty": "唐",
        "collection_info": null
    },
    {
        "title": "游山寺",
        "author": "无可",
        "content": "千峰路盘尽，林寺昔何名。\n步步入山影，房房闻水声。\n多年人迹断，残照石阴清。\n自可求居止，安闲过此生。",
        "dynasty": "唐",
        "collection_info": null
    },
    {
        "title": "酬姚员外见过林下",
        "author": "无可",
        "content": "扫苔迎五马，莳药过申钟。\n鹤共林僧见，云随野客逢。\n入楼山隔水，滴斾露垂松。\n日暮题诗去，空知雅调重。",
        "dynasty": "唐",
        "collection_info": null
    },
    {
        "title": "寄华州马戴",
        "author": "无可",
        "content": "三峰待秋上，鸟外挂衣巾。\n犹见无穷景，应非暂往身。\n水寒仙掌路，山远华阳人。\n欲问坛边月，寻思阙復新。",
        "dynasty": "唐",
        "collection_info": null
    },
    {
        "title": "秋夜寄青龙寺空贞二上人",
        "author": "无可",
        "content": "夜来思道侣，木叶向人飘。\n精舍池边古，秋山树下遥。\n磬寒彻几里，云白已经宵。\n未得同居止，萧然自寂寥。",
        "dynasty": "唐",
        "collection_info": null
    },
    {
        "title": "过杏溪寺寄姚员外",
        "author": "无可",
        "content": "门径众峰头，盘岩復转沟。\n云僧随树老，杏水落江流。\n峡狖有时到，秦人今日游。\n谢公多晚眺，此景在南楼。",
        "dynasty": "唐",
        "collection_info": null
    },
    {
        "title": "送僧归中条",
        "author": "无可",
        "content": "夜叶动飘飘，寒来话数宵。\n卷经归鸟外，转雪过山椒。\n旧长松杉大，难行水石遥。\n元戎宗内学，应就白云招。",
        "dynasty": "唐",
        "collection_info": null
    },
    {
        "title": "送人罢举东游",
        "author": "无可",
        "content": "东堂今已负，况此远行难。\n兼雨风声过，连天草色干。\n鸿嘶荒垒闭，兵烧广川寒。\n若向龙门宿，悬知拭泪看。",
        "dynasty": "唐",
        "collection_info": null
    },
    {
        "title": "金州冬月陪太宗游池",
        "author": "无可",
        "content": "残腊雪纷纷，林间起送君。\n苦吟行迥野，投迹向寒云。\n绝顶晴多去，幽泉冻不闻。\n唯应草堂寺，高枕脱人羣。",
        "dynasty": "唐",
        "collection_info": null
    },
    {
        "title": "寄青龙寺原上人",
        "author": "无可",
        "content": "敛屦入寒竹，安禅过漏声。\n高杉残子落，深井冻痕生。\n罢磬风枝动，悬灯雪屋明。\n何当招我宿，乘月上方行。",
        "dynasty": "唐",
        "collection_info": null
    },
    {
        "title": "秋寄从兄贾岛",
        "author": "无可",
        "content": "暝虫喧暮色，默思坐西林。\n听雨寒更彻，开门落叶深。\n昔因京邑病，併起洞庭心。\n亦是吾兄事，迟迴共至今。",
        "dynasty": "唐",
        "collection_info": null
    },
    {
        "title": "新年",
        "author": "无可",
        "content": "燃灯朝復夕，渐作长年身。\n紫阁未归日，青门又见春。\n掩关寒过尽，开定草生新。\n自有林中趣，谁惊岁去频。",
        "dynasty": "唐",
        "collection_info": null
    },
    {
        "title": "夏日送崔秀才游南",
        "author": "无可",
        "content": "南方山水地，念子为贫游。\n纵是逢佳景，那能缓旅愁。\n夕阳行远道，烦暑在孤舟。\n莫向巴江过，猨啼促泪流。",
        "dynasty": "唐",
        "collection_info": null
    },
    {
        "title": "晚秋酬姚合见寄",
        "author": "无可",
        "content": "新命起高眠，江湖空浩然。\n木衰犹有菊，燕去即无蝉。\n分察千官内，孤怀远岳边。\n萧条人外寺，暌阻又经年。",
        "dynasty": "唐",
        "collection_info": null
    },
    {
        "title": "暮秋宿友人居",
        "author": "无可",
        "content": "招我郊居宿，开门但苦吟。\n秋眠山烧尽，暮歇竹园深。\n寒浦鸿相呌，风窗月欲沈。\n翻嫌坐禅石，不在此松阴。",
        "dynasty": "唐",
        "collection_info": null
    },
    {
        "title": "送李骑曹之武宁",
        "author": "无可",
        "content": "一岁一归宁，凉天数骑行。\n河来当塞曲，山远与沙平。\n纵猎旗风卷，听笳帐月生。\n新鸿引寒色，迴日满京城。",
        "dynasty": "唐",
        "collection_info": null
    },
    {
        "title": "秋日寄厉玄先辈",
        "author": "无可",
        "content": "杨柳起秋色，故人犹未还。\n别离俱自苦，少壮岂能闲。\n夜雨吟残烛，秋城忆远山。\n何当一相见，语默此林间。",
        "dynasty": "唐",
        "collection_info": null
    },
    {
        "title": "冬晚与诸文士会太仆田卿宅",
        "author": "无可",
        "content": "从容启华馆，馔玉復烧兰。\n是岁兹旬尽，良宵几刻残。\n风迴松竹动，人息斗牛寒。\n此后思良集，须期月再圆。",
        "dynasty": "唐",
        "collection_info": null
    },
    {
        "title": "赠诗僧",
        "author": "无可",
        "content": "寒山对水塘，竹叶影侵堂。\n洗药冰生岸，开门月满床。\n病多身又老，枕倦夜兼长。\n来谒吾曹者，呈诗问否臧。",
        "dynasty": "唐",
        "collection_info": null
    },
    {
        "title": "寒夜过叡川师院",
        "author": "无可",
        "content": "长生推献寿，法坐四朝登。\n问难无[彊]敌，声名掩古僧。\n绝尘苔积地，栖竹鸟惊灯。\n语默俱忘寐，残窗半月棱。",
        "dynasty": "唐",
        "collection_info": null
    },
    {
        "title": "送颢法师往太原讲兼呈李司徒",
        "author": "无可",
        "content": "近腊辞精舍，幷州谒尚公。\n路长山忽尽，塞广雪无穷。\n讲席开晴垒，禅衣涉远风。\n闻经诸弟子，应满此门中。",
        "dynasty": "唐",
        "collection_info": null
    },
    {
        "title": "冬日诸禅自商山礼正师真塔迴见访",
        "author": "无可",
        "content": "久思今忽来，双屦汚青苔。\n拂雪从山起，过房礼塔迴。\n偈留闲夜作，禅请暂时开。\n欲作孤云去，赋诗余不才。",
        "dynasty": "唐",
        "collection_info": null
    },
    {
        "title": "题青龙寺纵公房",
        "author": "无可",
        "content": "从谁得法印，不离上方传。\n夕磬城霜下，寒房竹月圆。\n烟残衰木畔，客住积云边。\n未隐沧洲去，时来于此禅。",
        "dynasty": "唐",
        "collection_info": null
    },
    {
        "title": "赠圭峰禅师",
        "author": "无可",
        "content": "绝壑禅林底，泉分落石层。\n雾交高顶草，云隐下方灯。\n朝满倾心客，溪连学道僧。\n半旬持一食，此事有谁能。",
        "dynasty": "唐",
        "collection_info": null
    },
    {
        "title": "陪姚合游金州南池",
        "author": "无可",
        "content": "柳暗清波涨，衝萍復漱苔。\n张筵白鸟起，扫岸使君来。\n洲岛秋应没，荷花晚尽开。\n高城吹角绝，驺驭尚裴回。",
        "dynasty": "唐",
        "collection_info": null
    },
    {
        "title": "金州别姚合",
        "author": "无可",
        "content": "日日西亭上，春留到夏残。\n言之离别易，勉以道途难。\n山出一千里，溪行三百滩。\n松间楼裏月，秋入五陵看。",
        "dynasty": "唐",
        "collection_info": null
    },
    {
        "title": "夏日送田中丞赴蔡州",
        "author": "无可",
        "content": "出守汝南城，应多恋阙情。\n地遥人久望，风起斾初行。\n楚庙繁蝉断，淮田细雨生。\n赏心知有处，蒋宅古津平。",
        "dynasty": "唐",
        "collection_info": null
    },
    {
        "title": "菊",
        "author": "无可",
        "content": "东篱摇落后，密艳被寒催。\n夹雨惊新拆，经霜忽尽开。\n野香盈客袖，禁蘂泛天杯。\n不共春兰并，悠扬远蝶来。",
        "dynasty": "唐",
        "collection_info": null
    },
    {
        "title": "松",
        "author": "无可",
        "content": "枝干怪鳞皴，烟梢出涧新。\n屈盘高极目，苍翠远惊人。\n待鹤移阴过，听风落子频。\n青青寒木外，自与九霄邻。",
        "dynasty": "唐",
        "collection_info": null
    },
    {
        "title": "兰",
        "author": "无可",
        "content": "兰色结春光，氛氲掩众芳。\n过门阶露叶，寻泽径连香。\n畹静风吹乱，亭秋雨引长。\n灵钧曾采撷，纫佩挂荷裳。",
        "dynasty": "唐",
        "collection_info": null
    },
    {
        "title": "陨叶",
        "author": "无可",
        "content": "遶巷夹溪红，萧条逐北风。\n别林遗宿鸟，浮水载鸣虫。\n石小埋初尽，枝长落未终。\n带霜书丽什，闲读白云中。",
        "dynasty": "唐",
        "collection_info": null
    },
    {
        "title": "李常侍书堂",
        "author": "无可",
        "content": "结构因坟籍，檐前竹未生。\n涂油窗日早，阅椠幌风轻。\n息架蛩惊客，垂灯雨过城。\n已应穷古史，师律孰齐名。",
        "dynasty": "唐",
        "collection_info": null
    },
    {
        "title": "寄和蔡州田郎中",
        "author": "无可",
        "content": "遗迹仍留蔡，幽人出汉朝。\n门深荒径在，台迥数峰遥。\n岸石欹相倚，窗松偃未凋。\n寻思方一去，岂待使君招。",
        "dynasty": "唐",
        "collection_info": null
    },
    {
        "title": "经贞女祠",
        "author": "无可",
        "content": "朝赛暮还祈，开唐復历隋。\n精诚山雨至，岁月庙松衰。\n窥穴龙潭黑，过门鸟道危。\n不同巫峡女，来往楚王祠。",
        "dynasty": "唐",
        "collection_info": null
    },
    {
        "title": "行汉水晚次神滩阻风",
        "author": "无可",
        "content": "惊风山半起，舟子忽停桡。\n岸荻吹先乱，滩声落更跳。\n听松今欲暮，过岛或明朝。\n若尽平生趣，东浮看石桥。",
        "dynasty": "唐",
        "collection_info": null
    },
    {
        "title": "送田中丞使西戎",
        "author": "无可",
        "content": "朝元下赤墀，玉节使西夷。\n关陇风迴首，河湟雪洒旗。\n碛砂行几月，戎帐到何时。\n应尽平生志，高全大国仪。",
        "dynasty": "唐",
        "collection_info": null
    },
    {
        "title": "送董正字归觐毘陵",
        "author": "无可",
        "content": "暂辞讐校去，未发见新鸿。\n路入江波上，人归楚邑东。\n山遥晴出树，野极暮连空。\n何以念兄弟，应思洁膳同。",
        "dynasty": "唐",
        "collection_info": null
    },
    {
        "title": "送邵锡及第归湖州",
        "author": "无可",
        "content": "春关鸟罢啼，归庆浙烟西。\n郡守招延重，乡人慕仰齐。\n橘青逃暑寺，茶长隔湖溪。\n乘暇知高眺，微应辨会稽。",
        "dynasty": "唐",
        "collection_info": null
    },
    {
        "title": "送薛重中丞充太原副使",
        "author": "无可",
        "content": "中司出华省，副相晋阳行。\n书答偏州启，筹参上将营。\n踏沙夜马细，吹雨晓笳清。\n正报胡尘灭，桃花汾水生。",
        "dynasty": "唐",
        "collection_info": null
    },
    {
        "title": "送灵武李侍御",
        "author": "无可",
        "content": "灵州天一涯，幕客似还家。\n地得江南壤，程分碛裏砂。\n禁盐调上味，麦穗结秋花。\n前席因筹画，清吟塞日斜。",
        "dynasty": "唐",
        "collection_info": null
    },
    {
        "title": "冬夜姚侍御宅送李廓少府",
        "author": "无可",
        "content": "王事圭峰下，将还禁漏余。\n偶欢新岁近，惜别后期疎。\n雪罢见来吏，川昏聊整车。\n独吟多暇日，应寄柏台书。",
        "dynasty": "唐",
        "collection_info": null
    },
    {
        "title": "送喻凫及第归阳羡",
        "author": "无可",
        "content": "姓字载科名，无过子最荣。\n宗中初及第，江上觐难兄。\n月向波涛没，茶连洞壑生。\n石桥高思在，且为看东坑。",
        "dynasty": "唐",
        "collection_info": null
    },
    {
        "title": "送沅江宋明府即开府璟之孙",
        "author": "无可",
        "content": "初闻从事日，鄂渚动芳菲。\n一遂钧衡荐，今为长吏归。\n人临沅水望，鴈映楚山飞。\n唯有传声政，家风重发挥。",
        "dynasty": "唐",
        "collection_info": null
    },
    {
        "title": "送薛秀才游河中兼投任郎中留后",
        "author": "无可",
        "content": "诗古赋纵横，令人畏后生。\n驾言游禹迹，知己在蒲城。\n日射云烟散，风吹草木荣。\n孤吟临寇境，莫问请长缨。",
        "dynasty": "唐",
        "collection_info": null
    },
    {
        "title": "寄姚谏议",
        "author": "无可",
        "content": "鸣鞭静路尘，籍籍谏垣臣。\n函疏辞专密，炉香立独亲。\n箧多临水作，窗宿卧云人。\n危坐开寒纸，灯前起草频。",
        "dynasty": "唐",
        "collection_info": null
    },
    {
        "title": "大理正任二十和江淹拟古诗二十章寄示",
        "author": "无可",
        "content": "不啻迴青眼，应疑似碧云。\n古风真往哲，雅道滥朝闻。\n活狱威豪右，销时赖典坟。\n如何经济意，未克致吾君。",
        "dynasty": "唐",
        "collection_info": null
    },
    {
        "title": "寄殿院薛侍御",
        "author": "无可",
        "content": "名高意本闲，浮俗自难攀。\n佐蜀连钱出，朝天獬豸还。\n迴翔历清院，弹奏迥离班。\n休澣通玄旨，留僧昼掩关。",
        "dynasty": "唐",
        "collection_info": null
    },
    {
        "title": "禅林寺",
        "author": "无可",
        "content": "台山朝佛陇，胜地绝埃氛。\n冷色石桥月，素光华顶云。\n远泉和雪溜，幽磬带松闻。\n终断游方念，炉香继此焚。",
        "dynasty": "唐",
        "collection_info": null
    },
    {
        "title": "奉和裴舍人春日杜城旧事",
        "author": "无可",
        "content": "早晚辞纶綍，观农下杜西。\n草新池似镜，麦暖土如泥。\n鹓鹭依川宿，骅骝向野嘶。\n春来诗更苦，松韵亦含凄。",
        "dynasty": "唐",
        "collection_info": null
    },
    {
        "title": "酬厉侍御秋中思归树石所居见寄",
        "author": "无可",
        "content": "三峰居接近，数里蹑云行。\n深去通仙境，思归厌宦名。\n月从高掌出，泉向乱松鸣。\n坐石眠霞侣，秋来短褐成。",
        "dynasty": "唐",
        "collection_info": null
    },
    {
        "title": "奉和段着作山居呈诸同志三首次本韵 一",
        "author": "无可",
        "content": "香花怀道侣，巾舃立双童。\n解印鸳鸿内，抽毫水石中。\n履温行烧地，衣赤动霞风。\n又似朝天去，诸僧不可同。",
        "dynasty": "唐",
        "collection_info": null
    },
    {
        "title": "奉和段着作山居呈诸同志三首次本韵 二",
        "author": "无可",
        "content": "官辞中秘府，疎放野麋齐。\n偃仰青霄近，登临白日低。\n折腰窥乳窦，定足涉冰溪。\n染翰挥岚翠，僧名几处题。",
        "dynasty": "唐",
        "collection_info": null
    },
    {
        "title": "奉和段着作山居呈诸同志三首次本韵 三",
        "author": "无可",
        "content": "蹔收丹陛迹，独往乱山居。\n入雪知人远，眠云觉俗虚。\n足垂岩顶石，缨濯洞中渠。\n只见僧酬答，新归绝壑书。",
        "dynasty": "唐",
        "collection_info": null
    },
    {
        "title": "春日送丽处士归龙山",
        "author": "无可",
        "content": "爱弟直霜台，家山羡独迴。\n出门时返顾，何日更西来。\n柳亦临关发，花应到越开。\n渔舟谁伴上，依旧恣沿洄。",
        "dynasty": "唐",
        "collection_info": null
    },
    {
        "title": "寄兴善寺崔律师",
        "author": "无可",
        "content": "沐浴前朝像，深秋白髮师。\n从来居此寺，未省有东池。\n幽石丛圭片，孤松动雪枝。\n顷曾听道话，别起远山思。",
        "dynasty": "唐",
        "collection_info": null
    },
    {
        "title": "送清散游太白山",
        "author": "无可",
        "content": "卷经归太白，蹑藓别萝龛。\n若履浮云上，须看积翠南。\n倚身松入汉，瞑目月离潭。\n此境堪长往，尘中事可谙。",
        "dynasty": "唐",
        "collection_info": null
    },
    {
        "title": "冬晚姚谏议宅会送元绪上人归南山",
        "author": "无可",
        "content": "禅客诗家见，凝寒忽告还。\n分题迴谏笔，留偈在商关。\n盘径缘高雪，闲房在半山。\n自知麋鹿性，亦欲离人间。",
        "dynasty": "唐",
        "collection_info": null
    },
    {
        "title": "送契公自桂阳赴南海",
        "author": "无可",
        "content": "南行登岭首，与俗洗烦埃。\n磬罢孤舟发，禅移积瘴开。\n中餐湘鸟下，朝讲海人来。\n莫便将经卷，炎方去不迴。",
        "dynasty": "唐",
        "collection_info": null
    },
    {
        "title": "冬中与诸公会宿姚端公宅怀永乐殷侍御",
        "author": "无可",
        "content": "柱史静开筵，所思何地偏。\n故人为县吏，五老远峰前。\n宾榻寒侵树，公庭夜落泉。\n会当随假务，一就白云禅。",
        "dynasty": "唐",
        "collection_info": null
    },
    {
        "title": "同刘秀才宿见赠",
        "author": "无可",
        "content": "浮云流水心，只是爱山林。\n共恨多年别，相逢一夜吟。\n既能持苦节，勿谓少知音。\n忆就西池宿，月圆松竹深。",
        "dynasty": "唐",
        "collection_info": null
    },
    {
        "title": "官池上",
        "author": "无可",
        "content": "迥疏城阙内，寒泻出云波。\n岸广山鱼到，汀闲海鹭过。\n泛沟侵道急，流叶入宫多。\n移舸浮中沚，清宵彻晓河。",
        "dynasty": "唐",
        "collection_info": null
    },
    {
        "title": "中秋月",
        "author": "无可",
        "content": "蟾宜天地静，三五对阶蓂。\n照耀超诸夜，光芒掩众星。\n影寒池更澈，露冷树销青。\n枉值中秋半，长乖宿洞庭。",
        "dynasty": "唐",
        "collection_info": null
    },
    {
        "title": "雪",
        "author": "无可",
        "content": "松亚竹珊珊，心知万井欢。\n山明迷旧径，溪满涨新澜。\n客醉瑶台曙，兵防玉塞寒。\n红楼知有酒，谁肯学袁安。",
        "dynasty": "唐",
        "collection_info": null
    },
    {
        "title": "宿西岳白石院",
        "author": "无可",
        "content": "白石上嵌空，寒云西復东。\n瀑流悬住处，雏鹤失禅中。\n岳壁松多古，坛基雪不通。\n未能亲近去，拥褐媿相同。",
        "dynasty": "唐",
        "collection_info": null
    },
    {
        "title": "送僧",
        "author": "无可",
        "content": "四海无拘繫，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": null
    },
    {
        "title": "送赞律师归嵩山",
        "author": "无可",
        "content": "禅意归心急，山深定易安。\n清贫修道苦，孝友别家难。\n雪路寻溪转，花宫映岳看。\n到时孤塔暮，松月向人寒。",
        "dynasty": "唐",
        "collection_info": null
    },
    {
        "title": "春晚喜悟禅师自琉璃上方见过",
        "author": "无可",
        "content": "琉璃师到城，谈性外诸经。\n下岭雪霜在，近人林木清。\n苔痕深草履，瀑布滴铜瓶。\n乐问山中事，宵言彻晓星。",
        "dynasty": "唐",
        "collection_info": null
    },
    {
        "title": "秋暮与诸文士集宿姚端公所居",
        "author": "无可",
        "content": "宵清月復圆，共集侍臣筵。\n独寡区中学，空论树下禅。\n风多秋晚竹，云尽夜深天。\n此会东西去，堪愁又隔年。",
        "dynasty": "唐",
        "collection_info": null
    },
    {
        "title": "客中闻从兄岛游蒲绛因寄",
        "author": "无可",
        "content": "遥遥行李心，苍野入寒深。\n吟待黄河雪，眠听绛郡砧。\n差期逢缺月，访信出空林。\n何处孤灯下，只闻嘹唳禽。",
        "dynasty": "唐",
        "collection_info": null
    },
    {
        "title": "送李长吉之任东井",
        "author": "无可",
        "content": "江盘栈转虚，候吏拜行车。\n家世维城后，官资宰邑初。\n市饶黄犊卖，田蹑白云鉏。\n万里千山路，何因欲寄书。",
        "dynasty": "唐",
        "collection_info": null
    },
    {
        "title": "宿安国简公院",
        "author": "无可",
        "content": "雨后清凉境，因还欲不回。\n井甘桐有露，竹迸地多苔。\n幡映宫墙动，香从御苑来。\n青龙旧经疏，寥落有谁开。",
        "dynasty": "唐",
        "collection_info": null
    },
    {
        "title": "京中别崔固",
        "author": "无可",
        "content": "积雨晴时近，西风叶满泉。\n相逢嵩岳客，共听楚城蝉。\n宿馆横秋岛，归帆张远田。\n别君还寂寞，不似剡中年。",
        "dynasty": "唐",
        "collection_info": null
    },
    {
        "title": "中秋夜陇州徐常侍座中咏月",
        "author": "无可",
        "content": "陇城秋月满，太守待停歌。\n与鹤来松杪，开烟出海波。\n气笼星欲尽，光满露初多。\n若遣山僧说，高明不可过。",
        "dynasty": "唐",
        "collection_info": null
    },
    {
        "title": "中秋江驿示韦益",
        "author": "无可",
        "content": "莫惜三更坐，难销万里情。\n同看一片月，俱在广州城。\n泪逐金波满，魂随夜鹊惊。\n支颐乡思断，无语到鸡鸣。",
        "dynasty": "唐",
        "collection_info": null
    },
    {
        "title": "中秋台看月",
        "author": "无可",
        "content": "海雨洗烟埃，月从空碧来。\n水光笼草树，练影挂楼台。\n皓耀迷鲸口，晶荧失蚌胎。\n宵分凭栏望，应合见蓬莱。",
        "dynasty": "唐",
        "collection_info": null
    },
    {
        "title": "中秋夜南楼寄友人",
        "author": "无可",
        "content": "海月出白浪，湖光射高楼。\n朗吟无绿酒，贱价买清秋。\n气冷鱼龙寂，轮高星汉幽。\n他乡此夜客，对酌经多愁。",
        "dynasty": "唐",
        "collection_info": null
    },
    {
        "title": "弔从兄岛",
        "author": "无可",
        "content": "尽日叹沉沦，孤高碣石人。\n诗名从盖代，谪宦竟终身。\n蜀集重编否，巴仪薄葬新。\n青门临旧卷，欲见永无因。",
        "dynasty": "唐",
        "collection_info": null
    },
    {
        "title": "题崔驸马林亭",
        "author": "无可",
        "content": "宫花野药半相和，藤蔓参差惜不科。\n纤草连门留径细，高楼出树见山多。\n洞中避暑青苔满，池上吟诗白鸟过。\n更买太湖千片石，迭成云顶绿㠁峨。",
        "dynasty": "唐",
        "collection_info": null
    },
    {
        "title": "送韩校书赴江西",
        "author": "无可",
        "content": "车马东门别，扬帆过楚津。\n花繁期到幕，雪在已离秦。\n吟落江沙月，行飞驿骑尘。\n猨声孤岛雨，草色五湖春。\n折苇鸣风岸，遥烟起暮苹。\n鄱江连郡府，高兴寄何人。",
        "dynasty": "唐",
        "collection_info": null
    },
    {
        "title": "送姚中丞赴陕州",
        "author": "无可",
        "content": "二陕周分地，恩除左掖臣。\n门阑开幕重，枪甲下天新。\n夹道行霜骑，迎风满草人。\n河流银汉水，城赛铁牛神。\n意气思高谢，依违许上陈。\n何妨向红斾，自与白云亲。",
        "dynasty": "唐",
        "collection_info": null
    },
    {
        "title": "送李使君赴琼州兼五州招讨使",
        "author": "无可",
        "content": "分竹雄兼使，南方到海行。\n临门双斾引，隔岭五州迎。\n猨鹤同枝宿，兰蕉夹道生。\n云垂前骑失，山豁去帆轻。\n雨雾蒸秋岸，浪涛震夜城。\n政闲开迥阁，欹枕岛风清。",
        "dynasty": "唐",
        "collection_info": null
    },
    {
        "title": "送姚明府赴招义县",
        "author": "无可",
        "content": "濠梁古县城，结束赴王程。\n道路携家去，波涛隔月行。\n车临芳草下，吏踏落花迎。\n暮郭山遥见，春洲鸟不惊。\n风烟谯国远，桑柘楚田平。\n何以书能化，长淮彻海清。",
        "dynasty": "唐",
        "collection_info": null
    },
    {
        "title": "送杜司马再游蜀中",
        "author": "无可",
        "content": "为客应非愿，愁成欲别时。\n还游蜀国去，不惜杜陵期。\n剑水啼猨在，关林转栈迟。\n日光低峡口，雨势出蛾眉。\n山迥逢残角，云开识远夷。\n勿令双鬓髮，併向锦城衰。",
        "dynasty": "唐",
        "collection_info": null
    },
    {
        "title": "赠王将军",
        "author": "无可",
        "content": "勋高绝少年，分卫玉阶前。\n雄勇明王重，温恭执友贤。\n功书唐史满，名到虏庭偏。\n劒彩浮龙影，衣香袭御烟。\n搜书秋霁阁，走马夕阳田。\n急兔投深草，瞋鹰下半天。\n野人盈邸第，朝客醉盘筵。\n位在将军列，官随宪府迁。\n刻心思报国，吁气欲开边。\n选帅如公议，须知少比肩。",
        "dynasty": "唐",
        "collection_info": null
    },
    {
        "title": "寄羽林卢大夫将军",
        "author": "无可",
        "content": "将军直禁闱，绣服耀金羁。\n羽卫九天静，英豪四塞知。\n望云回朔鴈，隔水射宫麋。\n旧国无归思，秋堂梦战时。\n门风荀氏敌，劒艺霍家推。\n计日旌旄下，萧萧万马随。",
        "dynasty": "唐",
        "collection_info": null
    },
    {
        "title": "书事寄万年厉员外",
        "author": "无可",
        "content": "帝城皆剧县，令尹美居东。\n遂拜赵张下，暂离星象中。\n拥归从北阙，送上动南宫。\n举起盆中日，驱行草上风。\n不惊卢犬吠，渐见夏台空。\n紫禁黄山遶，沧溟素浐通。\n封疆亲日月，邑里出王公。\n逐盗千门启，兴祥五稼丰。\n胥徒迎晓集，赋税共秋终。\n条教关天道，歌谣入圣聪。\n土膏寒麦覆，人海昼尘蒙。\n廨宇松连翠，朝街日散红。\n文塲新桂茂，粉署旧兰崇。\n留客把盈爵，抽毫咏早鸿。\n前驺潘岳贵，故里邵平穷。\n劝隐莲峰久，期耕树谷同。\n凫飞将去叶，劒气尚埋丰。\n何必华阴土，方垂拂拭功。",
        "dynasty": "唐",
        "collection_info": null
    },
    {
        "title": "小雪",
        "author": "无可",
        "content": "片片互玲珑，飞扬玉漏终。\n乍微全满地，渐密更无风。\n集物圆方别，连云远近同。\n作膏凝瘠土，呈瑞下深宫。\n气射重衣透，花窥小隙通。\n飘秦增旧岭，发汉揽长空。\n迥冒巢松鹤，孤鸣穴岛虫。\n过三知腊尽，盈尺贺年丰。\n委积休闻竹，稀疎渐见鸿。\n盖沙资澶漫，洒海助冲融。\n草木潜加润，山河更益雄。\n因知天地力，覆育有全功。",
        "dynasty": "唐",
        "collection_info": null
    },
    {
        "title": "和宾客相国咏雪诗",
        "author": "无可",
        "content": "近腊千岩白，迎春四气催。\n云阴连海起，风急度山来。\n尽日隋堤絮，经冬越岭梅。\n艳疑歌处散，轻似舞时迴。\n道蕴诗传丽，相如赋骋才。\n霁添松篠媚，寒积蕙兰猜。\n暗涨宫池水，平封辇路埃。\n烛龙初照耀，巢鹤乍裴回。\n檐日琼先挂，墙风粉旋摧。\n五门环玉垒，双阙封瑶台。\n绮席陵寒坐，珠帘远曙开。\n灵芝霜下秀，仙桂月中栽。\n卷幌书千帙，援琴酒百杯。\n垂休编太史，呈瑞表中台。\n皓夜迷三径，浮光彻九垓。\n兹辰是丰岁，歌咏属良哉。",
        "dynasty": "唐",
        "collection_info": null
    },
    {
        "title": "中秋夜君山脚下看月",
        "author": "无可",
        "content": "汹涌吹苍雾，朦朣吐玉盘。\n雨师清滓秽，川后扫波澜。\n气射繁星灭，光笼八表寒。\n来驱云涨晚，路上碧霄宽。\n熠耀游何在，蟾蜍食渐难。\n棹飞银电碎，林映白虹攒。\n水魄连空合，霜辉压树干。\n夜深高不动，天下仰头看。",
        "dynasty": "唐",
        "collection_info": null
    },
    {
        "title": "哭张籍司业",
        "author": "无可",
        "content": "先生抱衰疾，不起茂陵间。\n夕临诸孤少，荒居弔客还。\n遗文禅东岳，留语葬乡山。\n多雨铭旌故，残灯素帐闲。\n乐章谁与集，壠树即堪攀。\n神理今难问，予将呌帝关。",
        "dynasty": "唐",
        "collection_info": null
    },
    {
        "title": "寄题庐山二林寺",
        "author": "无可",
        "content": "庐岳东南秀，香花惠远踪。\n名齐松岭峻，气比沃州浓。\n积岫连何处，幽崖越几重。\n双流湓隐隐，九派棹憧憧。\n山限东西寺，林交旦暮钟。\n半天倾瀑溜，数郡见鑪峰。\n岩并金绳道，潭分玉像容。\n江微匡俗路，日杲晋朝松。\n椶径新苞拆，梅篱故叶壅。\n岚光生迭砌，霞焰发高墉。\n窗籁虚闻狖，庭烟黑过龙。\n定僧仙峤起，逋客虎溪逢。\n濩落垂杨户，荒凉种杏封。\n塔留红舍利，池吐白芙蓉。\n画壁披云见，禅衣对鹤缝。\n喧经泉滴沥，没履草丰茸。\n翠窦欹攀乳，苔桥侧杖筇。\n探奇盈梦想，搜峭涤心胸。\n冥奥终难尽，登临惜未从。\n上方薇蕨满，归去养乖慵。",
        "dynasty": "唐",
        "collection_info": null
    },
    {
        "title": "御沟水",
        "author": "无可",
        "content": "凿禁疏云数道开，垂风岸柳拂青苔。\n银波玉沫空池去，曾历千岩万壑来。",
        "dynasty": "唐",
        "collection_info": null
    },
    {
        "title": "中秋月彩如昼寄上南海从翁侍御",
        "author": "无可",
        "content": "海静天高景气殊，鲸睛失彩蚌潜珠。\n不知今夜越台上，望见瀛洲方丈无。",
        "dynasty": "唐",
        "collection_info": null
    },
    {
        "title": "奉酬于中丞使君郡斋卧病见示一首",
        "author": "皎然",
        "content": "宿昔祖师教，了空无不可。\n枯槁未死身，理心寄行坐。\n仁公施春令，和风来泽我。\n生成一草木，大道无负荷。\n论入空王室，明月开心胸。\n性起妙不染，心行寂无踪。\n若非禅中侣，君为雷次宗。\n比闻朝端名，今贻郡斋作。\n真思凝瑶瑟，高情属云鹤。\n抉得骊龙珠，光彩曜掌握。\n若作诗中友，君为谢康乐。\n盘薄西山气，贮在君子衿。\n澄澹秋水影，用为字人心。\n羣物如凫鹥，游翱爱清深。\n格居第一品，高步凌前躅。\n精义究天人，四坐听不足。\n伊昔柳太守，曾赏汀洲苹。\n如何五百年，重见江南春。\n公每省往事，咏歌怀昔辰。\n以兹得高卧，任物化自淳。\n还因访禅隐，知有雪山人。",
        "dynasty": "唐",
        "collection_info": null
    },
    {
        "title": "赠李中丞洪一首",
        "author": "皎然",
        "content": "深沈阃外畧，奕世当荣寄。\n地裂大将封，家传介珪瑞。\n至今漳河俗，犹受仁人赐。\n公初镇惟邢，决胜无精兵。\n重围逼大敌，六月守孤城。\n政用仁恕立，恩由赏罚明。\n遂令麾下士，感德不顾生。\n于时闻王师，诸将兵颇黩。\n天子狩南汉，烟尘满函谷。\n纯臣独耿介，下士多反覆。\n明公仗忠节，一言感万夫。\n物性如蒺蔾，化作春兰敷。\n见说金被烁，终期玉有瑜。\n移官万里道，君子情何如。\n伊昔避事心，乃是方袍客。\n顿了空王旨，仍高致君策。\n安知七十年，一朝值宗伯。\n言如及清风，醒然开我怀。\n宴息与游乐，不将衣褐乖。\n海底取明月，鲸波不可度。\n上有巨蟒吞，下有毒龙护。\n一与吾师言，乃于中心悟。\n咄哉冥冥子，胡为自尘汚。",
        "dynasty": "唐",
        "collection_info": null
    },
    {
        "title": "杼山禅居寄赠东溪吴处士冯一首",
        "author": "皎然",
        "content": "青云何润泽，下有贤人隐。\n路入菱湖深，迹与黄鹤近。\n野风吹白芷，山月摇清轸。\n诗祖吴叔庠，致君名不尽。\n身当青山秀，文体多郢声。\n澄澈湘水碧，泬寥楚山青。\n时人格不同，至今罕知名。\n昔贤敦师友，此道君独行。\n既得庐霍趣，乃高雷远情。\n别时春风多，扫尽雪山雪。\n为君中夜起，孤坐石上月。\n悠然遗尘想，邈矣达性说。\n故人不在兹，幽桂惜未结。",
        "dynasty": "唐",
        "collection_info": null
    },
    {
        "title": "妙喜寺高房期灵澈上人不至重招之一首",
        "author": "皎然",
        "content": "晨起峰顶心，怀人望空碧。\n扫雪开寺门，洒水净僧席。\n言笑形外阻，风仪想中觌。\n驰心惊叶动，倾耳闻泉滴。\n岂虑咆虎逢，乍疑崩湍隔。\n前期或不顾，知尔隳常格。\n如今谁山下，秋霖步淅沥。\n吾亦聊自得，行禅荷轻策。\n松声畅幽情，山意导遐迹。\n举目无世人，题诗足奇石。\n贫山何所有，特此邀来客。",
        "dynasty": "唐",
        "collection_info": null
    },
    {
        "title": "奉和薛员外谊赠汤评事衡反招隐之迹兼见寄十二韵",
        "author": "皎然",
        "content": "喜友称高儒，旷怀美无度。\n近为东田诱，遂耽西山趣。\n庭有介隐心，得无云泉误。\n府公中司贵，频贻咫尺素。\n郡佐仙省高，亦赠琼瑶句。\n诮兹长往志，纡彼独游步。\n禅子方外期，梦想山中路。\n艰难亲稼穑，晨夕苦烟雾。\n曷若孟尝门，日荣国士遇。\n铿锵聆绮瑟，攀折迩琼树。\n幽践随鹿麋，久期怨蟾兔。\n情同不繫舟，有迹道所恶。",
        "dynasty": "唐",
        "collection_info": null
    },
    {
        "title": "荅黎士曹黎生前适越后之楚",
        "author": "皎然",
        "content": "楚木纷如麻，高松自孤直。\n愿得苦寒枝，与君比颜色。\n故乡眇天末，羇旅沧江隅。\n委质在忠信，苦心无变渝。\n何繇表名义，赠君金辘轳。\n何以美知才，投我悬黎珠。\n遽为千里别，南风思越绝。\n爱君随海鸥，倚棹宿沙月。\n不栖恶木上，肯蹈巴蛇穴。\n一上萧然峰，拟踪幽人辙。\n晨兴独西望，郢水期泝沿。\n夜到洞庭月，秋经云梦天。\n黎生知吾道，此地不潸然。\n欲寄楚人住，学拏渔子船。\n奈何北风至，搅我窗中弦。\n游子动归思，江蓠亦绵绵。\n箧中封禅书，欲献无由缘。\n岂乏晨风翼，翻飞到日边。",
        "dynasty": "唐",
        "collection_info": null
    },
    {
        "title": "荅豆卢次方",
        "author": "皎然",
        "content": "吾爱道交论，为高贵世名。\n昔称柴桑令，今闻豆卢生。\n彼生清淮气，独钟文中彩。\n近作公讌诗，如逢何柳在。\n吾用古人耳，采君四坐珍。\n贤士胜朝晖，温温无冬春。\n朝晖烁我肌，贤士清我神。\n微尔与云鹄，幽怀何由申。\n别来秋风至，独坐楚山碧。\n高月当清冥，禅心正寂历。\n增波徒相骇，人远情不隔。\n有书遗琼什，以代貂襜褕。\n风教凌越绝，声名掩吴趋。\n悬璧安可酬，徙倚还踟蹰。",
        "dynasty": "唐",
        "collection_info": null
    },
    {
        "title": "荅苏州韦应物郎中",
        "author": "皎然",
        "content": "诗教殆沦缺，庸音互相倾。\n忽观风骚韵，会我夙昔情。\n荡漾学海资，郁为诗人英。\n格将寒松高，气与秋江清。\n何必邺中作，可为千载程。\n受辞分虎竹，万里临江城。\n到日扫烦政，况今休黩兵。\n应怜禅家子，林下寂无营。\n迹隳世上华，心得道中精。\n脱畧文字累，免为外物撄。\n书衣流埃积，砚石駮藓生。\n恨未识君子，空传手中琼。\n安可诱我性，始愿愆素诚。\n为无鸑鷟音，继公云和笙。\n吟之向禅薮，反媿幽松声。",
        "dynasty": "唐",
        "collection_info": null
    },
    {
        "title": "荅郑方回",
        "author": "皎然",
        "content": "独禅外念入，中夜不成定。\n顾我顦顇容，泽君阳春咏。\n词贞思且逸，琼彩何晖映。\n如聆云和音，况覩声名盛。\n琴语掩为闻，山心声宜听。\n是时寒光澈，万境澄以净。\n高秋日月清，中气天地正。\n远情偶兹夕，道用增寥敻。\n思君处虚空，一操不可更。\n时美城北徐，家承谷口郑。\n轩车未有辙，蒿兰且同径。\n庄生诫近名，夫子罕言命。\n是以耕楚田，旷然殊独行。\n萎蕤鸾凤彩，特达珪璋性。\n通隐嘉黄绮，高儒重荀孟。\n世汚我未起，道蹇吾犹病。\n逸翮思冥冥，潜鳞乐游泳。\n宗师许学外，恨不逢孔圣。\n说诗迷颓靡，偶俗伤趋竞。\n此道谁共诠，因君情欲罄。",
        "dynasty": "唐",
        "collection_info": null
    },
    {
        "title": "答俞校书冬夜",
        "author": "皎然",
        "content": "夜闲禅用精，空界亦清迥。\n子真仙曹吏，好我如宗炳。\n一宿觌幽胜，形清烦虑屏。\n新声殊激楚，丽句同歌郢。\n遗此感予怀，沈吟忘夕永。\n月彩散瑶碧，示君禅中境。\n真思在杳冥，浮念寄形影。\n遥得四明心，何须蹈岑岭。\n诗情聊作用，空性惟寂静。\n若许林下期，看君辞簿领。",
        "dynasty": "唐",
        "collection_info": null
    },
    {
        "title": "妙喜寺达公禅斋寄李司直公孙房都曹德裕从事方舟颜武康士骋四十二韵",
        "author": "皎然",
        "content": "我祖传六经，精义思朝彻。\n方舟颇周览，逸书亦备阅。\n墨家伤刻薄，儒氏知优劣。\n弱植庶可雕，苦心未尝辍。\n中年慕仙术，永愿传其诀。\n岁驻若木景，日餐琼禾屑。\n婵娟羡门子，斯语岂徒设。\n天上生白榆，葳蕤信好折。\n实可反柔颜，花堪养玄髮。\n求之性分外，业弃金亦竭。\n药化成白云，形雕辞素穴。\n一闻西天旨，初禅已无热。\n涓子非我宗，然公有真诀。\n却寻丘壑趣，始与缨绂别。\n野饭敌膏粱，山楹代藻梲。\n与君北岩侣，游寓日常昳。\n静对春谷泉，晴披阳林雪。\n境清觉神王，道胜知机灭。\n诣寂长杳冥，忘归暂采撷。\n物生岂有心，丽容俟予别。\n桂子何蓂苓，琪葩亦皎洁。\n此木生意高，亦与众芳列。\n赏墨识屡换，省躬悟弥切。\n微尚若不亏，足以全吾节。\n北风吹蕙带，萧寥闻蜻蛚。\n宿昔庐峰期，流芳已再歇。\n不有清屏鉴，使我商弦绝。\n愿寄千里心，月高不可掇。\n优游邦之直，远矣踵前烈。\n立俗忘毁誉，遇物遗巧拙。\n真气独翛然，轩裳讵能绁。\n都曹风韵整，纲纪信明决。\n于交必倾写，立行岂矜伐。\n政与清渭同，分流自澄澈。\n裴侯资亮直，中诚岂徒说。\n古人比明义，清士愿交结。\n温温躬珪彩，终始声不缺。\n颜生炯介士，有志不可越。\n仗义冒险难，持操去淄湼。\n世论高二贤，贤贤继前哲。\n四子遭明盛，裒然皆秀杰。\n理名虽殊迹，悟道宁异辙。\n爱尔竹柏姿，为予寒不折。",
        "dynasty": "唐",
        "collection_info": null
    },
    {
        "title": "遥酬袁使君高春暮行县过报德寺见怀",
        "author": "皎然",
        "content": "江春行求瘼，偶与真境期。\n见说三陵下，前朝开佛祠。\n停舟仰丽剎，绣组发香墀。\n咫尺空界色，天人花落时。\n盛游限羸疾，悚踊瞻旌旗。\n峰翠羡闲步，松声入遥思。\n素高淮阳理，况负东山姿。\n迨此一登览，深情见新诗。",
        "dynasty": "唐",
        "collection_info": null
    },
    {
        "title": "冬日遥和卢使君幼平綦毋居士游法华寺高顶临湖亭",
        "author": "皎然",
        "content": "仁坊标绝境，廉守蹑高踪。\n天晓纔分剎，风传欲尽钟。\n城中归路远，湖上碧山重。\n水照千花界，云开七叶峰。\n寒芳艾绶满，空翠白纶浓。\n逸韵知难继，佳游恨不逢。\n仍闻抚禅石，为我久从容。",
        "dynasty": "唐",
        "collection_info": null
    },
    {
        "title": "秋日遥和卢使君游何山寺宿扬上人房论湼槃经义",
        "author": "皎然",
        "content": "江郡当秋景，期将道者同。\n迹高怜竹寺，夜静赏莲宫。\n古磬清霜下，寒山晓月中。\n诗情缘境发，法性寄筌空。\n翻译推南本，何人继谢公。",
        "dynasty": "唐",
        "collection_info": null
    },
    {
        "title": "酬秦山人系题赠",
        "author": "皎然",
        "content": "出斋步杉影，手自开禅扉。\n花满不汚地，云多从触衣。\n思山石藓净，款客露葵肥。\n果得宗居士，论心到极微。",
        "dynasty": "唐",
        "collection_info": null
    },
    {
        "title": "奉酬袁使君高寺院新亭对雨",
        "author": "皎然",
        "content": "兹亭迹素浅，胜事併随公。\n法界飘香雨，禅窗洒竹风。\n浮烟披夕景，高鹤下秋空。\n冥寂四山久，宁期此会同。",
        "dynasty": "唐",
        "collection_info": null
    },
    {
        "title": "奉酬颜使君真卿见过郭中寺寺无山水之赏故予述其意以荅焉",
        "author": "皎然",
        "content": "州西柳家寺，禅舍隐人间。\n证性轻观水，栖心不买山。\n履声知客贵，云影悟身闲。\n彦会前贤事，方今可得攀。",
        "dynasty": "唐",
        "collection_info": null
    },
    {
        "title": "酬乌程杨明府华雨后小亭对月见呈",
        "author": "皎然",
        "content": "夜凉喜无讼，霁色摇闲情。\n暑退不因雨，陶家风自清。\n凝弦停片景，发咏静秋声。\n何事禅中隐，诗题忽记名。",
        "dynasty": "唐",
        "collection_info": null
    },
    {
        "title": "自苏州访医迴酬卢士关判官见赠",
        "author": "皎然",
        "content": "寻医初疾理，忽忆故山云。\n远访桑公子，还依柳使君。\n周旋承惠爱，佩服比兰熏。\n从事因高唱，秋风起处闻。",
        "dynasty": "唐",
        "collection_info": null
    },
    {
        "title": "题沈道士新亭",
        "author": "皎然",
        "content": "何处好攀跻，新亭俯旧溪。\n坐中千里近，檐下四山低。\n小浦依林曲，迴塘遶郭西。\n桃花春满地，归路莫相迷。",
        "dynasty": "唐",
        "collection_info": null
    },
    {
        "title": "送卢仲舒移家海陵",
        "author": "皎然",
        "content": "世故多离散，东西不可嗟。\n小秦非本国，楚塞復移家。\n海岛无邻里，盐居少物华。\n山中吟夜月，相送在天涯。",
        "dynasty": "唐",
        "collection_info": null
    },
    {
        "title": "陪卢使君登楼送方巨之还京",
        "author": "皎然",
        "content": "万里汀洲上，东楼欲别难。\n春风潮水漫，正月柳条寒。\n旅逸逢渔浦，清高爱鸟冠。\n云山宁不起，今日向长安。",
        "dynasty": "唐",
        "collection_info": null
    },
    {
        "title": "同裴录事楼上望",
        "author": "皎然",
        "content": "退食高楼上，湖山向晚晴。\n桐花落万井，月影出重城。\n水竹凉风起，帘帏暑气清。\n萧萧独无事，因见莅人情。",
        "dynasty": "唐",
        "collection_info": null
    },
    {
        "title": "寓兴",
        "author": "皎然",
        "content": "天下生白榆，白榆直上连天根。\n高枝不知几万丈，世人仰望徒攀援。\n谁能上天采其子，种向人间笑桃李。\n因问老仙求种法，老仙咍我愚不答。\n始知此道无所成，还如瞽夫学长生。",
        "dynasty": "唐",
        "collection_info": null
    },
    {
        "title": "寄常一上人",
        "author": "皎然",
        "content": "雁塞五山临汗漫，云州一路出青冥。\n何因请住嘉祥寺，内史新修湖上亭。",
        "dynasty": "唐",
        "collection_info": null
    },
    {
        "title": "送秘上人游京",
        "author": "皎然",
        "content": "共君方异路，山伴与谁同。\n日冷行人少，时清古镇空。\n暖瓶和雪水，鸣锡带江风。\n撩乱终南色，遥应入梦中。",
        "dynasty": "唐",
        "collection_info": null
    },
    {
        "title": "赋得啼猨送客",
        "author": "皎然",
        "content": "万里巴江外，三声月峡深。\n何年有此路，几客共霑襟。\n断壁分垂影，流泉入苦吟。\n悽凉离别后，闻此更伤心。",
        "dynasty": "唐",
        "collection_info": null
    },
    {
        "title": "南楼望月",
        "author": "皎然",
        "content": "夜月家家望，亭亭爱此楼。\n纤云溪上断，疎柳影中秋。\n渐映千峰出，遥分万派流。\n关山谁復见，应独起边愁。",
        "dynasty": "唐",
        "collection_info": null
    },
    {
        "title": "寻陆鸿渐不遇",
        "author": "皎然",
        "content": "移家虽带郭，野径入桑麻。\n近种篱边菊，秋来未着花。\n扣门无犬吠，欲去问西家。\n报道山中去，归时每日斜。",
        "dynasty": "唐",
        "collection_info": null
    },
    {
        "title": "怀旧山",
        "author": "皎然",
        "content": "一坐西林寺，从来未下山。\n不因寻长者，无事到人间。\n宿雨愁为客，寒花笑未还。\n空怀旧山月，童子念经闲。",
        "dynasty": "唐",
        "collection_info": null
    },
    {
        "title": "宿吴匡山破寺",
        "author": "皎然",
        "content": "双峰百战后，真界满尘埃。\n蔓草缘空壁，悲风起故台。\n野花寒更发，山月暝还来。\n何事池中水，东流独不迴。",
        "dynasty": "唐",
        "collection_info": null
    },
    {
        "title": "九月十日",
        "author": "皎然",
        "content": "爱杀柴桑隐，名溪近讼庭。\n扫沙开野步，摇舸出闲汀。\n宿简邀诗伴，余花在酒瓶。\n悠然南望意，自有岘山情。",
        "dynasty": "唐",
        "collection_info": null
    },
    {
        "title": "秋晚宿破山寺",
        "author": "皎然",
        "content": "秋风落叶满空山，古寺残灯石壁间。\n昔日经行人去尽，寒云夜夜自飞还。",
        "dynasty": "唐",
        "collection_info": null
    },
    {
        "title": "青阳上人院说金陵故事",
        "author": "皎然",
        "content": "君说南朝全盛日，秣陵才子更多人。\n千年秋色古池馆，谁见齐王西邸春。",
        "dynasty": "唐",
        "collection_info": null
    },
    {
        "title": "送僧之京师",
        "author": "皎然",
        "content": "绵绵渺渺楚云繁，万里西归望国门。\n禅子初心易悽断，秋风莫上少陵原。",
        "dynasty": "唐",
        "collection_info": null
    },
    {
        "title": "送许丞还洛阳",
        "author": "皎然",
        "content": "剡茗情来亦好斟，空门一别肯霑襟。\n悲风不动罢瑶轸，忘却洛阳归客心。",
        "dynasty": "唐",
        "collection_info": null
    },
    {
        "title": "题湖上草堂",
        "author": "皎然",
        "content": "山居不买剡中山，湖上千峰处处闲。\n芳草白云留我住，世人何事得相关。",
        "dynasty": "唐",
        "collection_info": null
    },
    {
        "title": "酬李司直纵诸公冬日游妙喜寺题照昱二上人房寄长城潘丞述",
        "author": "皎然",
        "content": "达贤贵贞隐，常惧迹不灭。\n遂与永公期，遗身坐林樾。\n华轩何辚辚，为我到幽绝。\n心境寒草花，空门青山月。\n潘生独不见，清景屡盈缺。\n林下常寂寥，人间自离别。\n何时解轻佩，来税丘中辙。",
        "dynasty": "唐",
        "collection_info": null
    },
    {
        "title": "赠乌程李明府伯宜沈兵曹仲昌",
        "author": "皎然",
        "content": "水国苦雕瘵，东皋岂遗黍。\n云阴无尽时，日出常带雨。\n昨夜西溪涨，扁舟入檐庑。\n野人同鸟巢，暴客若蜂聚。\n岁晏无斗粟，寄身欲何所。\n空羡鸾鹤姿，翩翩自轻举。",
        "dynasty": "唐",
        "collection_info": null
    },
    {
        "title": "奉酬颜使君真卿王员外圆宿寺兼送员外使迴",
        "author": "皎然",
        "content": "鲁公邀省客，贫寺人过少。\n锦帐惟野花，竹屏有窗篠。\n朝行石色净，夜听泉声小。\n释事情已高，依禅境无扰。\n超遥长路首，怅望空林杪。\n离思从此生，还将此心了。",
        "dynasty": "唐",
        "collection_info": null
    },
    {
        "title": "杼山上峰和颜使君真卿袁侍御五韵赋得印字仍期明日登开元寺楼之会",
        "author": "皎然",
        "content": "道情寄远岳，放旷临千仞。\n香路延绛驺，华泉写金印。\n日欹诸天近，雨过三华润。\n留客云外心，忘机松中韵。\n灵嘉早晚期，为布东山信。",
        "dynasty": "唐",
        "collection_info": null
    },
    {
        "title": "同薛员外谊喜雨诗兼上杨使君",
        "author": "皎然",
        "content": "积旱忽飞澍，烝民心亦倾。\n郊云不待族，雨色飞江城。\n燋稼濯又发，败荷滋更荣。\n时随雾縠重，乍集柳丝轻。\n一宿恐鱼飞，数朝征鹳鸣。\n毒暑澄为冷，高尘涤还清。\n乃知阴隲数，制在造化情。\n及此接欢贺，临风闻颂声。",
        "dynasty": "唐",
        "collection_info": null
    },
    {
        "title": "南湖春泛有客自北至说友人岑元和见怀因叙相思之志以寄焉",
        "author": "皎然",
        "content": "故人隔楚水，日夕望芳洲。\n春草思眇眇，征云暮悠悠。\n心期无形影，迹旷成阻修。\n有客江上至，知君佐雄州。\n铿镪佩苍玉，躞蹀驱绛驺。\n伊昔中峰心，从来非此流。\n资予长生诀，希彼高山俦。\n此情今如何，宿昔师吾谋。\n别后谒禅老，更添石室筹。\n深见人间世，飘如水上沤。\n蝉号齐王邸，月苦隋帝楼。\n声华尽冥寞，麋鹿徒呦呦。\n我有一字教，坐然遗此忧。\n何烦脱珪组，不用辞王侯。\n祗在名位中，空门兼可游。",
        "dynasty": "唐",
        "collection_info": null
    },
    {
        "title": "同薛员外谊久旱感怀寄兼呈上杨使君",
        "author": "皎然",
        "content": "皇天鉴不昧，愐想何亢极。\n丝雨久愆期，绮霞徒相惑。\n阴云舒又卷，濯枝安可得。\n涸井不纍瓶，干溪一凭轼。\n赤地芳草死，飙尘惊四塞。\n戎寇夜刺闺，民荒岁伤国。\n赖以王猷盛，中原无凶慝。\n杨公当此晨，省灾常旰食。\n独感下堂雨，偏嘉越境域。\n秋郊天根见，我疆看稼穑。\n请迴云汉诗，为君歌乐职。",
        "dynasty": "唐",
        "collection_info": null
    },
    {
        "title": "兵后早春登故鄣南楼望昆山寺白鹤观示清道人幷沈道士",
        "author": "皎然",
        "content": "新阳故楼上，眇眇伤遐睠。\n违世情易忘，羇时得无倦。\n春归华柳发，世故陵谷变。\n扰扰陌上心，悠悠梦中见。\n苍林有灵境，杳映遥可羡。\n春日倚东峰，华泉落西甸。\n钟声在空碧，幡影摇葱蒨。\n缅想山中人，神期如会面。\n别离芳月积，岐路浮云徧。\n正□入空门，仙君依苦县。\n隳形舍簪绂，烹玉思精炼。\n事外宜我心，人间岂予恋。\n身遗世自薄，道胜名必贱。\n耳目何所娱，白云与黄卷。",
        "dynasty": "唐",
        "collection_info": null
    },
    {
        "title": "酬乌程杨明府华将赴渭北对月见怀",
        "author": "皎然",
        "content": "释印及秋夜，身闲境亦清。\n风襟自潇洒，月意何高明。\n闻说武安君，万里驱妖精。\n开府集秀士，先招士林英。\n晋家用元凯，亦是鲁诸生。\n北望抚长劒，感君知已行。\n边尘昏玉帐，杀气凝金镫。\n大敌折齐俎，一书下聊城。\n翻飞青云路，宿昔沧洲情。",
        "dynasty": "唐",
        "collection_info": null
    },
    {
        "title": "酬邢端公济春日苏台有呈袁州李使君兼书幷寄辛阳王三侍御",
        "author": "皎然",
        "content": "大贤当佐世，尧时难退身。\n如何丹霄侣，却在沧江滨。\n柳色变又徧，莺声闻亦频。\n赖逢宜春守，共赏南湖春。\n营道知止足，饰躬无缁磷。\n家将诗流近，迹与禅僧亲。\n放旷临海门，翱翔望云津。\n虽高空王说，不久山中人。",
        "dynasty": "唐",
        "collection_info": null
    },
    {
        "title": "奉和裴使君清春夜南堂听陈山人弹白雪",
        "author": "皎然",
        "content": "春宵凝丽思，闲坐开南围。\n郢客弹白雪，纷纶发金徽。\n散从天上至，集向琼台飞。\n弦上凝飒飒，虚中想霏霏。\n通幽鬼神骇，合道精鉴稀。\n变态风更入，含情月初归。\n方知阮太守，一听识其微。",
        "dynasty": "唐",
        "collection_info": null
    },
    {
        "title": "荅孟秀才",
        "author": "皎然",
        "content": "羸疾依小院，空闲趣自深。\n蹑苔怜静色，扫树共芳阴。\n物外好风至，意中佳客寻。\n虚名谁欲累，世事我无心。\n投赠荷君芷，馨香满幽襟。",
        "dynasty": "唐",
        "collection_info": null
    },
    {
        "title": "酬崔侍御见赠",
        "author": "皎然",
        "content": "买得东山后，逢君小隐时。\n五湖游不厌，柏署迹如遗。\n市隐何妨道，禅栖不废诗。\n与君为此说，长破小乘疑。",
        "dynasty": "唐",
        "collection_info": null
    },
    {
        "title": "赠柳喜得嵩山法门自号嵩山老",
        "author": "皎然",
        "content": "一见嵩山老，吾生恨太迟。\n问君年几许，曾出上皇时。",
        "dynasty": "唐",
        "collection_info": null
    },
    {
        "title": "酬李补阙纾",
        "author": "皎然",
        "content": "不住东林寺，云泉处处行。\n近臣那得识，禅客本无名。",
        "dynasty": "唐",
        "collection_info": null
    },
    {
        "title": "湖南兰若示大乘诸公",
        "author": "皎然",
        "content": "未到无为岸，空怜不繫舟。\n东山白云意，岁晚尚悠悠。",
        "dynasty": "唐",
        "collection_info": null
    },
    {
        "title": "兵后经永安法空寺寄悟禅师",
        "author": "皎然",
        "content": "常说人间法自空，何言出世法还同。\n微踪旧是香林下，余烬今成火宅中。\n后夜池心生素月，春天树色起悲风。\n吾知世代相看尽，谁悟浮生似影公。",
        "dynasty": "唐",
        "collection_info": null
    },
    {
        "title": "春日杼山寄赠李员外纵",
        "author": "皎然",
        "content": "南山唯与北山邻，古树连拳伴我身。\n黄鹤有心多不住，白云无事独相亲。\n闲持竹锡深看水，懒繫麻衣出见人。\n欲掇幽芳聊赠远，郎官那赏石门春。",
        "dynasty": "唐",
        "collection_info": null
    },
    {
        "title": "酬秦山人赠别二首 一",
        "author": "皎然",
        "content": "知君高隐占贤星，卷叶时时注佛经。\n姓被名公题旧里，诗将丽句号新亭。\n来观新月依清室，欲漱香泉护触瓶。\n我有主人江太守，如何相伴住禅灵。",
        "dynasty": "唐",
        "collection_info": null
    },
    {
        "title": "酬秦山人赠别二首 二",
        "author": "皎然",
        "content": "谁知卧病不妨禅，迹寄诗流性似偏。\n叶示黄金童子爱，书题青字古人传。\n时高独鹤来云外，每羡闲花在眼前。\n对此留君还欲别，应思石瀃访春泉。",
        "dynasty": "唐",
        "collection_info": null
    },
    {
        "title": "山居示灵澈上人",
        "author": "皎然",
        "content": "晴明路出山初暖，行踏春芜看茗归。\n乍削柳枝聊代札，时窥云影学裁衣。\n身闲始觉隳名是，心了方知苦行非。\n外物寂中谁似我，松声草色共无机。",
        "dynasty": "唐",
        "collection_info": null
    },
    {
        "title": "遥和康录事李侍御萼小寒食夜重集康氏园林",
        "author": "皎然",
        "content": "习家寒食会何频，应恐流芳不待人。\n已爱治书诗句逸，更闻从事酒名新。\n庭芜暗积承双履，林蘤雷飞洒幅巾。\n谁见柰园时节共，还持绿茗赏残春。",
        "dynasty": "唐",
        "collection_info": null
    },
    {
        "title": "释裴循春愁",
        "author": "皎然",
        "content": "蝶舞莺歌喜岁芳，柳丝褭褭蕙带长。\n江南春色共君有，何事君心独自伤。",
        "dynasty": "唐",
        "collection_info": null
    },
    {
        "title": "西白溪期裴方舟不至",
        "author": "皎然",
        "content": "望君不见復何情，野草闲云处处生。\n应向秦时武陵路，花间寂历一人行。",
        "dynasty": "唐",
        "collection_info": null
    },
    {
        "title": "劳山忆栖霞寺道素上人久期不至",
        "author": "皎然",
        "content": "远寺萧萧独坐心，山情自得趣何深。\n泉声稍滴芙蓉漏，月影纔分鹦鹉林。\n满地云轻长碍屣，绕松风近每吹襟。\n贪闲不记前心偈，念别聊为出世吟。\n更待花开徧山雪，山山相似若为寻。",
        "dynasty": "唐",
        "collection_info": null
    },
    {
        "title": "酬秦山人出山见呈",
        "author": "皎然",
        "content": "手携酒榼共书帏，迴语长松我即归。\n若是出山机已息，岭云何事背君飞。",
        "dynasty": "唐",
        "collection_info": null
    },
    {
        "title": "酬秦山人见寻",
        "author": "皎然",
        "content": "左右香童不识君，担簦访我领鸥羣。\n山僧待客无俗物，唯有窗前片碧云。",
        "dynasty": "唐",
        "collection_info": null
    },
    {
        "title": "宿法华寺简灵澈上人",
        "author": "皎然",
        "content": "至道无机但杳冥，孤灯寒竹自青荧。\n不知何处小乘客，一夜风来闻诵经。",
        "dynasty": "唐",
        "collection_info": null
    },
    {
        "title": "潜别离",
        "author": "皎然",
        "content": "乌头虽黑白有时，唯有潜离与暗别，彼此甘心无后期。",
        "dynasty": "唐",
        "collection_info": null
    },
    {
        "title": "奉酬袁使君高春游鹡鸰峰兰若见怀",
        "author": "皎然",
        "content": "鹡鸰中峰近，高奇古人遗。\n常欲乞此地，养松挂藤丝。\n昨闻双旌出，一川花满时。\n恨无翔云步，远赴关山期。\n跻险与谁赏，折芳应自怡。\n遥知忘归趣，喜得春景迟。\n已见郢人唱，新题石门诗。",
        "dynasty": "唐",
        "collection_info": null
    },
    {
        "title": "荅裴济从事",
        "author": "皎然",
        "content": "迟迟云鹤意，奋翅知有期。\n三秉纲纪局，累登清白资。\n应怀青塘居，蕙草没前墀。\n旧月照秋水，废田留故陂。\n至今高风在，为君吹桂枝。\n昨逢洞庭客，果得故人诗。\n何异王内史，来招道林师。\n欲携山侣出，难与白云辞。",
        "dynasty": "唐",
        "collection_info": null
    },
    {
        "title": "白云上人精舍寻杼山禅师兼示崔子向何山道上人",
        "author": "皎然",
        "content": "望远涉寒水，怀人在幽境。\n为高皎皎姿，及爱苍苍岭。\n果见栖禅子，潺湲灌真顶。\n积疑一念破，澄息万缘静。\n世事花上尘，惠心空中境。\n清闲诱我性，遂使肠虑屏。\n许共林客游，欲从山王请。\n木栖无名树，水汲忘机井。\n持此一日高，未肯谢箕颍。\n夕霁山态好，空月生俄顷。\n识妙聆细泉，悟深涤清茗。\n此心谁得失，笑向西林永。",
        "dynasty": "唐",
        "collection_info": null
    },
    {
        "title": "酬薛员外谊苦热行见寄",
        "author": "皎然",
        "content": "六月金数伏，兹辰日在庚。\n炎曦烁肌肤，毒雾昏性情。\n安得奋轻翮，超遥出云征。\n不知天地心，如何匠生成。\n火德烧百卉，瑶草不及荣。\n省客当此时，忽贻怀中琼。\n捧翫烦袂涤，啸歌美风生。\n迟君佐元气，调使四序平。\n中令霜不祓，大余气常贞。\n江南诗骚客，休吟苦热行。",
        "dynasty": "唐",
        "collection_info": null
    },
    {
        "title": "采实心竹杖寄赠李萼侍御",
        "author": "皎然",
        "content": "竹杖裁碧鲜，步林赏高直。\n实心去内矫，全节无外饰。\n行药聊自持，扶危资尔力。\n初生在榛莽，孤秀岂封殖。\n干雪不死枝，赠君期君识。",
        "dynasty": "唐",
        "collection_info": null
    },
    {
        "title": "酬薛员外谊见戏一首",
        "author": "皎然",
        "content": "方知正始作，丽掩碧云诗。\n文彩盈怀袖，风规发咏思。\n遗弓逢大敌，摩垒怯偏师。\n频有移书让，多惭繫组迟。\n浅才迂且拙，虚誉喜还疑。\n犹倚披沙鉴，长歌向子期。",
        "dynasty": "唐",
        "collection_info": null
    },
    {
        "title": "奉酬李中丞洪湖州西亭即事见寄兼呈吴冯处士时中丞量移湖州长史",
        "author": "皎然",
        "content": "爱君溪上住，迟月开前扃。\n山火照书卷，野风吹酒瓶。\n为谁留此物，意在眼中青。\n樵子逗烟墅，渔翁宿沙汀。\n主人非楚客，莫谩讥独醒。\n宿昔邢城功，道高心已冥。\n贪将到处士，放醉乌家亭。",
        "dynasty": "唐",
        "collection_info": null
    },
    {
        "title": "苕溪草堂自大历三年夏新营洎秋及春弥觉境胜因纪其事简潘丞述汤评事衡四十三韵",
        "author": "皎然",
        "content": "万虑皆可遗，爱山情不易。\n自从东溪住，始与人羣隔。\n应物非宿心，遗身是吾策。\n先民崆峒子，沦景事金液。\n绮里犹近名，于陵未泯迹。\n吾师逆流教，禅隐殊古昔。\n洗足临潺湲，销声寄松柏。\n缃荷采堪服，柔草持可席。\n道心制野猨，法语授幽客。\n境净万象真，寄目皆有益。\n原上无情花，山中听经石。\n竹生自萧散，云性常洁白。\n却见羇世人，远高摩霄翮。\n达贤观此意，烦想遂冰蘖。\n伊予战苦胜，览境情不溺。\n智以动念昏，功由无心积。\n形骸尔何有，生死谁所戚。\n为与胜悟冥，不忧颓龄迫。\n春风自骀荡，禅地常阒寂。\n掷札成柳枝，溉瓶养泉脉。\n道人知止足，盥漱聊自适。\n学外见古贤，颇令我心惕。\n眇绵云官世，梦幻羽陵籍。\n鬼箓徒相矜，九原谁家宅。\n俗情对浅近，至理昧尧跖。\n蹈善嗟沈冥，履仁伤堙阨。\n匠心圣亦尤，攻异天见责。\n试以慧眼观，斯言谅可觌。\n外事非吾道，忘缘倦所历。\n中宵废耳目，形静神不役。\n色天夜清迥，花漏时滴沥。\n东风吹杉梧，幽月到石壁。\n此中一悟心，可与千载敌。\n故交徒好我，筐中无咫尺。\n潘生入空门，祖师传秘赜。\n汤子自天德，精诣功不僻。\n放世与成名，两图在所择。\n吾高鸱夷子，身退无瑕摘。\n吾嘉鲁仲连，功成弃珪璧。\n二贤兼彼才，晚节何感激。\n不然作山计，改服我下泽。\n君隳元亮冠，我脱潜师屐。\n倚卧高松根，共逃金闺籍。",
        "dynasty": "唐",
        "collection_info": null
    },
    {
        "title": "荅裴集阳伯明二贤各垂赠二十韵今以一章用酬两作",
        "author": "皎然",
        "content": "知音如琼枝，天生为予有。\n攀折若无阶，何殊天上柳。\n裴生清通嗣，阳子盛德后。\n诗名比元长，赋体凌延寿。\n珠生骊龙颔，或生灵蛇口。\n何似双琼章，英英曜吾手。\n白日不可污，清源肯容垢。\n持此山上心，待君忘情友。\n且伴丘壑赏，未随名宦诱。\n坐石代琼茵，制荷捐艾绶。\n清宵集我寺，烹茗开禅牖。\n发论教可垂，正文言不朽。\n白云供诗用，清吹生座右。\n不嫌逸令醉，莫试仙壶酒。\n皎皎寻阳隐，千年可为偶。\n一从汉道平，世事无纷糺。\n星文齐七政，天轴明二斗。\n召士扬弓旌，知君在林薮。\n莫学颍阳子，请师高山叟。\n出处藩我君，还来会厓阜。",
        "dynasty": "唐",
        "collection_info": null
    },
    {
        "title": "荅豆卢居士春夜游东园见怀",
        "author": "皎然",
        "content": "春意赏不足，承夕步东园。\n事表精虑远，月中华木繁。\n开襟寄清景，遐想属空门。\n安得纚芳屣，看君幽径萱。",
        "dynasty": "唐",
        "collection_info": null
    },
    {
        "title": "寄崔万芳夔",
        "author": "皎然",
        "content": "气杀高隼击，惜芳步寒林。\n风摇苍琅根，霜剪荍𦾾心。\n归思忽眇眇，佳气亦沈沈。\n我身岂遐远，如隔湘汉深。\n事迩智莫及，愿乖情不任。\n迟君忘言侣，一笑开吾襟。",
        "dynasty": "唐",
        "collection_info": null
    },
    {
        "title": "访朱放山人",
        "author": "皎然",
        "content": "野人未相识，何处异乡隔。\n昨逢云阳信，教向云阳觅。\n空闻天上风，飘飖不可觌。\n应非矍[铄]翁，或是沧浪客。\n早晚从我游，共携春山策。",
        "dynasty": "唐",
        "collection_info": null
    },
    {
        "title": "晚冬废溪东寺怀李司直纵",
        "author": "皎然",
        "content": "废溪无人迹，益见离思深。\n归来始昨日，恍惚惊岁阴。\n清想属遥夜，圆景当空林。\n宿昔月未改，何如故人心。\n游从间芳趾，摇落栖寒岑。\n眇眇湖上别，含情初至今。\n道流安寂寞，世路倦岖嵚。\n此意欲谁见，怀贤独难任。\n徽声反冥默，夕籁何哀吟。\n禅念破离梦，吾师诫援琴。\n耿耿已及旦，曷由开此襟。\n幽期谅未偶，胜境徒自寻。\n安得西归云，因之传素音。",
        "dynasty": "唐",
        "collection_info": null
    },
    {
        "title": "兵后与故人别予西上至今在扬楚因有是寄",
        "author": "皎然",
        "content": "日月不相待，思君魂屡惊。\n草玄寄杨子，作赋得芜城。\n温温独游迹，遥遥相望情。\n淮上青草歇，楚子秋风生。\n辟士天下尽，君何独屏营。\n运开应佐世，业就可成名。\n谁借楚山住，年年事耦耕。",
        "dynasty": "唐",
        "collection_info": null
    },
    {
        "title": "因游支硎寺寄邢端公",
        "author": "皎然",
        "content": "大厦资多士，抡材得豫章。\n清门推问望，早岁骋康庄。\n作用方开物，声名久擅塲。\n丹延分塞郡，宿昔领戎行。\n始驭屏星乘，旋阴蔽茀棠。\n朝端瞻鹗立，关右仰鹰扬。\n威令兼宁朔，英声重护羌。\n三军成父子，杂虏避封疆。\n身执金吾贵，时遭宝运昌。\n雍容持汉矟，肃穆卫周堂。\n排难知臣节，攻疑定国章。\n一言明大义，千载揖休光。\n践职勋庸列，修躬志行彰。\n优游应慕陆，止足定师张。\n中扆怀殊政，南州伫小康。\n仁为桂江雨，威是柏台霜。\n謇谔言无隐，公忠祸不防。\n谴深辞紫禁，恩在副朱方。\n切玉锋休淬，垂天翅罢翔。\n论文征贾马，述隐许求羊。\n肘后看金碧，腰间笑水苍。\n诗题白羽扇，酒挈绿油囊。\n旷达机何有，深沈器莫量。\n时应登古寺，佳趣在春冈。\n止水平香砌，鲜云满石床。\n山情何寂乐，尘世自飞扬。\n已遇鑪峰社，还思缉蕙房。\n外心亲地主，内学事空王。\n花会宜春浅，禅游喜夜凉。\n高明依月境，萧散蹑庭芳。\n得道殊秦佚，隳名似楚狂。\n余生于此足，不欲返韶阳。",
        "dynasty": "唐",
        "collection_info": null
    },
    {
        "title": "同诸公奉侍祭岳渎使大理卢幼平自会稽迴经平望将赴于朝廷期过故林不至",
        "author": "皎然",
        "content": "望祀崇周典，皇华出汉庭。\n紫泥颁会计，玄酒荐芳馨。\n圣虑多虔肃，斋心合至灵。\n占祥刊史竹，筮日数尧蓂。\n礼秩加新命，朝章笃理刑。\n敷诚通北阙，遗爱在南亭。\n苕水思曾泛，矶山忆重经。\n清风门客仰，佳颂国人听。\n攀桂留卿月，征文待使星。\n春郊迴驷牡，遥识故林青。",
        "dynasty": "唐",
        "collection_info": null
    },
    {
        "title": "早秋桐庐思归示道谚上人",
        "author": "皎然",
        "content": "桐江秋信早，忆在故山时。\n静夜风鸣磬，无人竹扫墀。\n猨来触净水，鸟下啄寒棃。\n可即关吾事，归心自有期。",
        "dynasty": "唐",
        "collection_info": null
    },
    {
        "title": "劳劳山居寄呈吴处士",
        "author": "皎然",
        "content": "山事繇来别，只应中老身。\n寒园扫绽栗，秋浪拾干薪。\n领鹤闲书竹，夸云笑向人。\n俗家相去远，野水作东邻。",
        "dynasty": "唐",
        "collection_info": null
    },
    {
        "title": "寄报德寺从上人",
        "author": "皎然",
        "content": "宗流许身子，物表养高闲。\n空色清凉寺，秋声鼓吹山。\n看心水磬后，行道雨花间。\n七叶翻章句，时时启义关。",
        "dynasty": "唐",
        "collection_info": null
    },
    {
        "title": "山中月夜寄无锡长官",
        "author": "皎然",
        "content": "湖上凉风早，双峰月色秋。\n遥知秣陵令，今夜在西楼。\n别叶萧萧下，含霜处处流。\n如何共清景，异县不同游。",
        "dynasty": "唐",
        "collection_info": null
    },
    {
        "title": "奉贺颜使君真卿二十八郎隔绝自河北远归",
        "author": "皎然",
        "content": "相失值氛烟，纔应掌上年。\n久离惊貌长，多难喜身全。\n比信尚书重，如威太守怜。\n满庭看玉树，更有一枝连。",
        "dynasty": "唐",
        "collection_info": null
    },
    {
        "title": "题湖上兰若示清会上人",
        "author": "皎然",
        "content": "峰心惠忍寺，嵊顶谢公山。\n何似南湖近，芳洲一亩间。\n意中云木秀，事外水堂闲。\n永日无人到，时看独鹤还。",
        "dynasty": "唐",
        "collection_info": null
    },
    {
        "title": "秋宵书事寄吴凭处士",
        "author": "皎然",
        "content": "真性在方丈，寂寥无四邻。\n秋天月色正，清夜道心真。\n大梦观前事，浮名悟此身。\n不知庭树意，荣落感何人。",
        "dynasty": "唐",
        "collection_info": null
    },
    {
        "title": "题山壁示道维上人",
        "author": "皎然",
        "content": "独居何意足，山色在前门。\n身野长无事，心冥自不言。\n闲行数乱竹，静坐照清源。\n物外从知少，禅徒不耐烦。",
        "dynasty": "唐",
        "collection_info": null
    },
    {
        "title": "晚秋登佛川南峰怀裴例",
        "author": "皎然",
        "content": "登岭望落日，眇然伤别魂。\n亭皋秋色徧，游子在荆门。\n世故东西客，山空断续猨。\n此心谁復见，寂寞偶芳荪。",
        "dynasty": "唐",
        "collection_info": null
    },
    {
        "title": "访陆处士羽",
        "author": "皎然",
        "content": "太湖东西路，吴主古山前。\n所思不可见，归鸿自翩翩。\n何山赏春茗，何处弄春泉。\n莫是沧浪子，悠悠一钓船。",
        "dynasty": "唐",
        "collection_info": null
    },
    {
        "title": "酬李侍御萼题看心道塲赋以眉毛肠心牙等五字",
        "author": "皎然",
        "content": "我法从谁悟，心师是贯花。\n三尘观种子，一雨发萌芽。\n定起轮灯缺，宵分印月斜。\n了空如藏史，始肯会禅家。",
        "dynasty": "唐",
        "collection_info": null
    },
    {
        "title": "酬姚补阙南仲云溪馆中戏题随书见寄",
        "author": "皎然",
        "content": "寺溪临使府，风景借仁祠。\n补衮周官贵，能名汉主思。\n卧云知独处，望月忆同时。\n忽枉缄中赠，琼瑶满手持。",
        "dynasty": "唐",
        "collection_info": null
    },
    {
        "title": "春夜期裴都曹济集心上人院不至",
        "author": "皎然",
        "content": "东林期隐吏，日月为虚盈。\n远望浮云隔，空怜定水清。\n逍遥方外侣，荏苒府中情。\n渐听寒鞞发，渊渊在郡城。",
        "dynasty": "唐",
        "collection_info": null
    },
    {
        "title": "和裴少府怀京兄弟",
        "author": "皎然",
        "content": "宦游三楚外，家在五陵原。\n凉夜多归梦，秋风满故园。\n北书无远信，西候独伤魂。\n空念青门别，殷勤岐路言。",
        "dynasty": "唐",
        "collection_info": null
    },
    {
        "title": "和阎士和望池月荅人",
        "author": "皎然",
        "content": "片月忽临池，双蛾忆画时。\n光浮空似粉，影散不成眉。\n孤枕应惊梦，寒林正入帷。\n情知两处望，莫怨独相思。",
        "dynasty": "唐",
        "collection_info": null
    },
    {
        "title": "遥和尘外上人与陆澧夜集山寺问湼槃义兼陆生文卷",
        "author": "皎然",
        "content": "共是竹林贤，心从贝叶传。\n说经看月喻，开卷爱珠连。\n清净遥城外，萧疎古塔前。\n应随北山子，高顶枕云眠。",
        "dynasty": "唐",
        "collection_info": null
    },
    {
        "title": "春日和卢使君幼平开元寺听妙奘上人讲",
        "author": "皎然",
        "content": "仁圣垂文在，虚空日月悬。\n陵迟追哲匠，宗旨发幽诠。\n法受诸侯请，心教四子传。\n春生雪山草，香下棘林天。\n顾我从今日，闻经悟宿缘。\n凉山万里去，应为教犹偏。",
        "dynasty": "唐",
        "collection_info": null
    },
    {
        "title": "荅李侍御问",
        "author": "皎然",
        "content": "入道曾经离乱前，长干古寺住多年。\n爱贫唯制莲花足，取性闲书树叶篇。\n自笑不归看石牓，谁高无事弄苔泉。\n身外空名何足问，吾心已出第三禅。",
        "dynasty": "唐",
        "collection_info": null
    },
    {
        "title": "奉酬李员外使君嘉佑苏台屏营居春首有怀",
        "author": "皎然",
        "content": "昔岁为邦初未识，今朝休沐始相亲。\n移家水巷贫依静，种柳风窗欲占春。\n诗思先邀乌府客，山情还访白楼人。\n登临许作烟霞伴，高在方袍间幅巾。",
        "dynasty": "唐",
        "collection_info": null
    },
    {
        "title": "和李舍人使君纾题云明府道室",
        "author": "皎然",
        "content": "许令如今道姓云，曾经西岳事桐君。\n流霞手把应怜寿，黄鹤心期拟作羣。\n金箓时教弟子检，砂床不遣世人闻。\n桂阳亦是神仙守，分别无嗟两地分。",
        "dynasty": "唐",
        "collection_info": null
    },
    {
        "title": "奉和陆中丞使君长源寒食日作",
        "author": "皎然",
        "content": "寒食江天气最清，庾公晨望动高情。\n因逢内火千家静，便覩行春万木荣。\n深浅山容飞雨细，萦纡水态拂云轻。\n腰章本郡谁相似，数日临人政已成。",
        "dynasty": "唐",
        "collection_info": null
    },
    {
        "title": "奉酬袁使君送陆灞却迴期道寺院",
        "author": "皎然",
        "content": "欲别湖上客，暮期西林还。\n高歌风音表，放舟月色间。\n更人莫报夜，禅阁本无关。",
        "dynasty": "唐",
        "collection_info": null
    },
    {
        "title": "招韩武康章",
        "author": "皎然",
        "content": "山僧虽不饮，酤酒引陶潜。\n此意无人别，多为俗士嫌。",
        "dynasty": "唐",
        "collection_info": null
    },
    {
        "title": "秋居法华寺下院望高顶赠如献上人",
        "author": "皎然",
        "content": "峰色秋天见，松声静夜闻。\n影孤长不出，行道在寒云。",
        "dynasty": "唐",
        "collection_info": null
    },
    {
        "title": "赠韦早陆羽",
        "author": "皎然",
        "content": "只将陶与谢，终日可忘情。\n不欲多相识，逢人懒道名。",
        "dynasty": "唐",
        "collection_info": null
    },
    {
        "title": "戏呈薛彝",
        "author": "皎然",
        "content": "山僧不厌野，才子会须狂。\n何处销君兴，春风摆绿杨。",
        "dynasty": "唐",
        "collection_info": null
    },
    {
        "title": "赠颜主簿",
        "author": "皎然",
        "content": "汉家仪礼盛，名教出诸颜。\n更见尚书后，能文在子山。",
        "dynasty": "唐",
        "collection_info": null
    },
    {
        "title": "赠融上人",
        "author": "皎然",
        "content": "常爱西林寺，池中月出时。\n芭蕉一片叶，书取寄吾师。",
        "dynasty": "唐",
        "collection_info": null
    },
    {
        "title": "听寒更寄朱兵曹巨川",
        "author": "皎然",
        "content": "欹枕听寒更，寒更发还住。\n一夜千万声，几声到君处。",
        "dynasty": "唐",
        "collection_info": null
    },
    {
        "title": "早春书怀寄李少府仲宣",
        "author": "皎然",
        "content": "早年初问法，因悟目中花。\n忽值胡雏起，芟夷如乱麻。\n脱身投彼岸，弔影念生涯。\n迹与空门合，心将世路赊。\n东田已芜没，南涧益伤嗟。\n崇替惊人事，凋残感物华。\n知君过我里，惆怅旧烟霞。",
        "dynasty": "唐",
        "collection_info": null
    },
    {
        "title": "赠和评事判官",
        "author": "皎然",
        "content": "廷评年少法家流，心似澄江月正秋。\n学究天人知远识，权分盐铁许良筹。\n春风忆酒乌家近，好月论禅谢寺幽。\n清白比来谁见赏，怜君独有富人侯。",
        "dynasty": "唐",
        "collection_info": null
    },
    {
        "title": "酬秦系山人题赠",
        "author": "皎然",
        "content": "云林出空乌未归，松吹时飘雨浴衣。\n石语花愁徒自诧，吾心见境尽为非。",
        "dynasty": "唐",
        "collection_info": null
    },
    {
        "title": "酬秦系山人戏赠",
        "author": "皎然",
        "content": "正论禅寂忽狂歌，莫是尘心颠倒多。\n白足行花曾不染，黄囊贮酒欲如何。",
        "dynasty": "唐",
        "collection_info": null
    },
    {
        "title": "贻李汤",
        "author": "皎然",
        "content": "茅氏常论七真记，壶公爱说三山事。\n宁知梅福在人间，独为苍生作仙吏。\n日服丹砂骨自清，肤如冰雪心更明。\n山中玉笋是仙药，袖裏素书题养生。\n愿随黄鹤一轻举，仰望青霄独延伫。\n平生好骏君已知，何必山阴访王许。",
        "dynasty": "唐",
        "collection_info": null
    },
    {
        "title": "述祖德赠湖上诸沈",
        "author": "皎然",
        "content": "我祖文章有盛名，千年海内重嘉声。\n雪飞梁苑操奇赋，春发池塘得佳句。\n世业相承及我身，风流自谓过时人。\n初看甲乙矜言语，对客偏能鸲鹆舞。\n饱用黄金无所求，长裾曳地干王侯。\n一朝金尽长裾裂，吾道不行计亦拙。\n岁晚高歌悲苦寒，空堂危坐百忧攒。\n昔时轩盖金陵下，何处不传沈与谢。\n绵绵芳籍至今闻，眷眷通宗有数君。\n谁见予心独飘泊，依山寄水似浮云。",
        "dynasty": "唐",
        "collection_info": null
    },
    {
        "title": "舟行怀阎士和",
        "author": "皎然",
        "content": "二月湖南春草徧，横山渡口花如霰。\n相思一日在孤舟，空见归云两三片。",
        "dynasty": "唐",
        "collection_info": null
    },
    {
        "title": "赠张道士",
        "author": "皎然",
        "content": "玉京真子名太一，因服日华心如日。\n此心不许世人知，只向仙宫未曾出。",
        "dynasty": "唐",
        "collection_info": null
    },
    {
        "title": "戏呈吴冯",
        "author": "皎然",
        "content": "世人不知心是道，只言道在他方妙。\n还如瞽者望长安，长安在西向东笑。",
        "dynasty": "唐",
        "collection_info": null
    },
    {
        "title": "宿山寺寄李中丞洪",
        "author": "皎然",
        "content": "偶来中峰宿，闲坐见真境。\n寂寂孤月心，亭亭圆泉影。\n□□□满山，花落始知静。\n从他半夜愁猨惊，不废此心长杳冥。",
        "dynasty": "唐",
        "collection_info": null
    },
    {
        "title": "戏赠吴冯",
        "author": "皎然",
        "content": "予读古人书，遂识古人面。\n不是识古人，邪正心自见。\n贵义轻财求俗誉，一钱与人便骄倨。\n昨朝为火今为冰，此道非君独抚膺。",
        "dynasty": "唐",
        "collection_info": null
    },
    {
        "title": "感兴赠乌程李明府伯宜兼简诸秀才",
        "author": "皎然",
        "content": "门前岘山近，无路可登陟。\n徒爱岘山高，仰之常叹息。\n不如松与桂，生在重岩侧。",
        "dynasty": "唐",
        "collection_info": null
    },
    {
        "title": "晚秋宿李军道所居",
        "author": "皎然",
        "content": "清溪路不遥，都尉每相招。\n落日休戎马，秋风罢射鵰。\n朮花生野径，柏实满寒条。\n永夜依山府，禅心共寂寥。",
        "dynasty": "唐",
        "collection_info": null
    },
    {
        "title": "送陆判官归杭州",
        "author": "皎然",
        "content": "芳草潜州路，乘轺忆再旋。\n余花故林下，残月旧池边。\n峰色云端寺，潮声海上天。\n明朝富春渚，应见谢公船。",
        "dynasty": "唐",
        "collection_info": null
    },
    {
        "title": "奉和颜使君真卿与陆处士羽登妙喜寺三癸亭",
        "author": "皎然",
        "content": "秋意西山多，列岑萦左次。\n缮亭历三癸，疏趾邻什寺。\n元化隐灵踪，始君启高诔。\n诛榛养翘楚，鞭草理芳穗。\n俯砌披水容，逼天扫峰翠。\n境新耳目换，物远风烟异。\n倚石忘世情，援云得真意。\n嘉林幸勿剪，禅侣欣可庇。\n卫法大臣过，佐游羣英萃。\n龙池护清澈，虎节到深邃。\n徒想嵊顶期，于今没遗记。",
        "dynasty": "唐",
        "collection_info": null
    },
    {
        "title": "奉陪陆使君长源裴端公枢春游东西武丘寺",
        "author": "皎然",
        "content": "云水夹双剎，遥疑涌平陂。\n入门见藏山，元化何由窥。\n曳组探诡怪，停骢访幽奇。\n情高气为爽，德暖春亦随。\n瑶草自的皪，蕙楼争蔽亏。\n金精落坏陵，劒彩沈古池。\n一览币天界，中峰步未移。\n应嘉生公石，列坐援松枝。",
        "dynasty": "唐",
        "collection_info": null
    },
    {
        "title": "奉和陆使君长源夏月游太湖",
        "author": "皎然",
        "content": "庾公心旷远，府事局耳目。\n遂与南湖游，虚襟涤烦燠。\n始知皇天意，积水在亭育。\n细流信不让，动物欣所蓄。\n万顷合天容，洗然无云族。\n峭蒨瞩仙岭，超遥随明牧。\n知公爱澄清，波静气亦肃。\n已见横流极，况闻长鲸戮。\n中洲暂采苹，南郡思剖竹。\n向夕分好风，飘然送归舳。",
        "dynasty": "唐",
        "collection_info": null
    },
    {
        "title": "奉和崔中丞使君论李侍御萼登烂柯山宿石桥寺効小谢体",
        "author": "皎然",
        "content": "常爱谢公郡，幽期愿相从。\n果迴青骢臆，共蹑玄仙踪。\n灵境若髣髴，烂柯思再逢。\n飞梁丹霞接，古局苍苔封。\n往想冥昧理，谁亲冰雪容。\n蕙楼耸空界，莲宇开中峰。\n昔化冲虚鹤，今藏护法龙。\n云窥香树沓，月见色天重。\n永夜寄岑寂，清言涤心胸。\n盛游千年后，书在岩中松。",
        "dynasty": "唐",
        "collection_info": null
    },
    {
        "title": "同颜使君真卿李侍御萼游法华寺登凤翅山望太湖",
        "author": "皎然",
        "content": "双峰开凤翅，秀出南湖州。\n地势抱郊树，山威增郡楼。\n正逢周柱史，来会鲁诸侯。\n缓步凌彩蒨，清铙发飕飗。\n披云得灵境，拂石临芳洲。\n积翠遥空碧，含风广泽秋。\n萧辰资丽思，高论惊精修。\n何似钟山集，[征]文及惠休。",
        "dynasty": "唐",
        "collection_info": null
    },
    {
        "title": "奉陪陆使君长源诸公游支硎寺",
        "author": "皎然",
        "content": "尝览高逸传，山僧有遗踪。\n佐游继雅篇，嘉会何繇逢。\n尘世即下界，色天当上峰。\n春晖徧众草，寒色留高松。\n缭绕彩云合，参差绮楼重。\n琼葩洒巾舃，石瀃清心胸。\n灵境若可託，道情知所从。",
        "dynasty": "唐",
        "collection_info": null
    },
    {
        "title": "奉陪郑使君谔游太湖至洞庭山登上真观却望湖水",
        "author": "皎然",
        "content": "郡斋得无事，放舟下南湖。\n湖中见仙邸，果与心赏俱。\n不远风物变，忽如寰宇殊。\n背云视层崖，别是登蓬壶。\n突兀盘水府，参差沓天衢。\n迴瞻平芜尽，洪流豁中区。\n气吞江山势，色净氛霭无。\n灵长习水德，胜势当地枢。\n朝宗动归心，万里思鸿途。",
        "dynasty": "唐",
        "collection_info": null
    },
    {
        "title": "奉和袁使君高郡中新亭会张炼师昼会二上人",
        "author": "皎然",
        "content": "置亭隐城堞，事简迹易幽。\n公性崇俭素，雅才非广求。\n傍檐竹雨清，拂案杉风秋。\n不移府中步，登兹如远游。\n坐觉诗思高，俯知物役休。\n虚寂偶禅子，逍遥亲道流。\n更闻临川作，下节安能酬。",
        "dynasty": "唐",
        "collection_info": null
    },
    {
        "title": "奉和陆使君长源水堂纳凉効曹刘体",
        "author": "皎然",
        "content": "柳家陶暑亭，意远不可齐。\n烦襟荡朱弦，高步援绿荑。\n爱公满亭客，来是清风携。\n滢渟前溪上，旷望古郡西。\n六月正中伏，水轩气常凄。\n野香袭荷芰，道性亲凫鹥。\n禅子顾惠休，逸民重刘黎。\n乃知高世量，不以出处暌。",
        "dynasty": "唐",
        "collection_info": null
    },
    {
        "title": "夏日奉陪陆使君长源公堂集",
        "author": "皎然",
        "content": "府中自清远，六月高梧间。\n寥亮泛雅瑟，逍遥扣玄关。\n岭云与人静，庭鹤随公闲。\n动息谅兼遂，兹情即东山。",
        "dynasty": "唐",
        "collection_info": null
    },
    {
        "title": "九日和于使君思上京亲故",
        "author": "皎然",
        "content": "霁景满水国，我公望江城。\n碧山与黄花，烂熳多秋情。\n摇落见松柏，岁寒比忠贞。\n欢娱在鸿都，是日思朝英。",
        "dynasty": "唐",
        "collection_info": null
    },
    {
        "title": "伏日就汤评事衡湖上避暑",
        "author": "皎然",
        "content": "大火方燥石，停云昼亦收。\n将从赏心侣，寸景难远游。\n拥几苦炎伏，出门望汀洲。\n迴溪照轩宇，广陌临梧楸。\n释闷命雅瑟，放情思乱流。\n更持无生论，可以清烦忧。",
        "dynasty": "唐",
        "collection_info": null
    },
    {
        "title": "奉和颜使君真卿修韵海毕会诸文士东堂重校",
        "author": "皎然",
        "content": "外学宗硕儒，游焉从后进。\n恃以仁恕广，不学门栏峻。\n着书裨理化，奉上表诚信。\n探讨始河图，纷纶归海韵。\n亲承大匠琢，况覩颓波振。\n错简记铅椠，阅书移玉镇。\n曷繇旌不朽，盛美流歌引。",
        "dynasty": "唐",
        "collection_info": null
    },
    {
        "title": "喜义兴权明府自君山至集陆处士羽青塘别业",
        "author": "皎然",
        "content": "应难久辞秩，暂寄君阳隐。\n已见县名花，会逢闱是粉。\n本自寻人至，宁因看竹引。\n身关白云多，门占春山尽。\n最赏无事心，篱边钓溪近。",
        "dynasty": "唐",
        "collection_info": null
    },
    {
        "title": "夏日集李司直纵溪斋",
        "author": "皎然",
        "content": "修景属良会，远飙生烦襟。\n泄云收净绿，众木积芳阴。\n疏涤府中务，迢遥湖上心。\n习闲得招我，赏夜宜泛琴。\n山近资性静，月来寄情深。\n澹然若事外，岂藉隳华簪。",
        "dynasty": "唐",
        "collection_info": null
    },
    {
        "title": "夏日题桐庐杨明府纳凉山斋",
        "author": "皎然",
        "content": "陶家无炎暑，自有林中峰。\n席上落山影，桐梢迴水容。\n放怀凉风至，缓步清阴重。\n何事亲堆案，犹多高世踪。",
        "dynasty": "唐",
        "collection_info": null
    },
    {
        "title": "和杨明府早秋游法华寺",
        "author": "皎然",
        "content": "释事出县閤，初闻兹山灵。\n寺扉隐天色，影剎遥丁丁。\n碧峰委合沓，香蔓垂蓂苓。\n清景为公有，放旷云边亭。\n秋赏石潭洁，夜嘉杉月清。\n诵空性不昧，助道迹又经。\n是以于物理，纷然若未形。\n移来字人要，全与此道冥。",
        "dynasty": "唐",
        "collection_info": null
    },
    {
        "title": "宿道士观",
        "author": "皎然",
        "content": "古观秋木秀，冷然属鲜飙。\n琼葩被修蔓，柏实满寒条。\n影殿山寂寂，寥天月昭昭。\n幽期寄仙侣，习定至中宵。\n清佩闻虚步，真官方宿朝。",
        "dynasty": "唐",
        "collection_info": null
    },
    {
        "title": "冬日天井西峰张炼师所居",
        "author": "皎然",
        "content": "采薪逢野泉，渐见栖闲所。\n坎坎山上声，幽幽林中语。\n仙乡何代隐，乡服言亦楚。\n开水净药苗，扫雪候山侣。\n零叶聚败篱，幽花积寒渚。\n冥冥孤鹤性，天外思轻举。",
        "dynasty": "唐",
        "collection_info": null
    },
    {
        "title": "奉同颜使君真卿开元寺经藏院会观树文殊碑",
        "author": "皎然",
        "content": "万国布殊私，千年降祖师。\n雁门传法至，龙藏立言时。\n故实刊周典，新声播鲁诗。\n六铢那更拂，劫石尽无期。",
        "dynasty": "唐",
        "collection_info": null
    },
    {
        "title": "奉同卢使君幼平游精舍寺",
        "author": "皎然",
        "content": "影剎西方在，虚空翠色分。\n人天霁后见，猨鸟定中闻。\n真界隐青壁，春山凌白云。\n今朝石门会，千古仰斯文。",
        "dynasty": "唐",
        "collection_info": null
    },
    {
        "title": "奉同颜使君真卿袁侍御骆驼桥翫月",
        "author": "皎然",
        "content": "山中常见月，不及共游时。\n水上恐将缺，林端爱落迟。\n乌惊宪府客，人咏鲍家诗。\n永夜南桥望，裴回若有期。",
        "dynasty": "唐",
        "collection_info": null
    },
    {
        "title": "和邢端公登台春望句句有春字之什",
        "author": "皎然",
        "content": "春日绣衣轻，春台别有情。\n春烟间草色，春鸟隔花声。\n春树乱无次，春山遥得名。\n春风正飘荡，春瓮莫须倾。",
        "dynasty": "唐",
        "collection_info": null
    },
    {
        "title": "经仙人渚即沈山下古人沈义白日昇仙处",
        "author": "皎然",
        "content": "日月人间短，何时此得仙。\n古山春已尽，遗渚事空传。\n不见腾云驾，徒临洗药泉。\n如今成逝水，翻使恨流年。",
        "dynasty": "唐",
        "collection_info": null
    },
    {
        "title": "独游二首 一",
        "author": "皎然",
        "content": "性野趣无端，春晴路又干。\n逢泉破石弄，放鹤向云看。\n好僻谁相似，从狂我自安。\n芳洲亦有意，步上白沙滩。",
        "dynasty": "唐",
        "collection_info": null
    },
    {
        "title": "独游二首 二",
        "author": "皎然",
        "content": "临水兴不尽，虚舟可同嬉。\n还云与归鸟，若共山僧期。\n世事吾不预，此心谁得知。\n西峰有禅老，应见独游时。",
        "dynasty": "唐",
        "collection_info": null
    },
    {
        "title": "游溪待月",
        "author": "皎然",
        "content": "溪色思泛月，沿洄欲未归。\n残灯逢水店，疎磬忆山扉。\n夜浦鱼惊少，空林鹊遶稀。\n可中纔望见，撩乱捣寒衣。",
        "dynasty": "唐",
        "collection_info": null
    },
    {
        "title": "西溪独泛",
        "author": "皎然",
        "content": "道情何所居，素舸漫流间。\n真性怜高鹤，无名羡野山。\n经寒丛竹秀，入静片云闲。\n泛泛谁为侣，唯应共月还。",
        "dynasty": "唐",
        "collection_info": null
    },
    {
        "title": "早秋陪韩明府泛阮元公溪",
        "author": "皎然",
        "content": "雨信清残暑，萧条古县西。\n早凉生浦溆，秋意满高低。\n前事虽堆案，闲情得泝溪。\n何言战未胜，空寂用还齐。",
        "dynasty": "唐",
        "collection_info": null
    },
    {
        "title": "九日陪颜使君真卿登水楼",
        "author": "皎然",
        "content": "重阳荆楚尚，高会此难陪。\n偶见登龙客，同游戏马台。\n风文向水迭，云态拥歌迴。\n持菊烦相问，扪襟媿不才。",
        "dynasty": "唐",
        "collection_info": null
    },
    {
        "title": "与卢孟明别后宿南湖对月",
        "author": "皎然",
        "content": "五湖生夜月，千里满寒流。\n旷望烟霞尽，凄凉天地秋。\n相思路渺渺，独梦水悠悠。\n何处空江上，裴回送客舟。",
        "dynasty": "唐",
        "collection_info": null
    },
    {
        "title": "自义亭驿送李长史纵夜泊临平东湖",
        "author": "皎然",
        "content": "长亭宾驭散，岐路起悲风。\n千里勤王事，驱车明月中。\n寒生洞庭水，夜度塞门鸿。\n处处堪伤别，归来山又空。",
        "dynasty": "唐",
        "collection_info": null
    },
    {
        "title": "出游",
        "author": "皎然",
        "content": "少时不见山，便觉无奇趣。\n狂发从乱歌，情来任闲步。\n此心谁共证，笑向风吹树。",
        "dynasty": "唐",
        "collection_info": null
    },
    {
        "title": "界石守风望天竺灵隐二寺",
        "author": "皎然",
        "content": "山顶东西寺，江中旦暮潮。\n归心不可到，松路在青霄。",
        "dynasty": "唐",
        "collection_info": null
    },
    {
        "title": "奉和颜使君真卿修韵海毕州中重宴",
        "author": "皎然",
        "content": "世学高南郡，身封盛鲁邦。\n九流宗韵海，七字揖文江。\n借赏云归堞，留欢月在窗。\n不知名教乐，千载与谁双。",
        "dynasty": "唐",
        "collection_info": null
    },
    {
        "title": "晦日陪颜使君白苹洲集",
        "author": "皎然",
        "content": "南朝分古郡，山水似湘东。\n堤月吴风在，湔裾楚客同。\n桂寒初结斾，苹小欲成丛。\n时晦佳游促，高歌听未终。",
        "dynasty": "唐",
        "collection_info": null
    },
    {
        "title": "冬至日陪裴端公使君清水堂集",
        "author": "皎然",
        "content": "亚岁崇佳宴，华轩照渌波。\n渚芳迎气早，山翠向晴多。\n推往知时训，书祥辨政和。\n从公惜日短，留赏夜如何。",
        "dynasty": "唐",
        "collection_info": null
    },
    {
        "title": "陪卢判官水堂夜宴",
        "author": "皎然",
        "content": "暑气当宵尽，裴回坐月前。\n静依山堞近，凉入水扉偏。\n久是栖林客，初逢佐幕贤。\n爱君高野意，烹茗钓沦涟。",
        "dynasty": "唐",
        "collection_info": null
    },
    {
        "title": "新秋同卢侍御薛员外白苹洲月夜",
        "author": "皎然",
        "content": "隔暑苹洲近，迎凉欲泛舟。\n荣从宪府至，喜会夕郎游。\n气夺沧浪色，风欺汗漫流。\n谁言三伏夜，独此月前秋。",
        "dynasty": "唐",
        "collection_info": null
    },
    {
        "title": "夏日集裴录事北亭避暑",
        "author": "皎然",
        "content": "前林夏雨歇，为我生凉风。\n一室烦暑外，众山清景中。\n忘归亲野水，适性许云鸿。\n萧散都曹吏，还将静者同。",
        "dynasty": "唐",
        "collection_info": null
    },
    {
        "title": "与王录事会张征君姊妹炼师院翫雪兼怀清会上人",
        "author": "皎然",
        "content": "何意廉从事，还来会默仙。\n寒空惊雪徧，春意入歌偏。\n瑶草三花发，琼林七叶连。\n飘飖过柳寺，应满译经前。",
        "dynasty": "唐",
        "collection_info": null
    },
    {
        "title": "和李侍御萼岁初夜集处士书阁",
        "author": "皎然",
        "content": "迟贤心置阁，高意此郊居。\n古径行春早，新窗见月初。\n放歌还倚瑟，讲道亦观书。\n为我留禅位，来逢此会疎。",
        "dynasty": "唐",
        "collection_info": null
    },
    {
        "title": "汤评事衡水亭会觉禅师",
        "author": "皎然",
        "content": "山侣相逢少，清晨会水亭。\n雪晴松叶翠，烟暖药苗青。\n静对沧洲鹤，闲看古寺经。\n应怜叩关子，了义共心冥。",
        "dynasty": "唐",
        "collection_info": null
    },
    {
        "title": "与朝阳山人张朝夜集湖亭赋得各言其志",
        "author": "皎然",
        "content": "洞庭孤月在，秋色望无边。\n零露积衰草，寒螀鸣古田。\n茫茫区中想，寂寂尘外缘。\n从此悟浮世，胡为伤暮年。",
        "dynasty": "唐",
        "collection_info": null
    },
    {
        "title": "晦夜李侍御萼宅集招潘述汤衡海上人饮茶赋",
        "author": "皎然",
        "content": "晦夜不生月，琴轩犹为开。\n墻东隐者在，淇上逸僧来。\n茗爱传花饮，诗看卷素裁。\n风流高此会，晓景屡裴回。",
        "dynasty": "唐",
        "collection_info": null
    },
    {
        "title": "寄昱上人上方居",
        "author": "皎然",
        "content": "厌向人间住，逢山欲懒归。\n片云闲似我，日日在禅扉。\n地静松阴徧，门空鸟语稀。\n夜凉疎磬尽，师友自相依。",
        "dynasty": "唐",
        "collection_info": null
    },
    {
        "title": "夏日与綦毋居士昱上人纳凉",
        "author": "皎然",
        "content": "为依炉峰住，境胜增道情。\n凉日暑不变，空门风自清。\n坐援香实近，转爱绿芜生。\n宗炳青霞士，如何知我名。",
        "dynasty": "唐",
        "collection_info": null
    },
    {
        "title": "建元寺集皇甫侍御书阁",
        "author": "皎然",
        "content": "不因居佛里，无事得相逢。\n名重朝端望，身高俗外踪。\n机闲看净水，境寂听疎钟。\n宣室恩长在，知君志未从。",
        "dynasty": "唐",
        "collection_info": null
    },
    {
        "title": "郭北寻徐主簿别业",
        "author": "皎然",
        "content": "近依城北住，幽远少人知。\n积雪行深巷，闲云绕古篱。\n竹花冬更发，橙实晚仍垂。\n还共岩中鹤，今朝下渌池。",
        "dynasty": "唐",
        "collection_info": null
    },
    {
        "title": "题报德寺清幽上人西峰",
        "author": "皎然",
        "content": "陈世凋亡后，仁祠识旧山。\n帝乡乔木在，空见白云还。\n双塔寒林外，三陵暮雨间。\n此中难战胜，君独启禅关。",
        "dynasty": "唐",
        "collection_info": null
    },
    {
        "title": "题郑谷江畔桐斋",
        "author": "皎然",
        "content": "客斋开别住，坐占绿江濆。\n流水非外物，闲云长属君。\n浮荣未可累，旷达若为羣。\n风起高梧下，清弦日日闻。",
        "dynasty": "唐",
        "collection_info": null
    },
    {
        "title": "和阎士和李蕙冬夜重集",
        "author": "皎然",
        "content": "郡理日闲旷，洗心宿香峰。\n双林秋见月，万壑静闻钟。\n佩玉行山翠，交麾动水容。\n如何股肱守，尘外得相从。",
        "dynasty": "唐",
        "collection_info": null
    },
    {
        "title": "春日陪颜使君真卿皇甫曾西亭重会韵海诸生",
        "author": "皎然",
        "content": "为重南台客，朝朝会鲁儒。\n暄风众木变，清景片云无。\n峰翠飘檐下，溪光照座隅。\n不将簪艾隔，知与道情俱。",
        "dynasty": "唐",
        "collection_info": null
    },
    {
        "title": "寒食日同陆处士行报德寺宿解公房",
        "author": "皎然",
        "content": "古寺章陵下，潜公住几年。\n安心生輭草，灌顶引春泉。\n寂寂传灯地，寥寥禁火天。\n世间多暗室，白日为谁悬。",
        "dynasty": "唐",
        "collection_info": null
    },
    {
        "title": "兵马曹季良宅夜集",
        "author": "皎然",
        "content": "清景不可失，寻君趣有余。\n身高避事后，道长问心初。\n出处名则异，游从迹何疎。\n吟看刻尽烛，笑卷读残书。\n露彩生笔砚，风音入庭除。\n平明仙侣散，觳觫动迴车。",
        "dynasty": "唐",
        "collection_info": null
    },
    {
        "title": "同李侍御萼李判官集陆处士羽新宅",
        "author": "皎然",
        "content": "素风千户敌，新语陆生能。\n借宅心常远，移篱力更弘。\n钓丝初种竹，衣带近裁藤。\n戎佐推兄弟，诗流得友朋。\n柳阴容过客，花径许招僧。\n不为墻东隐，人家到未曾。",
        "dynasty": "唐",
        "collection_info": null
    },
    {
        "title": "题报恩寺惟照上人房",
        "author": "皎然",
        "content": "上界雨色干，凉宫日迟迟。\n水文披菡萏，山翠动罘罳。\n中有清真子，愔愔步闲墀。\n手萦颇黎缕，愿证黄金姿。\n旋草阶下生，看心当此时。",
        "dynasty": "唐",
        "collection_info": null
    },
    {
        "title": "寻天目徐君",
        "author": "皎然",
        "content": "常见仙翁变姓名，岂知松子号初平。\n逢人不道往来处，卖药还将鸡犬行。\n独鹤天边俱得性，浮云世上共无情。\n三花落地君犹在，笑抚安期昨日生。",
        "dynasty": "唐",
        "collection_info": null
    },
    {
        "title": "同李着作纵题尘外上人院",
        "author": "皎然",
        "content": "百缘唯有什公瓶，万法但看一字经。\n从遣鸟喧心不动，任教香醉境常冥。\n莲花天昼浮云卷，贝叶宫春好月停。\n禅伴欲邀何着作，空音宜向夜中听。",
        "dynasty": "唐",
        "collection_info": null
    },
    {
        "title": "题周谏别业",
        "author": "皎然",
        "content": "隐身苕上欲如何，不着青袍爱绿萝。\n柳巷任疎容马入，水篱从破许船过。\n昂藏独鹤闲心远，寂历秋花野意多。\n若访禅斋遥可见，竹窗书幌共烟波。",
        "dynasty": "唐",
        "collection_info": null
    },
    {
        "title": "同李中丞洪水亭夜集",
        "author": "皎然",
        "content": "佳人但莫吹参差，正怜月色生酒巵。\n山公取醉不关我，为爱尊前白鹭鹚。",
        "dynasty": "唐",
        "collection_info": null
    },
    {
        "title": "题秦系山人丽句亭",
        "author": "皎然",
        "content": "独将诗教领诸生，但看青山不爱名。\n满院竹声堪愈疾，乱床花片足忘情。",
        "dynasty": "唐",
        "collection_info": null
    },
    {
        "title": "春夜集陆处士居翫月",
        "author": "皎然",
        "content": "欲赏芳菲肯待辰，忘情人访有情人。\n西林可是无清景，祗为忘情不记春。",
        "dynasty": "唐",
        "collection_info": null
    },
    {
        "title": "寄题云门寺梵月无侧房",
        "author": "皎然",
        "content": "越山千万云门绝，西僧貌古还名月。\n清朝扫石行道归，林下眠禅看松雪。",
        "dynasty": "唐",
        "collection_info": null
    },
    {
        "title": "法华寺上方题江上人禅空",
        "author": "皎然",
        "content": "路入松声远更奇，山光水色共参差。\n中峰禅寂一僧在，坐对梁朝老桂枝。",
        "dynasty": "唐",
        "collection_info": null
    },
    {
        "title": "冬日山行过薛征君",
        "author": "皎然",
        "content": "我行倦修坂，四顾无平陆。\n雨霁鸣鹰鹯，天寒聚麋鹿。\n幽人访名士，家在南冈曲。\n菜实萦小园，稻花遶山屋。\n深居寡忧悔，胜境怡耳目。\n征心尚与我，永言谢浮俗。",
        "dynasty": "唐",
        "collection_info": null
    },
    {
        "title": "往丹阳寻陆处士不遇",
        "author": "皎然",
        "content": "远客殊未归，我来几惆怅。\n叩关一日不见人，绕屋寒花笑相向。\n寒花寂寂徧荒阡，柳色萧萧愁暮蝉。\n行人无数不相识，独立云阳古驿边。\n凤翅山中思本寺，鱼竿村口望归船。\n归船不见见寒烟，离心远水共悠然。\n他日相期那可定，闲僧着处即经年。",
        "dynasty": "唐",
        "collection_info": null
    },
    {
        "title": "集汤评事衡湖上望微雨",
        "author": "皎然",
        "content": "苍凉远景中，雨色缘山有。\n云送满洞庭，风吹绕杨柳。\n萧萧解轻袂，尽日随林叟。",
        "dynasty": "唐",
        "collection_info": null
    },
    {
        "title": "九日与陆处士羽饮茶",
        "author": "皎然",
        "content": "九日山僧院，东篱菊也黄。\n俗人多泛酒，谁解助茶香。",
        "dynasty": "唐",
        "collection_info": null
    },
    {
        "title": "夜过康录事造会兄弟",
        "author": "皎然",
        "content": "爱君门馆夜来清，琼树双枝是弟兄。\n月在诗家偏足思，风过客位更多情。",
        "dynasty": "唐",
        "collection_info": null
    },
    {
        "title": "题沈少府书斋",
        "author": "皎然",
        "content": "不下南昌县，书斋每日闲。\n野花当砌落，溪鸟遂人还。\n有兴常临水，无时不见山。\n千峰数可尽，不出小窗间。",
        "dynasty": "唐",
        "collection_info": null
    },
    {
        "title": "春夜与诸公同宴呈陆郎中",
        "author": "皎然",
        "content": "南国宴佳宾，交情老倍亲。\n月惭红泪烛，花笑白头人。\n宝瑟絚余怨，琼枝不让春。\n更闻歌子夜，桃李艳妆新。",
        "dynasty": "唐",
        "collection_info": null
    },
    {
        "title": "九日阻雨简高侍御",
        "author": "皎然",
        "content": "江上重云起，何曾裛□尘。\n不能成落帽，翻欲更摧巾。\n素髮闲依枕，黄花暗待人。\n且应携下价，芒屦就诸邻。",
        "dynasty": "唐",
        "collection_info": null
    },
    {
        "title": "晚春寻桃源观",
        "author": "皎然",
        "content": "武陵何处访仙乡，古观云根路已荒。\n细草拥坛人迹绝，落花沈磵水流香。\n山深有雨寒犹在，松老无风韵亦长。\n全觉此身离俗境，玄机亦可照迷方。",
        "dynasty": "唐",
        "collection_info": null
    },
    {
        "title": "同卢使君幼平郊外送阎侍御归台",
        "author": "皎然",
        "content": "留饯飞旌驻，离亭草色间。\n柏台今上客，竹使旧朝班。\n日落东西水，天寒远近山。\n古江分楚望，残柳入隋关。\n恋阙心常积，迴轩日不闲。\n芳辰倚门道，犹得及春还。",
        "dynasty": "唐",
        "collection_info": null
    },
    {
        "title": "送梁拾遗肃归朝",
        "author": "皎然",
        "content": "明主重文谏，才臣出江东。\n束书辞东山，改服临北风。\n万里望皇邑，九重当曙空。\n天开芙蓉阙，日上蒲桃宫。\n天子初未起，金闺籍先通。\n身逢轩辕世，名贵鸳鸾中。\n故人荣此别，何用悲丝桐。",
        "dynasty": "唐",
        "collection_info": null
    },
    {
        "title": "奉陪杨使君顼送段校书赴南海幕",
        "author": "皎然",
        "content": "硕贤静广州，信为天下贞。\n屈兹大将佐，藉彼延阁英。\n声动柳吴兴，郊饯意不轻。\n吾知段夫子，高论关苍生。\n处以得为藩，出则道可行。\n遥知南楼会，新景当诗情。\n天高林瘴洗，秋远海色清。\n时泰罢飞檄，唯应颂公成。",
        "dynasty": "唐",
        "collection_info": null
    },
    {
        "title": "送陆侍御士佳赴上京",
        "author": "皎然",
        "content": "长安三千里，喜行不言永。\n清路黄尘飞，大河沧流静。\n更怀西川府，主公昔和鼎。\n伊郁瑶瑟情，威迟花骢影。\n此时已难别，日又无停景。\n出饯阙相从，心随过前岭。",
        "dynasty": "唐",
        "collection_info": null
    },
    {
        "title": "奉陪颜使君真卿登岘山送张侍御严归台",
        "author": "皎然",
        "content": "岘首千里情，北辕自兹发。\n烟霞正登览，簪笔限趋谒。\n黄鹤望天衢，白云归帝阙。\n客心南浦柳，离思西楼月。\n留赏景不延，感时芳易歇。\n他晨有山信，一为访林樾。",
        "dynasty": "唐",
        "collection_info": null
    },
    {
        "title": "酬元主簿子球别赠",
        "author": "皎然",
        "content": "故人方远适，访我陈别情。\n此夜偶禅室，一言了无生。\n览君缄中宝，如搴清玉瑛。\n胡为蕴高价，岁晚徒营营。\n辞秩贫且病，何人见艰贞。\n出无黄金橐，空歌白苎行。\n威迟策驽马，独望故关树。\n渺渺千里心，春风起中路。\n近闻新拜命，鸾凤犹栖棘。\n劝君寄一枝，且养冥冥翼。\n甘泉多竹花，明年待君食。",
        "dynasty": "唐",
        "collection_info": null
    },
    {
        "title": "荅道素上人别",
        "author": "皎然",
        "content": "春色徧远道，寂寞闽中行。\n碧水何渺渺，白云亦英英。\n离人不可望，日暮芳洲情。\n黄鹤有逸翮，翘首白云倾。\n欲为山中侣，肯秘辽天声。\n蓝缕真子褐，葳蕤近臣缨。\n以兹夺尔怀，常恐道不成。\n吾门弟子中，不减惠休名。\n一性研已远，五言功更精。\n从君汗漫游，莫废学无生。\n忍草肯摇落，禅枝不枯荣。\n采采慰长路，知吾心不轻。\n幻情有去住，真性无离别。\n留取老桂枝，归来共攀折。",
        "dynasty": "唐",
        "collection_info": null
    },
    {
        "title": "霅溪馆送韩明府章辞满归",
        "author": "皎然",
        "content": "洛令从告还，故人东门饯。\n惠爱三年积，轩车一夜远。\n晓月离馆空，秋风故山晚。\n荣君有嘉荐，顾我阻游衍。\n宿昔峰顶心，依依不可卷。",
        "dynasty": "唐",
        "collection_info": null
    },
    {
        "title": "送穆寂赴举",
        "author": "皎然",
        "content": "天子锡玄纁，倾山礼隐沦。\n君抛青霞去，荣资观国宾。\n劒光既陆离，琼彩何璘玢。\n夙驾别情远，商弦秋意新。\n冥冥鸿鹄姿，数尺看苍旻。\n残寇近宋郊，西行恶飙尘。\n立身素耿介，处难思经纶。\n春府搜才日，高科得一人。",
        "dynasty": "唐",
        "collection_info": null
    },
    {
        "title": "送张彝归长沙",
        "author": "皎然",
        "content": "早闻凌云彩，谓在鸳鹭俦。\n华髮始相遇，沧江仍旅游。\n策名忘苟进，澹虑轻所求。\n常服远游诫，缅怀经世谋。\n片帆背风渚，万里还湘洲。\n别望荆云积，归心汉水流。\n兰苕行采采，桂棹思悠悠。\n宿昔无机者，为君动离忧。",
        "dynasty": "唐",
        "collection_info": null
    },
    {
        "title": "秋日毘陵南寺送潘述之扬州",
        "author": "皎然",
        "content": "孤客秋易伤，嘶蝉静仍续。\n佳晨亦已屡，欢会常不足。\n禅地非路岐，我心岂羁束。\n情生远别时，坐恨清景促。\n望中千里隔，暮归西山曲。\n萧条月中道，彩蒨原上绿。\n不见同心人，幽怀增踯躅。",
        "dynasty": "唐",
        "collection_info": null
    },
    {
        "title": "春日又送潘述之扬州",
        "author": "皎然",
        "content": "别渚望邗城，岐路春日徧。\n柔风吹杨柳，芳景流郊甸。\n日日东林期，今夕异乡县。\n文房旷佳士，禅室阻清盼。\n离恨夺赏心，不得谐所愿。\n莫忆山中人，碧云遥可见。",
        "dynasty": "唐",
        "collection_info": null
    },
    {
        "title": "新秋送卢判官",
        "author": "皎然",
        "content": "故人念宿昔，欲别增远情。\n入座炎气屏，为君秋景清。\n繇来空山客，不怨离弦声。\n唯有暮蝉起，相思碧云生。",
        "dynasty": "唐",
        "collection_info": null
    },
    {
        "title": "奉送袁高使君诏征赴行在效曹刘体",
        "author": "皎然",
        "content": "皇心亭毒广，蝥贼皆陶甄。\n未刈蚩尤旗，方同轩后年。\n天子幸汉中，轘辕阻氛烟。\n玺书召幕牧，名在列岳仙。\n国难倚长城，庙谋资大贤。\n清损休汝骑，仁留述职篇。\n遐路渺天末，繁笳思河边。\n饰徒促远期，祗命赴急宣。\n謏才岂足称，深仁顾何偏。\n那堪临流意，千里望旗旃。",
        "dynasty": "唐",
        "collection_info": null
    },
    {
        "title": "奉送陆中丞长源诏征入朝",
        "author": "皎然",
        "content": "诏下酇侯幕，征贤宠上勋。\n才当持汉典，道可至尧君。\n藩牧今荣饯，诗流此盛文。\n水从吴渚别，树向楚门分。\n宿寺期嘉月，看山识故云。\n归心復何奈，怊怅在江濆。",
        "dynasty": "唐",
        "collection_info": null
    },
    {
        "title": "奉送李中丞道昌入朝",
        "author": "皎然",
        "content": "文宪中司盛，恩荣外镇崇。\n诸侯皆取则，八使独推功。\n诏喜新衔凤，车看旧饰熊。\n去思今武子，余教昔文翁。\n清在如江水，仁留是国风。\n光征二千石，扫第望司空。",
        "dynasty": "唐",
        "collection_info": null
    },
    {
        "title": "冬日送颜延之明府抚州觐叔父",
        "author": "皎然",
        "content": "临川千里别，惆怅上津桥。\n日暮人归尽，山空雪未消。\n乡云心渺渺，楚水路遥遥。\n林下方欢会，山中独寂寥。\n天寒惊断鴈，江信望迴潮。\n岁晚流芳歇，思君在此宵。",
        "dynasty": "唐",
        "collection_info": null
    },
    {
        "title": "送关小师还金陵",
        "author": "皎然",
        "content": "如何有归思，爱别欲忘难。\n白鹭沙洲晚，青龙水寺寒。\n蕉花铺净地，桂子落空坛。\n持此心为境，应堪月夜看。",
        "dynasty": "唐",
        "collection_info": null
    },
    {
        "title": "岘山送裴秀才赴举",
        "author": "皎然",
        "content": "汉家招秀士，岘上送君行。\n万里见秋色，两河伤远情。\n王师出西镐，虏寇避东平。\n天府登名后，迴看楚水清。",
        "dynasty": "唐",
        "collection_info": null
    },
    {
        "title": "酬别襄阳诗僧少微",
        "author": "皎然",
        "content": "证心何有梦，示说梦归频。\n文字赍秦本，诗骚学楚人。\n兰开衣上色，柳向手中春。\n别后须相见，浮云是我身。",
        "dynasty": "唐",
        "collection_info": null
    },
    {
        "title": "送契上人游扬州",
        "author": "皎然",
        "content": "西陵古江口，远见东扬州。\n渌水不同泛，春山应独游。\n寻僧白岩寺，望月谢家楼。\n宿昔心期在，人寰非久留。",
        "dynasty": "唐",
        "collection_info": null
    },
    {
        "title": "送德清卫明府赴选",
        "author": "皎然",
        "content": "八使慎求能，东人独荐君。\n身犹千里限，名已九霄闻。\n远路翻喜别，离言暂惜分。\n凤门多士会，拥佩入卿云。",
        "dynasty": "唐",
        "collection_info": null
    },
    {
        "title": "送郑孝廉淮西觐省",
        "author": "皎然",
        "content": "离袂翠华满，晨羞欲早行。\n春风生楚树，晓角发隋城。\n野霭湿衣彩，江鸿增客情。\n征途不用戒，坐见白波清。",
        "dynasty": "唐",
        "collection_info": null
    },
    {
        "title": "送沈秀才之闽中",
        "author": "皎然",
        "content": "越客不成歌，春风起渌波。\n岭重寒不到，海近瘴偏多。\n野戍桄榔发，人家翡翠过。\n翻疑此中好，君问定如何。",
        "dynasty": "唐",
        "collection_info": null
    },
    {
        "title": "送清会上人游京",
        "author": "皎然",
        "content": "佳游限衰疾，一笑向西风。\n思见青门外，曾临素浐东。\n峰明云际寺，日出露寒宫。\n行道禅长在，香尘不染空。",
        "dynasty": "唐",
        "collection_info": null
    },
    {
        "title": "送沈居士还太原",
        "author": "皎然",
        "content": "辞宫因世难，家族盛南朝。\n名重郊居赋，才高独酌谣。\n浪花飘一叶，峰色向三条。\n高逸虽成性，弓旌肯忘招。",
        "dynasty": "唐",
        "collection_info": null
    },
    {
        "title": "同颜使君真卿岘山送李法曹阳冰西上献书时会有诏征赴京",
        "author": "皎然",
        "content": "汉日中郎妙，周王太史才。\n云书捧日去，鹤版下天来。\n草见吴洲发，花思御苑开。\n羊公惜风景，欲别几迟迴。",
        "dynasty": "唐",
        "collection_info": null
    },
    {
        "title": "兵后送姚太祝赴选",
        "author": "皎然",
        "content": "两河兵已偃，处处见归舟。\n日夜故人散，江皋芳树秋。\n楚云伤远思，秦月忆佳游。\n名动春官籍，翩翩才少俦。",
        "dynasty": "唐",
        "collection_info": null
    },
    {
        "title": "兵后送薛居士移家安吉",
        "author": "皎然",
        "content": "旧游经丧乱，道在復何人。\n寒草心易折，闲云性常真。\n交情别后见，诗句比来新。\n向我桃州住，惜君东岭春。",
        "dynasty": "唐",
        "collection_info": null
    },
    {
        "title": "送鄥傪之洪州觐兄弟",
        "author": "皎然",
        "content": "年少足诗情，西江楚月清。\n书囊山翠湿，琴匣雪花轻。\n久别经离乱，新正忆弟兄。\n赠君题乐府，为是豫章行。",
        "dynasty": "唐",
        "collection_info": null
    },
    {
        "title": "送干封李成",
        "author": "皎然",
        "content": "羽檄飞未息，离情远近同。\n感君繇泛瑟，关我是征鸿。\n眇默归人尽，疎芜夜渡空。\n还期当岁晚，独在路行中。",
        "dynasty": "唐",
        "collection_info": null
    },
    {
        "title": "送崔判官还扬子",
        "author": "皎然",
        "content": "轻传祗远役，依依下姑亭。\n秋声满杨柳，暮色绕郊垧。\n烟水摇归思，山当楚驿青。",
        "dynasty": "唐",
        "collection_info": null
    },
    {
        "title": "奉酬袁使君西楼饯秦山人与昼同赴李侍御招三韵",
        "author": "皎然",
        "content": "秋风怨别情，江守上西城。\n竹暑寒流浅，琴窗宿雨晴。\n治书招远意，知共楚狂行。",
        "dynasty": "唐",
        "collection_info": null
    },
    {
        "title": "送清凉上人",
        "author": "皎然",
        "content": "何意欲归山，道高繇境胜。\n花空觉性了，月尽知心证。\n永夜出禅吟，清猨自相应。",
        "dynasty": "唐",
        "collection_info": null
    },
    {
        "title": "送李丞使宣州",
        "author": "皎然",
        "content": "结驷何翩翩，落叶暗寒渚。\n梦裏春谷泉，愁中洞庭雨。\n聊持剡山茗，以代宜城醑。",
        "dynasty": "唐",
        "collection_info": null
    },
    {
        "title": "送至洪沙弥游越",
        "author": "皎然",
        "content": "知尔学无生，不应伤此别。\n相逢宿我寺，独往游灵越。\n早晚花会中，经行剡山月。",
        "dynasty": "唐",
        "collection_info": null
    },
    {
        "title": "送皇甫侍御曾还丹阳别业",
        "author": "皎然",
        "content": "云阳别夜忆春耕，花发菱湖问去程。\n积水悠扬何处梦，乱山稠迭此时情。\n将离有月教弦断，赠远无兰觉意轻。\n朝右要君持汉典，明年北墅可须营。",
        "dynasty": "唐",
        "collection_info": null
    },
    {
        "title": "白苹洲送洛阳李丞使还",
        "author": "皎然",
        "content": "苹洲北望楚山重，千里迴轺止一封。\n临水情来还共载，看花醉去更相从。\n罢宫风渚何时别，寄隐云阳几处逢。\n后会那应似畴昔，年年觉老雪山容。",
        "dynasty": "唐",
        "collection_info": null
    },
    {
        "title": "送履霜上人还金陵西山",
        "author": "皎然",
        "content": "携锡西山步绿莎，禅心未了奈情何。\n湘宫水寺清秋夜，月落风悲松柏多。",
        "dynasty": "唐",
        "collection_info": null
    },
    {
        "title": "送辨聪上人还广陵",
        "author": "皎然",
        "content": "莫学休公学远公，了心须与我心同。\n隋家古柳数株在，看取人间万事空。",
        "dynasty": "唐",
        "collection_info": null
    },
    {
        "title": "送清励上人游福建",
        "author": "皎然",
        "content": "禅子自矜禅性成，将来拟照建溪清。\n南看闽树花不落，更取何缘了妄情。",
        "dynasty": "唐",
        "collection_info": null
    },
    {
        "title": "送顾道士游洞庭山",
        "author": "皎然",
        "content": "见说洞庭无上路，春游乱踏五灵芝。\n含桃风起花狼籍，正是仙翁碁散时。",
        "dynasty": "唐",
        "collection_info": null
    },
    {
        "title": "送邢台州济",
        "author": "皎然",
        "content": "海上仙山属使君，石桥琪树古来闻。\n他时画出白团扇，乞取天台一片云。",
        "dynasty": "唐",
        "collection_info": null
    },
    {
        "title": "送柳察谏议叔",
        "author": "皎然",
        "content": "东城南陌强经过，怨别无心亦放歌。\n明日院公应问我，闲云常在石门多。",
        "dynasty": "唐",
        "collection_info": null
    },
    {
        "title": "送柳淡扶侍赴洪州",
        "author": "皎然",
        "content": "中林许师友，忽阻夙心期。\n自顾青緺好，来将黄鹤辞。\n少年轻远涉，世道得无欺。\n烟雨孤舟上，晨昏千里时。\n离魂渺天末，相望在江湄。\n无限江南柳，春风卷乱丝。",
        "dynasty": "唐",
        "collection_info": null
    },
    {
        "title": "同李司直题武丘寺兼留诸公与陆羽之无锡",
        "author": "皎然",
        "content": "陵寝成香阜，禅枝出白杨。\n劒池留故事，月树即他方。\n应世缘须别，栖心趣不忘。\n还将陆居士，晨发泛归航。",
        "dynasty": "唐",
        "collection_info": null
    },
    {
        "title": "夏日题郑谷江上纳凉馆",
        "author": "皎然",
        "content": "迢遥山意外，清风又对君。\n若为于此地，翻作路岐分。\n别馆琴徒语，前洲鹤自羣。",
        "dynasty": "唐",
        "collection_info": null
    },
    {
        "title": "太湖馆送殷秀才赴举",
        "author": "皎然",
        "content": "春风洞庭路，摇荡暮天多。\n衰疾见芳草，别离伤远波。\n诗名推首荐，赋甲拟前科。\n数日闻天府，山衣制芰荷。",
        "dynasty": "唐",
        "collection_info": null
    },
    {
        "title": "送重钧上人游天台",
        "author": "皎然",
        "content": "渐看华顶出，幽赏意随生。\n十里行松色，千重过水声。\n海容云正尽，山色雨初晴。\n事事将心证，知君道可成。",
        "dynasty": "唐",
        "collection_info": null
    },
    {
        "title": "早春送颜主簿游越东兼谒元中丞",
        "author": "皎然",
        "content": "轻舸趣不已，东风吹绿苹。\n欲看梅市雪，知赏柳家春。\n别意倾吴醑，芳声动越人。\n山阴三月会，内史得嘉宾。",
        "dynasty": "唐",
        "collection_info": null
    },
    {
        "title": "同颜使君清明日游因送萧主簿",
        "author": "皎然",
        "content": "谁知赏嘉节，别异忽相和。\n暮色汀洲徧，春情杨柳多。\n高城恋旌斾，极浦宿风波。\n惆怅支山月，今宵不再过。",
        "dynasty": "唐",
        "collection_info": null
    },
    {
        "title": "送道琚上人还金陵",
        "author": "皎然",
        "content": "一与钟山别，山中得信稀。\n经年求法后，及夏问安归。\n野实充甘膳，池花当綵衣。\n慈亲莫返拜，外礼欲无为。",
        "dynasty": "唐",
        "collection_info": null
    },
    {
        "title": "送裴邕之上京",
        "author": "皎然",
        "content": "辞山偶世清，挟策忽西行。\n帆过随江疾，衣霑楚雪轻。\n尚文须献赋，重道莫论兵。\n东观今多事，应高白马生。",
        "dynasty": "唐",
        "collection_info": null
    },
    {
        "title": "送珍上人还天竺兼寄广通上人秦山人",
        "author": "皎然",
        "content": "江寺名天竺，多居蹑远踪。\n春帆依柳浦，轻履上莲峰。\n禅子兼三隐，空书共一封。\n因君达山信，应向白云逢。",
        "dynasty": "唐",
        "collection_info": null
    },
    {
        "title": "送张孝廉赴举",
        "author": "皎然",
        "content": "名在诸生右，家经见素风。\n春田休学稼，秋赋出儒宫。\n别路残云湿，离情晚桂丛。\n明年石渠署，应继叔孙通。",
        "dynasty": "唐",
        "collection_info": null
    },
    {
        "title": "送刘司法之越",
        "author": "皎然",
        "content": "萧萧鸣夜角，驱马背城濠。\n雨后寒流急，秋来朔吹高。\n三山期望海，八月欲观涛。\n几日西陵路，应逢谢法曹。",
        "dynasty": "唐",
        "collection_info": null
    },
    {
        "title": "送简栖上人之建州觐使君舅",
        "author": "皎然",
        "content": "乱峰江上色，羡尔及秋行。\n释氏推真子，郗家许贵甥。\n氎花新雨净，帆叶好风轻。\n千里依元舅，迴潮亦有情。",
        "dynasty": "唐",
        "collection_info": null
    },
    {
        "title": "登开元寺楼送崔少府还平望驿",
        "author": "皎然",
        "content": "登望思虑积，长亭树连连。\n悠扬下楼日，杳映傍帆烟。\n入夜四郊静，南湖月待船。",
        "dynasty": "唐",
        "collection_info": null
    },
    {
        "title": "送王居士游越",
        "author": "皎然",
        "content": "野性配云泉，诗情属风景。\n爱作烂熳游，闲寻东路永。\n何山最好望，须上萧然岭。",
        "dynasty": "唐",
        "collection_info": null
    },
    {
        "title": "杂言重送皇甫侍御曾",
        "author": "皎然",
        "content": "人独归，日将暮。\n孤帆带孤屿，远水连远树。\n难作别时心，还看别时路。",
        "dynasty": "唐",
        "collection_info": null
    },
    {
        "title": "送演上人之抚州觐使君叔",
        "author": "皎然",
        "content": "临川内史怜诸谢，尔在生缘比惠宗。\n远别应将秦本去，幽寻定有楚僧逢。\n停船夜坐亲孤月，把锡秋行入乱峰。\n便道须过大师寺，白莲池上访高踪。",
        "dynasty": "唐",
        "collection_info": null
    },
    {
        "title": "送大宝上人归楚山",
        "author": "皎然",
        "content": "厌上乌桥送别频，湖光烂熳望行人。\n欲将夜舸陪嘉月，肯住空林伴老身。\n独鹤翩翻飞不定，归云萧散会无因。\n从何得道怀惆怅，莫是人间屡见春。",
        "dynasty": "唐",
        "collection_info": null
    },
    {
        "title": "送侯秀才南游",
        "author": "皎然",
        "content": "芳草随君自有情，不关山色与猨声。\n为看严子滩头石，曾忆题诗不着名。",
        "dynasty": "唐",
        "collection_info": null
    },
    {
        "title": "别洞庭维谅上人",
        "author": "皎然",
        "content": "白云关我不关他，此物留君情最多。\n情着春风生橘树，归心不怕洞庭波。",
        "dynasty": "唐",
        "collection_info": null
    },
    {
        "title": "康造录事宅送太祝侄之虔吉访兄弟",
        "author": "皎然",
        "content": "阮咸别曲四座愁，赖是春风不是秋。\n漫漫江行访兄弟，猨声几夜宿芦洲。",
        "dynasty": "唐",
        "collection_info": null
    },
    {
        "title": "冬日梅溪送裴方舟宣州",
        "author": "皎然",
        "content": "平明匹马上村桥，花发梅溪雪未消。\n日短天寒愁送客，楚山无限路遥遥。",
        "dynasty": "唐",
        "collection_info": null
    },
    {
        "title": "送韦向睦州谒独孤使君汜",
        "author": "皎然",
        "content": "才子南看多远情，闲舟荡漾任春行。\n新安江色长如此，何似新安太守清。",
        "dynasty": "唐",
        "collection_info": null
    },
    {
        "title": "送至严山人归山",
        "author": "皎然",
        "content": "初到人间柳始阴，山书昨夜报春深。\n朝朝花落几株树，恼杀禅僧未证心。",
        "dynasty": "唐",
        "collection_info": null
    },
    {
        "title": "送僧游扬州",
        "author": "皎然",
        "content": "平明择钵向风轻，正及隋堤柳色行。\n知尔禅心还似我，故宫春物肯伤情。",
        "dynasty": "唐",
        "collection_info": null
    },
    {
        "title": "对陆迅饮天目山茶因寄元居士晟",
        "author": "皎然",
        "content": "喜见幽人会，初开野客茶。\n日成东井叶，露采北山芽。\n文火香偏胜，寒泉味转嘉。\n投铛涌作沫，着椀聚生花。\n稍与禅经近，聊将睡网赊。\n知君在天目，此意日无涯。",
        "dynasty": "唐",
        "collection_info": null
    },
    {
        "title": "渡前溪",
        "author": "皎然",
        "content": "不意入前溪，爱溪从错落。\n清清鑑不足，非是深难度。",
        "dynasty": "唐",
        "collection_info": null
    },
    {
        "title": "送灵澈",
        "author": "皎然",
        "content": "我欲长生梦，无心解伤别。\n千里万里心，只似眼前月。",
        "dynasty": "唐",
        "collection_info": null
    },
    {
        "title": "寄路温州",
        "author": "皎然",
        "content": "欲问采灵药，如何学无生。\n爱鹤颇似君，且非求仙情。",
        "dynasty": "唐",
        "collection_info": null
    },
    {
        "title": "浣纱女",
        "author": "皎然",
        "content": "清浅白沙滩，绿蒲尚堪把。\n家住水东西，浣纱明月下。",
        "dynasty": "唐",
        "collection_info": null
    },
    {
        "title": "待山月",
        "author": "皎然",
        "content": "夜夜忆故人，长教山月待。\n今宵故人至，山月知何在。",
        "dynasty": "唐",
        "collection_info": null
    },
    {
        "title": "杂兴",
        "author": "皎然",
        "content": "人生分已定，富贵岂妄来。\n不见海底泥，飞上成尘埃。",
        "dynasty": "唐",
        "collection_info": null
    },
    {
        "title": "舂陵登望",
        "author": "皎然",
        "content": "西底空流水，东垣但聚云。\n最伤梅岭望，花雪正纷纷。",
        "dynasty": "唐",
        "collection_info": null
    },
    {
        "title": "投知己",
        "author": "皎然",
        "content": "若为令忆洞庭春，上有闲云可隐身。\n无限白云山要买，不知山价出何人。",
        "dynasty": "唐",
        "collection_info": null
    },
    {
        "title": "兵后余不亭重送卢孟明游江西",
        "author": "皎然",
        "content": "携手曾此分，怳如隔胡越。\n伦侯古封邑，荣盛风雨歇。\n饥鼯号空亭，野草生故辙。\n如何此路岐，更作千年别。\n冯轼望远道，春山无断绝。\n朝行入郢树，夜泊依楚月。\n佳士持操高，扬才日昭晰。\n离言何所赠，盈满有亏缺。\n时节伤蟪蛄，芳菲忌鶗鴂。\n予思鹿门隐，心迹贵冥灭。\n颓颜反芝朮，昔貌成冰雪。\n岁晏期尔来，销声坐岩穴。",
        "dynasty": "唐",
        "collection_info": null
    },
    {
        "title": "别山诗",
        "author": "皎然",
        "content": "山翁亦好禅，借我风溪树。\n采药多近峰，汲泉有春渡。\n幽僧时相偶，仙子或与晤。\n自许战胜心，弥高独游步。\n如何区中事，夺我林栖趣。\n辞山下復上，恋石行仍顾。\n宿昔情或乖，庶几迹无误。\n松声莫相诮，此心冥去住。",
        "dynasty": "唐",
        "collection_info": null
    },
    {
        "title": "同袁高使君送李判官使迴",
        "author": "皎然",
        "content": "庾公欢此别，路远意犹赊。\n为出塘边柳，荣归府中花。\n驰阳照古堞，遥思凝寒笳。\n延步下前渚，泝觞流浅沙。\n湖光引行色，轻舸傍残霞。",
        "dynasty": "唐",
        "collection_info": null
    },
    {
        "title": "陪颜使君饯宣谕萧常侍",
        "author": "皎然",
        "content": "江涛凋瘵后，远使发天都。\n昏垫宸心及，哀矜诏命敷。\n恤民驱急传，访旧枉征舻。\n外镇藩条最，中朝顾问殊。\n文皆正风俗，名共溢寰区。\n已事方怀阙，归期早戒涂。\n繁笳咽水阁，高盖拥云衢。\n暮色生千嶂，秋声入五湖。\n离歌犹宛转，归驭已踟躇。\n今夕庾公意，西楼月亦孤。",
        "dynasty": "唐",
        "collection_info": null
    },
    {
        "title": "奉陪颜使君修韵海毕东溪泛舟饯诸文士",
        "author": "皎然",
        "content": "诸侯崇鲁学，羔鴈日成羣。\n外史刊新韵，中郎定古文。\n菁华兼百氏，缣素备三坟。\n国语思开物，王言欲致君。\n研精业已就，懽宴惜应分。\n独望西山去，将身寄白云。",
        "dynasty": "唐",
        "collection_info": null
    },
    {
        "title": "今上初登极岁送皇甫孝廉赴选",
        "author": "皎然",
        "content": "行应会府春，欲劝及芳辰。\n北极天文正，东风汉律新。\n少年逢圣代，欢笑别情亲。\n况是勋庸后，恩荣袭尔身。",
        "dynasty": "唐",
        "collection_info": null
    },
    {
        "title": "同杨使君白苹洲送陆侍御士佳入朝",
        "author": "皎然",
        "content": "久爱吴兴客，来依道德藩。\n旋师闻杕杜，归路忆轘辕。\n旧佩苍玉在，新歌白芷繁。\n今朝天地静，北望重飞翻。",
        "dynasty": "唐",
        "collection_info": null
    },
    {
        "title": "雪夜送海上人常州觐叔父上人殷仲文后",
        "author": "皎然",
        "content": "继世风流在，传心向一灯。\n望云裁衲惯，翫雪步花能。\n交战情忘久，销魂别未曾。\n明朝阮家集，知有竹林僧。",
        "dynasty": "唐",
        "collection_info": null
    },
    {
        "title": "送常清上人还舒州",
        "author": "皎然",
        "content": "灊人思尔法，楚信有迴船。\n估客亲宵语，闲鸥偶昼禅。\n经声含石潋，麈尾拂江烟。\n常说归山意，诛茅庐霍前。",
        "dynasty": "唐",
        "collection_info": null
    },
    {
        "title": "岘山送崔子向之宣州谒裴使君",
        "author": "皎然",
        "content": "楚思入诗清，晨登岘山情。\n秋天水西寺，古木宛陵城。\n琴匣应将往，书车亦共行。\n吾知江太守，一顾重君名。",
        "dynasty": "唐",
        "collection_info": null
    },
    {
        "title": "送严明府入关谒黎京兆",
        "author": "皎然",
        "content": "春日异秋风，何为怨别同。\n潮迴芳渚没，花落昼山空。\n旅候闻嘶马，残阳望断鸿。\n应思右内史，相见直城中。",
        "dynasty": "唐",
        "collection_info": null
    },
    {
        "title": "送丘秀才游越",
        "author": "皎然",
        "content": "山情与诗思，烂熳欲何从。\n夜舸谁相逐，空江月自逢。\n春期越草秀，晴忆剡云浓。\n便拟将轻锡，携居入乱峰。",
        "dynasty": "唐",
        "collection_info": null
    },
    {
        "title": "送杨校书还济源",
        "author": "皎然",
        "content": "妖烽昨日静，故里近嵩丘。\n楚月摇归梦，江枫见早秋。\n乡心无远道，北信减离忧。\n禅子还无事，辞君买沃州。",
        "dynasty": "唐",
        "collection_info": null
    },
    {
        "title": "送杨遂初赴选",
        "author": "皎然",
        "content": "秋风吹别袂，客思在长安。\n若得临觞醉，何须减瑟弹。\n秉心凌竹柏，仗信越波澜。\n春会文昌府，思君每北看。",
        "dynasty": "唐",
        "collection_info": null
    },
    {
        "title": "送赟上人还京",
        "author": "皎然",
        "content": "久游春草尽，还寄北船归。\n沙鸟窥中食，江云入净衣。\n秦原山色近，楚寺磬声微。\n见说翻经馆，多闻似者稀。",
        "dynasty": "唐",
        "collection_info": null
    },
    {
        "title": "送广通上人游江西",
        "author": "皎然",
        "content": "香炉七岭秀，秋色九江清。\n自古多禅隐，吾常爱此行。\n寻师经鄂渚，受请到青城。\n离别人间事，何关道者情。",
        "dynasty": "唐",
        "collection_info": null
    },
    {
        "title": "送罗判官还寿州幕",
        "author": "皎然",
        "content": "君章才五色，知尔得家风。\n故里旋归驾，寿春思奉戎。\n天寒长蛇伏，飙烈文虎雄。\n定颂张征虏，桓桓戡难功。",
        "dynasty": "唐",
        "collection_info": null
    },
    {
        "title": "送李秀才赴婺州招",
        "author": "皎然",
        "content": "山开江色上，孤赏去应迟。\n绿水迎吴榜，秋风入楚词。\n猨清独宿处，木落远行时。\n见说东阳守，登楼为尔期。",
        "dynasty": "唐",
        "collection_info": null
    },
    {
        "title": "送薛逢之宣州谒废使",
        "author": "皎然",
        "content": "六月鹏尽化，鸿飞独冥冥。\n秋烽家不定，险路客频经。\n牛渚何时到，渔船几处停。\n遥知咏史夜，谢守月中听。",
        "dynasty": "唐",
        "collection_info": null
    },
    {
        "title": "送德守二叔侄上人还国清寺觐师",
        "author": "皎然",
        "content": "道贤齐二阮，俱向竹林归。\n古偈穿花线，春装卷叶衣。\n僧墟迴水寺，佛陇启山扉。\n爱别吾何有，人心强有违。",
        "dynasty": "唐",
        "collection_info": null
    },
    {
        "title": "同明府章送沈秀才还石门山读书",
        "author": "皎然",
        "content": "身为郢令客，心许楚山云。\n文墨应经世，林泉漫诱君。\n欲随樵子去，惜与道流分。\n肯谢申公辈，治诗事汉文。",
        "dynasty": "唐",
        "collection_info": null
    },
    {
        "title": "送吉判官还京赴崔尹幕",
        "author": "皎然",
        "content": "江南梅雨天，别思极春前。\n长路飞鸣鹤，离帆聚散烟。\n清晨趋九陌，秋色望三边。\n见说王都尹，山阳辟一贤。",
        "dynasty": "唐",
        "collection_info": null
    },
    {
        "title": "送裴判官赴商幕",
        "author": "皎然",
        "content": "商洛近京师，才难赴幕时。\n离歌纷白纻，候骑拥青丝。\n会喜疲人息，应逢猾虏衰。\n看君策高足，自此烟霄期。",
        "dynasty": "唐",
        "collection_info": null
    },
    {
        "title": "送李喻之处士洪州谒曹王",
        "author": "皎然",
        "content": "独思贤王府，遂作豫章行。\n雄镇庐霍秀，高秋江汉清。\n见闻惊苦节，艰故伤远情。\n西邸延嘉士，遗才得正平。",
        "dynasty": "唐",
        "collection_info": null
    },
    {
        "title": "送唐赞善游越",
        "author": "皎然",
        "content": "田园临汉水，离乱寄随关。\n今日烟尘尽，东西又未还。\n长亭百越外，孤棹五湖间。\n何处游芳草，云门千万山。",
        "dynasty": "唐",
        "collection_info": null
    },
    {
        "title": "送韦秀才",
        "author": "皎然",
        "content": "晨装行堕叶，万里望桑干。\n旧说泾关险，犹闻易水寒。\n黄云战后积，白草暮来看。\n近得君苗信，时教旅思宽。",
        "dynasty": "唐",
        "collection_info": null
    },
    {
        "title": "送陈秀才赴举",
        "author": "皎然",
        "content": "诸侯惧削地，选士皆不羁。\n休隐脱荷芰，将鸣矜羽仪。\n甲科争玉片，诗句拟花枝。\n君实三楚秀，承家有清规。",
        "dynasty": "唐",
        "collection_info": null
    },
    {
        "title": "乌程李明府水堂同卢使君幼平送奘上人游五台",
        "author": "皎然",
        "content": "身将刘令隐，经共谢公翻。\n有此宗师在，应知我法存。\n问心常寂乐，为别岂伤魂。\n独访华泉去，秋风入雁门。",
        "dynasty": "唐",
        "collection_info": null
    },
    {
        "title": "送李季良北归",
        "author": "皎然",
        "content": "风吹残柳丝，孤客欲归时。\n掩抑楚弦绝，离披湘叶衰。\n前军犹转战，故国杳难期。\n北望鴈门雪，空吟平子诗。",
        "dynasty": "唐",
        "collection_info": null
    },
    {
        "title": "送淳于秀才兰陵觐省",
        "author": "皎然",
        "content": "欢言欲忘别，风信忽相惊。\n柳浦归人思，兰陵春草生。\n撷芳心未及，视枕恋常盈。\n此去非长路，还如千里情。",
        "dynasty": "唐",
        "collection_info": null
    },
    {
        "title": "送至洪沙弥赴上元受戒",
        "author": "皎然",
        "content": "不肯资章甫，胜衣被木兰。\n今随秣陵信，欲及蔡州坛。\n野寺钟声远，春山戒足寒。\n归来次第学，应见后心难。",
        "dynasty": "唐",
        "collection_info": null
    },
    {
        "title": "九日同卢使君幼平吴兴郊外送李司仓赴选",
        "author": "皎然",
        "content": "重阳千骑出，送客为踟蹰。\n旷野多摇落，寒山满路隅。\n晴空悬蒨斾，秋色起菱湖。\n几日登司会，扬才盛五都。",
        "dynasty": "唐",
        "collection_info": null
    },
    {
        "title": "送卢孟明还上都",
        "author": "皎然",
        "content": "江皋北风至，归客独伤魂。\n楚水逢乡雁，平陵忆故园。\n征骖嘶别馆，落日隐寒原。\n应及秦川望，春华满国门。",
        "dynasty": "唐",
        "collection_info": null
    },
    {
        "title": "送李少宾赴举",
        "author": "皎然",
        "content": "岂谓江南别，心如塞上行。\n苦云摇阵色，乱木搅秋声。\n周谷雨未散，汉河流尚横。\n春司迟尔策，方用静妖兵。",
        "dynasty": "唐",
        "collection_info": null
    },
    {
        "title": "留别阎士和",
        "author": "皎然",
        "content": "不惯人间别，多应忘别时。\n逢山又逢水，只畏却来迟。",
        "dynasty": "唐",
        "collection_info": null
    },
    {
        "title": "送李道士",
        "author": "皎然",
        "content": "常随山上下，忽限江南北。\n共是忘情人，何繇肯相忆。",
        "dynasty": "唐",
        "collection_info": null
    },
    {
        "title": "送裴参军还下邳旧居",
        "author": "皎然",
        "content": "北望烟铺骠骑营，虏烽无火楚天晴。\n此时千里西归客，泗上春风得及耕。",
        "dynasty": "唐",
        "collection_info": null
    },
    {
        "title": "送文会上人还富阳",
        "author": "皎然",
        "content": "悠悠渺渺属寒波，故寺思归意若何。\n长忆孤洲二三月，春山偏爱富春多。",
        "dynasty": "唐",
        "collection_info": null
    },
    {
        "title": "送维谅上人归洞庭",
        "author": "皎然",
        "content": "从来湖上胜人间，远爱浮云独自还。\n孤月空天见心地，寥寥一水镜中山。",
        "dynasty": "唐",
        "collection_info": null
    },
    {
        "title": "九月八日送萧少府归洪州",
        "author": "皎然",
        "content": "明日重阳今日归，布帆丝雨望霏霏。\n行过鹤渚知堪住，家在龙沙意有违。",
        "dynasty": "唐",
        "collection_info": null
    },
    {
        "title": "同颜鲁公泛舟送皇甫侍御曾",
        "author": "皎然",
        "content": "维舟若许暂从容，送过重江不厌重。\n霜简别来今始见，雪山归去又难逢。",
        "dynasty": "唐",
        "collection_info": null
    },
    {
        "title": "送孙侍御游越",
        "author": "皎然",
        "content": "不知持斧客，吟会是何情。\n丹陛恩犹在，沧洲赏暂行。\n江桡随月泛，山策逐雪行。\n佳句传零雨，诗流许盛名。",
        "dynasty": "唐",
        "collection_info": null
    },
    {
        "title": "送颜处士还长沙觐省",
        "author": "皎然",
        "content": "西候风信起，三湘孤客心。\n天寒汉水广，乡远楚云深。\n服綵将侍膳，撷芳思满襟。\n归人忘艰阻，别恨独何任。",
        "dynasty": "唐",
        "collection_info": null
    },
    {
        "title": "送还本上人游江西",
        "author": "皎然",
        "content": "欲广分何教，心将江汉期。\n云招望寺处，月待泝杯时。\n真侣谁伤别，降猨汝自悲。\n多应过庐阜，幽赏却来迟。",
        "dynasty": "唐",
        "collection_info": null
    },
    {
        "title": "送路少府使京兼觐侍御兄",
        "author": "皎然",
        "content": "国赋推能吏，今朝发贡湖。\n伫瞻双阙凤，思见柏台乌。\n树向秦关远，江分楚驿孤。\n荣君有兄弟，相继骋长途。",
        "dynasty": "唐",
        "collection_info": null
    },
    {
        "title": "于武原从送卢士举",
        "author": "皎然",
        "content": "落日独归客，空山匹马嘶。\n萧条古关外，岐路更东西。\n大泽云寂寂，长亭雨凄凄。\n君还到湘水，寒夜满猨啼。",
        "dynasty": "唐",
        "collection_info": null
    },
    {
        "title": "送乌程李明府得陟状赴京",
        "author": "皎然",
        "content": "驿吏满江城，深仁见此情。\n士林推玉振，公府荐冰清。\n为政移风久，承恩就日行。\n仲容纶綍贵，南巷有光荣。",
        "dynasty": "唐",
        "collection_info": null
    },
    {
        "title": "送裴秀才往会稽山读书",
        "author": "皎然",
        "content": "一身赍万卷，编室寄烟萝。\n砚滴穿池小，书衣种楮多。\n吟诗山响荅，泛瑟竹声和。\n鹤板求儒术，深居意若何。",
        "dynasty": "唐",
        "collection_info": null
    },
    {
        "title": "送崔詹事论之上都",
        "author": "皎然",
        "content": "金虎城池在，铜龙劒佩新。\n重看前浦柳，犹忆旧洲苹。\n远思秦云暮，归心腊月春。\n青园昔游处，惆怅别离人。",
        "dynasty": "唐",
        "collection_info": null
    },
    {
        "title": "京口送卢孟明还扬州",
        "author": "皎然",
        "content": "萧萧北风起，孤棹下江濆。\n暮客去来尽，春流南北分。\n萋萋御亭草，渺渺芜城云。\n相送目千里，空山独望君。",
        "dynasty": "唐",
        "collection_info": null
    },
    {
        "title": "送沙弥大智游五台",
        "author": "皎然",
        "content": "童年随法侣，家世本儒流。\n章句三生学，清凉万里游。\n云归龙沼暗，木落鴈门秋。\n长老应相问，传予向祖州。",
        "dynasty": "唐",
        "collection_info": null
    },
    {
        "title": "送禀上人游越",
        "author": "皎然",
        "content": "云泉谁不赏，独见尔情高。\n投石轻龙窟，临流笑鹭涛。\n折荷为片席，洒水净方袍。\n剡路逢禅侣，多应问我曹。",
        "dynasty": "唐",
        "collection_info": null
    },
    {
        "title": "送潘秀才之舒州",
        "author": "皎然",
        "content": "楚水清风生，扬舲泛月行。\n荻洲寒露彩，雷岸曙潮声。\n东道思才子，西人望客卿。\n从来金谷集，相继有诗名。",
        "dynasty": "唐",
        "collection_info": null
    },
    {
        "title": "送王山人游庐山",
        "author": "皎然",
        "content": "千里访灵奇，山资亦相随。\n叶舟过鹤市，花漏宿龙池。\n峰顶应闲散，人间足别离。\n白云将世事，吾见尔心知。",
        "dynasty": "唐",
        "collection_info": null
    },
    {
        "title": "送道契上人之越觐大夫叔",
        "author": "皎然",
        "content": "楚僧推后辈，唐本学新经。\n外国传香氎，何人施竹瓶。\n秋风别李寺，春日向柯亭。\n大阮今为郡，看君眼最青。",
        "dynasty": "唐",
        "collection_info": null
    },
    {
        "title": "送沙弥长文游京",
        "author": "皎然",
        "content": "白版年犹小，黄花褐已通。\n若为诗思逸，早欲似休公。\n迈俗多真气，传家有素风。\n应须学心地，宗旨在关东。",
        "dynasty": "唐",
        "collection_info": null
    },
    {
        "title": "秋日送择高上人往江西谒曹王",
        "author": "皎然",
        "content": "超然独游趣，无限别山情。\n予病不同赏，云闲应共行。\n斋容秋水照，香氎早风轻。\n曾被陈王识，遥知江上迎。",
        "dynasty": "唐",
        "collection_info": null
    },
    {
        "title": "送如献上人游长安",
        "author": "皎然",
        "content": "关中四子教犹存，见说新经待尔翻。\n为法应过七祖寺，忘名不到五侯门。\n闲寻鄠杜看修竹，独上风凉望古原。\n高逸诗情无别怨，春游从遣落花繁。",
        "dynasty": "唐",
        "collection_info": null
    },
    {
        "title": "日曜上人还润州",
        "author": "皎然",
        "content": "送君何处最堪思，孤月停空欲别时。\n露茗犹芳邀重会，寒花落尽不成期。\n鹤令先去看山近，云碍初飞到寺迟。\n莫倚禅功放心定，萧家陵树误人悲。",
        "dynasty": "唐",
        "collection_info": null
    },
    {
        "title": "寺院听胡笳送李殷",
        "author": "皎然",
        "content": "一奏胡笳客未停，野僧还欲废禅听。\n难将此意临江别，无限春风葭菼青。",
        "dynasty": "唐",
        "collection_info": null
    },
    {
        "title": "送僧绎",
        "author": "皎然",
        "content": "斜日摇扬在柳丝，孤亭寂寂水逶迤。\n谁堪别后行人尽，唯有春风起路岐。",
        "dynasty": "唐",
        "collection_info": null
    },
    {
        "title": "荅裴评事澄荻花间送梁肃拾遗",
        "author": "皎然",
        "content": "波上荻花非雪花，风吹撩乱满袈裟。\n如今岁晏无芳草，独对离樽作物华。",
        "dynasty": "唐",
        "collection_info": null
    },
    {
        "title": "送胜云小师",
        "author": "皎然",
        "content": "昨日雪山记尔名，吾今坐石已三生。\n少年道性易流动，莫遣秋风入别情。",
        "dynasty": "唐",
        "collection_info": null
    },
    {
        "title": "诮士和别",
        "author": "皎然",
        "content": "今日同，明日隔，何事悠悠久为客。\n君怜溪上去来云，我羡磷磷水中石。",
        "dynasty": "唐",
        "collection_info": null
    },
    {
        "title": "送吴冯游京",
        "author": "皎然",
        "content": "北期何意促，蕙草夜来繁。\n清月思淮水，春风望国门。\n此时休旋逸，万里忽飞翻。\n若忆山阴会，孤琴为我援。",
        "dynasty": "唐",
        "collection_info": null
    },
    {
        "title": "送僧游宣州",
        "author": "皎然",
        "content": "楚山千里一僧行，念尔初缘道未成。\n莫向舒姑泉口泊，此中呜咽为伤情。",
        "dynasty": "唐",
        "collection_info": null
    },
    {
        "title": "宿支硎寺上房",
        "author": "皎然",
        "content": "上方精舍远，共宿白云端。\n寂寞千峰夜，萧条万木寒。\n山光霜下见，松色月中看。\n却与西林别，归心即欲阑。",
        "dynasty": "唐",
        "collection_info": null
    },
    {
        "title": "荅胡处士",
        "author": "皎然",
        "content": "西山禅隐比来闻，长道唯应我与君。\n书上无名心忘却，人间聚散似浮云。",
        "dynasty": "唐",
        "collection_info": null
    },
    {
        "title": "荅张乌程",
        "author": "皎然",
        "content": "莫道谪官无主人，秣陵才令日相亲。\n前溪更有忘忧处，荷叶田田间白苹。",
        "dynasty": "唐",
        "collection_info": null
    },
    {
        "title": "酬张明府",
        "author": "皎然",
        "content": "爱君诗思动禅心，使我休吟待鹤吟。\n更说郡中黄霸在，朝朝无事许招寻。",
        "dynasty": "唐",
        "collection_info": null
    },
    {
        "title": "劳山居寄呈吴处士",
        "author": "皎然",
        "content": "官居鼎鼐古今无，名士才臣独一余。\n贤阁御题龙墨灿，诏归补衮在须臾。",
        "dynasty": "唐",
        "collection_info": null
    },
    {
        "title": "从军行五首 一",
        "author": "皎然",
        "content": "候骑出纷纷，元戎霍冠军。\n汉鞞秋聒地，羌火昼烧云。\n万里戈城合，三边羽檄分。\n乌孙驱未尽，肯顾辽阳勋。",
        "dynasty": "唐",
        "collection_info": null
    },
    {
        "title": "从军行五首 二",
        "author": "皎然",
        "content": "韩斾拂丹霄，汉军新破辽。\n红尘驱卤簿，白羽拥嫖姚。\n战苦军犹乐，功高将不骄。\n至今丁零塞，朔吹空萧萧。",
        "dynasty": "唐",
        "collection_info": null
    },
    {
        "title": "从军行五首 三",
        "author": "皎然",
        "content": "百万逐呼韩，频年不解鞍。\n兵屯绝漠暗，马饮浊河干。\n破虏功未录，劳师力已殚。\n须防肘腋下，飞祸出无端。",
        "dynasty": "唐",
        "collection_info": null
    },
    {
        "title": "从军行五首 四",
        "author": "皎然",
        "content": "飞将下天来，奇谋阃外裁。\n水心龙劒动，地肺鴈山开。\n望气燕师锐，当锋虏阵摧。\n从今射鵰骑，不敢过云堆。",
        "dynasty": "唐",
        "collection_info": null
    },
    {
        "title": "从军行五首 五",
        "author": "皎然",
        "content": "黄纸君王诏，青泥校尉书。\n誓师张虎落，选将擐犀渠。\n雾暗津蒲失，天寒塞柳疎。\n横行十万骑，欲扫虏尘余。",
        "dynasty": "唐",
        "collection_info": null
    },
    {
        "title": "陇头水二首 一",
        "author": "皎然",
        "content": "陇头水欲绝，陇水不堪闻。\n碎影摇枪垒，寒声咽幔军。\n素从盐海积，绿带柳城分。\n日落天边望，逶迤入寒云。",
        "dynasty": "唐",
        "collection_info": null
    },
    {
        "title": "陇头水二首 二",
        "author": "皎然",
        "content": "秦陇逼氐羌，征人去未央。\n如何幽咽水，併欲断君肠。\n西注悲穷漠，东分忆故乡。\n旅魂声搅乱，无梦到咸阳。",
        "dynasty": "唐",
        "collection_info": null
    },
    {
        "title": "塞下曲二首 一",
        "author": "皎然",
        "content": "寒塞无因见落梅，胡人吹入笛声来。\n劳劳亭上春应度，夜夜城南战未迴。",
        "dynasty": "唐",
        "collection_info": null
    },
    {
        "title": "塞下曲二首 二",
        "author": "皎然",
        "content": "都护今年破武威，胡沙万里鸟空飞。\n旄竿瀚海扫云出，毡骑天山蹋雪归。",
        "dynasty": "唐",
        "collection_info": null
    },
    {
        "title": "览史",
        "author": "皎然",
        "content": "黄绮皆皓髮，秦时隐商山。\n嘉谋匡帝道，高步游天关。\n不爱珪组绁，却思林壑还。\n放歌长松下，日与孤云闲。",
        "dynasty": "唐",
        "collection_info": null
    },
    {
        "title": "咏史",
        "author": "皎然",
        "content": "独负高世资，冥冥寄浮俗。\n卞子去不归，何人辩荆玉。\n鬻舂意不浅，汚迹身岂辱。\n鸾铩乐迍邅，虬蟠甘窘束。\n五噫谲且正，可以见心曲。",
        "dynasty": "唐",
        "collection_info": null
    },
    {
        "title": "咏史",
        "author": "皎然",
        "content": "田氏门下客，冯公众中贱。\n一朝市义还，百代名独擅。\n始知下客不可轻，能使主人功业成。\n借问高车与珠履，何如卑贱一书生。",
        "dynasty": "唐",
        "collection_info": null
    },
    {
        "title": "读张曲江集",
        "author": "皎然",
        "content": "相公乃天盖，人文佐生成。\n立程正颓靡，绎思何纵横。\n春杼弄缃绮，阳林敷玉英。\n飘然飞动姿，邈矣高简情。\n后辈惊失步，前修敢争衡。\n始欣耳目远，再使机虑清。\n体正力已全，理精识何妙。\n昔年歌阳春，徒推郢中调。\n今朝听鸾凤，岂独羡门啸。\n帝命镇雄州，待济寄上流。\n才兼荆衡秀，气助潇湘秋。\n逸荡子山匹，经奇文畅俦。\n沈吟未终卷，变态纷难数。\n曜耳代明珰，袭衣同芳杜。\n愔愔闻玉磬，寤寐在灵府。",
        "dynasty": "唐",
        "collection_info": null
    },
    {
        "title": "奉酬陆使君见过各赋院中一物得江蓠",
        "author": "皎然",
        "content": "江蓠生古砌，花每落禅床。\n嘉客未采掇，空门自馨香。\n名因诗目见，色对道心忘。\n不遇陆内史，谁知殊众芳。",
        "dynasty": "唐",
        "collection_info": null
    },
    {
        "title": "赋得谢墅送王长史",
        "author": "皎然",
        "content": "世业西山墅，移家长我身。\n萧疎遗树老，寂寞废田春。\n车巷伤前辙，篱沟忆旧隣。\n何堪再过日，更送北归人。",
        "dynasty": "唐",
        "collection_info": null
    },
    {
        "title": "夏日同崔使君论登城楼赋得远山",
        "author": "皎然",
        "content": "远山湖上小，青翠望依稀。\n纔向窗中列，还从林表微。\n色浓春草在，峰起夏云归。\n不是蓬莱岛，如何人去稀。",
        "dynasty": "唐",
        "collection_info": null
    },
    {
        "title": "咏数探得七",
        "author": "皎然",
        "content": "邹子谭天岁，黄童对日年。\n求真初作传，炼魄已成仙。\n鹤驾迎缑岭，星桥下蜀川。\n逢君竹林客，相对弄清絃。",
        "dynasty": "唐",
        "collection_info": null
    },
    {
        "title": "奉同颜使君真卿送李侍御萼赋得荻塘路",
        "author": "皎然",
        "content": "落日车遥遥，客心在归路。\n细草暗回塘，春泉萦古渡。\n遗踪叹芜没，远道悲去住。\n寂寞荻花空，行人别无数。",
        "dynasty": "唐",
        "collection_info": null
    },
    {
        "title": "赋颜氏古今一事得晋仙传送颜逸",
        "author": "皎然",
        "content": "曾看颜氏传，多记晋时仙。\n却忆桐君老，俱还桂父年。\n青春留鬓髮，白日向云烟。\n远别賷遗简，囊中有几篇。",
        "dynasty": "唐",
        "collection_info": null
    },
    {
        "title": "赋得石梁泉送崔逵",
        "author": "皎然",
        "content": "架石通霞壁，悬崖散碧沙。\n天晴虹影渡，风细练文斜。\n举陟幽期阻，沿洄客意赊。\n河梁非此路，别恨亦无涯。",
        "dynasty": "唐",
        "collection_info": null
    },
    {
        "title": "赋得夜雨滴空阶送陆羽归龙山",
        "author": "皎然",
        "content": "闲阶夜雨滴，偏入别情中。\n断续清猨应，淋漓候馆空。\n气令烦虑散，时与早秋同。\n归客龙山道，东来杂好风。",
        "dynasty": "唐",
        "collection_info": null
    },
    {
        "title": "赋得灯心送李侍御萼",
        "author": "皎然",
        "content": "灯心生众草，因有始知芳。\n綵妓窗偏丽，金桃动更香。\n花惊春未尽，焰喜夜初长。\n别后空离室，何人借末光。",
        "dynasty": "唐",
        "collection_info": null
    },
    {
        "title": "赋得竹如意送详师赴讲",
        "author": "皎然",
        "content": "缥竹湘南美，吾师尚毁形。\n仍留负霜节，不变在林青。\n每入杨枝手，因谈贝叶经。\n谁期沃州讲，持此别东亭。",
        "dynasty": "唐",
        "collection_info": null
    },
    {
        "title": "听素法师讲法华经",
        "author": "皎然",
        "content": "法子出西秦，名齐漆道人。\n纔敷药草义，便见雪山春。\n护讲龙来远，闻经鹤下频。\n应机如一雨，谁不涤心尘。",
        "dynasty": "唐",
        "collection_info": null
    },
    {
        "title": "咏扬上人座右画松",
        "author": "皎然",
        "content": "写得长松意，千寻数尺中。\n翠阴疑背日，寒色欲生风。\n真树孤标在，高人立操同。\n一枝遥可折，吾欲问生公。",
        "dynasty": "唐",
        "collection_info": null
    },
    {
        "title": "夏日登观农楼和崔使君",
        "author": "皎然",
        "content": "片雨拂檐楹，烦襟四坐清。\n霏微过麦陇，萧散傍莎城。\n静爱和花落，幽闻入竹声。\n朝观趣无限，高咏寄深情。",
        "dynasty": "唐",
        "collection_info": null
    },
    {
        "title": "妙喜寺逵公院赋得夜磬送吕评事",
        "author": "皎然",
        "content": "一磬寒山至，凝心转清越。\n细和虚籁尽，疎绕悬泉发。\n在夜吟更长，停空韵难绝。\n幽僧悟深定，归客忘远别。\n寂历无性中，真声何起灭。",
        "dynasty": "唐",
        "collection_info": null
    },
    {
        "title": "咏小瀑布",
        "author": "皎然",
        "content": "瀑布小更奇，潺湲二三尺。\n细脉穿乱沙，丛声咽危石。\n初因智者赏，果会幽人迹。\n不向定中闻，那知我心寂。",
        "dynasty": "唐",
        "collection_info": null
    },
    {
        "title": "僊女台",
        "author": "皎然",
        "content": "寂寂旧桑田，谁家女得僊。\n应无鸡犬在，空有子孙传。\n古木花犹发，荒台路未迁。\n暮来云一片，疑是欲归年。",
        "dynasty": "唐",
        "collection_info": null
    },
    {
        "title": "灵澈上人何山寺七贤石诗",
        "author": "皎然",
        "content": "七石配七贤，隐僧山上移。\n石性殊磊落，君子又高奇。\n跂禅服宜坏，坐客冠可隳。\n夜倚月树影，昼倾风竹枝。\n集质患追琢，表顽用磷缁。\n佚火玉亦害，块然长在兹。",
        "dynasty": "唐",
        "collection_info": null
    },
    {
        "title": "潘丞孩子",
        "author": "皎然",
        "content": "爱子性情奇，初生玉树枝。\n人曾天上见，名向月中知。\n我识婴儿意，何须待佩觿。",
        "dynasty": "唐",
        "collection_info": null
    },
    {
        "title": "南池杂咏五首 水月",
        "author": "皎然",
        "content": "夜夜池上观，禅身坐月边。\n虚无色可取，皎洁意难传。\n若向空心了，长如影正圆。",
        "dynasty": "唐",
        "collection_info": null
    },
    {
        "title": "南池杂咏五首 溪云",
        "author": "皎然",
        "content": "舒卷意何穷，萦流復带空。\n有形不累物，无迹去随风。\n莫怪长相逐，飘然与我同。",
        "dynasty": "唐",
        "collection_info": null
    },
    {
        "title": "南池杂咏五首 虚舟",
        "author": "皎然",
        "content": "虚舟动又静，忽似去逢时。\n触物知无迕，为梁幸见遗。\n因风到此岸，非有济川期。",
        "dynasty": "唐",
        "collection_info": null
    },
    {
        "title": "南池杂咏五首 寒山",
        "author": "皎然",
        "content": "侵空撩乱色，独爱我中峰。\n无事负轻策，闲行蹑幽踪。\n众山摇落尽，寒翠更重重。",
        "dynasty": "唐",
        "collection_info": null
    },
    {
        "title": "南池杂咏五首 寒竹",
        "author": "皎然",
        "content": "褭褭孤生竹，独立山中雪。\n苍翠摇动风，婵娟带寒月。\n狂花不相似，还共凌冬发。",
        "dynasty": "唐",
        "collection_info": null
    },
    {
        "title": "望远村",
        "author": "皎然",
        "content": "林杪不可分，水步遥难辨。\n一片山翠边，依稀见村远。",
        "dynasty": "唐",
        "collection_info": null
    },
    {
        "title": "惜暮景",
        "author": "皎然",
        "content": "疎阴花不动，片景松梢度。\n夏日旧来长，佳游何易暮。",
        "dynasty": "唐",
        "collection_info": null
    },
    {
        "title": "效古",
        "author": "皎然",
        "content": "日出天地正，煌煌闢晨曦。\n六龙驱羣动，古今无尽时。\n夸父亦何愚，竞走先自疲。\n饮干咸池水，折尽扶桑枝。\n渴死化爝火，嗟嗟徒尔为。\n空留邓林在，折尽令人嗤。",
        "dynasty": "唐",
        "collection_info": null
    },
    {
        "title": "古别离",
        "author": "皎然",
        "content": "太湖三山口，吴王在时道。\n寂寞千载心，无人见春草。\n谁识缄怨者，持此伤怀抱。\n孤舟畏狂风，一点宿烟岛。\n望所思兮若何，月荡漾兮空波。\n云离离兮北断，鸿眇眇兮南多。\n身去兮天畔，心折兮湖岸。\n春风胡为兮塞路，使我归梦兮撩乱。",
        "dynasty": "唐",
        "collection_info": null
    },
    {
        "title": "拟长安春词",
        "author": "皎然",
        "content": "春信在河源，春风荡妾魂。\n春歌杂鶗鴂，春梦绕轘辕。\n春絮愁偏满，春丝闷更繁。\n春期不可定，春曲懒新翻。",
        "dynasty": "唐",
        "collection_info": null
    },
    {
        "title": "效古",
        "author": "皎然",
        "content": "思君转战度交河，强弄胡琴不成曲。\n日落应愁陇底难，春来定梦江南数。\n万丈游丝是妾心，惹蝶萦花乱相续。",
        "dynasty": "唐",
        "collection_info": null
    },
    {
        "title": "昭君怨",
        "author": "皎然",
        "content": "自倚婵娟望主恩，谁知美恶忽相翻。\n黄金不买汉宫貌，青冢空埋胡地魂。",
        "dynasty": "唐",
        "collection_info": null
    },
    {
        "title": "铜雀妓",
        "author": "皎然",
        "content": "强开尊酒向陵看，忆得君王旧日懽。\n不觉余歌悲自断，非关艳曲转声难。",
        "dynasty": "唐",
        "collection_info": null
    },
    {
        "title": "长门怨",
        "author": "皎然",
        "content": "春风日日闭长门，摇荡春心似梦魂。\n谁遣花开只笑妾，不如桃李正无言。",
        "dynasty": "唐",
        "collection_info": null
    },
    {
        "title": "哭吴县房耸明府",
        "author": "皎然",
        "content": "仁人迈厚德，可谓名实全。\n抚迹若疎旷，会心极精研。\n履危节讵屈，着论识不偏。\n恨以荣级浅，嘉猷未及宣。\n伊人期远大，志业难比肩。\n昭世既合幷，吾君藉陶甄。\n奈何明明理，与善徒空诠。\n征教或稽圣，穷源反问天。\n一官自吴邑，六翮委江壖。\n始是牵丝日，翻成撤瑟年。\n金膏果不就，玉佩长此捐。\n倚伏信冥昧，夭修惊后先。\n安知忘情子，爱网素已褰。\n为有深仁感，遂令真性迁。\n心悲空林下，泪洒秋景前。\n夫子寡兄弟，抚孤伤藐然。\n倾云为惨结，弔鹤共联翩。\n割念命归驾，诀词向空筵。\n树桃阴始合，爱客位常悬。\n幡然远行时，崇望归朝旋。\n悟兹懽宴隔，哀被岁月延。\n书带变芳草，履痕移绿钱。\n冥期傥可逢，生尽会无缘。\n幸愿示因业，代君运精专。\n相思转寂寞，独往西林泉。\n欲见故人心，时阅所赠篇。\n素高陶靖节，今重楚先贤。\n芳躅将遗爱，可为终古传。",
        "dynasty": "唐",
        "collection_info": null
    },
    {
        "title": "哭觉上人",
        "author": "皎然",
        "content": "忆君南适越，不作买山期。\n昨得耶溪信，翻为逝水悲。\n神交如可见，生尽杳难思。\n白日东林下，空怀步影时。",
        "dynasty": "唐",
        "collection_info": null
    },
    {
        "title": "题余不溪废寺",
        "author": "皎然",
        "content": "武原离乱后，真界积尘埃。\n残月生秋水，悲风起故台。\n居人今已尽，栖鸽暝还来。\n不到无生理，应堪赋七哀。",
        "dynasty": "唐",
        "collection_info": null
    },
    {
        "title": "同李洗马入余不溪经辛将军故城",
        "author": "皎然",
        "content": "惨惨寒城望，将军下世时。\n高墉暮草遍，大树野风悲。\n壁垒今惟在，勋庸近可思。\n苍然古溪上，川逝共悽其。",
        "dynasty": "唐",
        "collection_info": null
    },
    {
        "title": "忆天台",
        "author": "皎然",
        "content": "箬溪朝雨散，云色似天台。\n应是东风便，吹从海上来。\n灵山游汗漫，仙石过莓苔。\n误到人间世，经年不早迴。",
        "dynasty": "唐",
        "collection_info": null
    },
    {
        "title": "万回寺",
        "author": "皎然",
        "content": "万里称逆化，愚惷性亦全。\n紫绂拖身上，妖姬安膝前。\n见他拘坐寂，故我是眠禅。\n吾知至人心，杳若青冥天。",
        "dynasty": "唐",
        "collection_info": null
    },
    {
        "title": "禅诗",
        "author": "皎然",
        "content": "万法出无门，纷纷使智昏。\n徒称谁氏子，独立天地元。\n实际且何有，物先安可存。\n须知不动念，照山万重源。",
        "dynasty": "唐",
        "collection_info": null
    },
    {
        "title": "哀教",
        "author": "皎然",
        "content": "本师不得已，强为我着书。\n知尽百虑遣，名存万象拘。\n如何工言子，终日论虚无。\n伊人独冥冥，时人以为愚。",
        "dynasty": "唐",
        "collection_info": null
    },
    {
        "title": "闻钟",
        "author": "皎然",
        "content": "古寺寒山上，远钟扬好风。\n声余月树动，响尽霜天空。\n永夜一禅子，泠然心境中。",
        "dynasty": "唐",
        "collection_info": null
    },
    {
        "title": "溪上月",
        "author": "皎然",
        "content": "秋水月娟娟，初生色界天。\n蟾光散浦溆，素影动沦涟。\n何事无心见，亏盈向夜禅。",
        "dynasty": "唐",
        "collection_info": null
    },
    {
        "title": "山雪",
        "author": "皎然",
        "content": "夕阳在西峰，迭翠萦残雪。\n狂风卷絮迴，惊猨攀玉折。\n何意山中人，误报山花发。",
        "dynasty": "唐",
        "collection_info": null
    },
    {
        "title": "江上风",
        "author": "皎然",
        "content": "江风西復东，飘暴忽何穷。\n初生虚无际，稍起荡漾中。\n应吹夏口樯竿折，定蹙湓城浪花咽。\n今朝莫怪沙岸明，昨夜声狂卷成雪。",
        "dynasty": "唐",
        "collection_info": null
    },
    {
        "title": "山雨",
        "author": "皎然",
        "content": "一片雨，山半晴。\n长风吹落西山上，满树萧萧心耳清。\n云鹤惊乱下，水香凝不然。\n风迴雨定芭蕉湿，一滴时时入昼禅。",
        "dynasty": "唐",
        "collection_info": null
    },
    {
        "title": "问遥山禅老",
        "author": "皎然",
        "content": "天与松子寿，独饮日月精。\n復令颜子贤，胡为夭其生。\n吾将寻河源，上天问天何不平。\n我将诘仙老，大道无私谁强名。\n仙老难逢天不近，世人何人解应尽。\n明朝欲向翅头山，问取禅公此义还。",
        "dynasty": "唐",
        "collection_info": null
    },
    {
        "title": "禅思",
        "author": "皎然",
        "content": "真我性无主，谁为尘识昏。\n奈何求其本，若拔大木根。\n妄以一念动，势如千波翻。\n伤哉子桑扈，虫臂徒虚言。\n神威兴外论，宗邪生异源。\n空何妨色在，妙岂废身存。\n寂灭本非寂，諠譁曾未諠。\n嗟嗟世上禅，不共智者论。",
        "dynasty": "唐",
        "collection_info": null
    },
    {
        "title": "支公诗",
        "author": "皎然",
        "content": "支公养马復养鹤，率性无机多脱畧。\n天生支公与凡异，凡情不到支公地。\n得道繇来天上仙，为僧却下人间寺。\n道家诸子论自然，此公唯许逍遥篇。\n山阴诗友喧四座，佳句纵横不废禅。",
        "dynasty": "唐",
        "collection_info": null
    },
    {
        "title": "述梦",
        "author": "皎然",
        "content": "梦中归见西陵雪，渺渺茫茫行路绝。\n觉来还在剡东峰，乡心缭绕愁夜钟。\n寺北禅冈犹记得，梦归长见山重重。",
        "dynasty": "唐",
        "collection_info": null
    },
    {
        "title": "赤松",
        "author": "皎然",
        "content": "缘岸蒙笼出见天，晴沙沥沥水溅溅。\n何处羽人长洗药，残花无数逐流泉。",
        "dynasty": "唐",
        "collection_info": null
    },
    {
        "title": "戏题松树",
        "author": "皎然",
        "content": "为爱松声听不足，每逢松树遂忘还。\n翛然此外更何事，笑向闲云似我闲。",
        "dynasty": "唐",
        "collection_info": null
    },
    {
        "title": "戏题二首 一",
        "author": "皎然",
        "content": "看饮逢歌日屡曛，我身何似繫浮云。\n时人不解野僧意，归去溪头作鸟羣。",
        "dynasty": "唐",
        "collection_info": null
    },
    {
        "title": "戏题二首 二",
        "author": "皎然",
        "content": "喧喧共在是非间，终日谁知我自闲。\n偶客狂歌何所为，欲于人事强相关。",
        "dynasty": "唐",
        "collection_info": null
    },
    {
        "title": "杂寓兴",
        "author": "皎然",
        "content": "嗟嗟号呶子，世称谪僊俦。\n媚俗被鲛绡，欺天荐昫修。\n奔景谓可致，驰龄言易流。\n燕昭昧往事，嬴政亡前筹。\n三山果不见，九僊忽悠悠。\n君看牛山乐，君见麋浦游。\n昨日千金子，联绵成古丘。\n吾将揽明月，照尔生死流。\n至乐享爰居，惭贻达者尤。\n冥冥光尘内，机丧成海沤。",
        "dynasty": "唐",
        "collection_info": null
    },
    {
        "title": "杂兴六首 一",
        "author": "皎然",
        "content": "吾观谈天客，工言丧其精。\n万物资广庇，此中何有情。\n若为昧颜跖，修短怨太清。\n高论让邹子，放词征屈生。\n请从象外推，至论尤明明。",
        "dynasty": "唐",
        "collection_info": null
    },
    {
        "title": "杂兴六首 二",
        "author": "皎然",
        "content": "短龄役长世，扰扰悟不早。\n嫔女身后空，欢娱梦中好。\n从教西陵树，千载伤怀抱。\n鹤驾何冥冥，鳌洲去浩浩。\n柔颜感三花，凋发悲蔓草。\n月中伐桂人是谁，翻使年年不衰老。",
        "dynasty": "唐",
        "collection_info": null
    },
    {
        "title": "杂兴六首 三",
        "author": "皎然",
        "content": "谁高齐公子，泣听雍门琴。\n死且何足伤，殊非达人心。",
        "dynasty": "唐",
        "collection_info": null
    },
    {
        "title": "杂兴六首 四",
        "author": "皎然",
        "content": "独高庭中鹤，意远贵氛埃。\n有时青冥游，顾我还下来。",
        "dynasty": "唐",
        "collection_info": null
    },
    {
        "title": "杂兴六首 五",
        "author": "皎然",
        "content": "白云琅玕色，一片生虚无。\n此物若无心，若何卷还舒。",
        "dynasty": "唐",
        "collection_info": null
    },
    {
        "title": "杂兴六首 六",
        "author": "皎然",
        "content": "疎散遂吾性，栖山更无机。\n寥寥高松下，独有闲云归。\n精意不可道，冥然还掩扉。",
        "dynasty": "唐",
        "collection_info": null
    },
    {
        "title": "偶然五首 一",
        "author": "皎然",
        "content": "乐禅心似荡，吾道不相妨。\n独悟歌还笑，谁言老更狂。",
        "dynasty": "唐",
        "collection_info": null
    },
    {
        "title": "偶然五首 二",
        "author": "皎然",
        "content": "偶然寂无喧，吾了心性源。\n可嫌虫食木，不笑鸟能言。",
        "dynasty": "唐",
        "collection_info": null
    },
    {
        "title": "偶然五首 三",
        "author": "皎然",
        "content": "隐心不隐迹，却欲住人寰。\n欠树移春树，无山看画山。\n居喧我未错，真意在其间。",
        "dynasty": "唐",
        "collection_info": null
    },
    {
        "title": "偶然五首 四",
        "author": "皎然",
        "content": "虏语嫌不学，胡音从不翻。\n说禅颠倒是，乐杀金王孙。",
        "dynasty": "唐",
        "collection_info": null
    },
    {
        "title": "偶然五首 五",
        "author": "皎然",
        "content": "真隐须无矫，忘名要似愚。\n只将两条事，空却汉潜夫。",
        "dynasty": "唐",
        "collection_info": null
    },
    {
        "title": "问天",
        "author": "皎然",
        "content": "天公何时有，谈者皆不经。\n谁道贤人死，今为傅说星。",
        "dynasty": "唐",
        "collection_info": null
    },
    {
        "title": "寓言",
        "author": "皎然",
        "content": "吾道本无我，未曾嫌世人。\n如今到城市，弥觉此心真。",
        "dynasty": "唐",
        "collection_info": null
    },
    {
        "title": "前溪作",
        "author": "皎然",
        "content": "春歌已寂寂，古水自涓涓。\n徒误时人辈，伤心作逝川。",
        "dynasty": "唐",
        "collection_info": null
    },
    {
        "title": "戏作",
        "author": "皎然",
        "content": "乞我百万金，封我异姓王。\n不如独悟时，大笑放清狂。",
        "dynasty": "唐",
        "collection_info": null
    },
    {
        "title": "浮云三章 一",
        "author": "皎然",
        "content": "浮云浮云，集于扶桑。\n扶桑茫茫，日暮之光。\n匪日之暮，浮云之污。\n嗟我怀人，忧心如蠹。",
        "dynasty": "唐",
        "collection_info": null
    },
    {
        "title": "浮云三章 二",
        "author": "皎然",
        "content": "浮云浮云，集于咸池。\n咸池微微，日昃之时。\n匪日之昃，浮云之惑。\n嗟我怀人，忧心如织。",
        "dynasty": "唐",
        "collection_info": null
    },
    {
        "title": "浮云三章 三",
        "author": "皎然",
        "content": "浮云浮云，集于高舂。\n高舂蒙蒙，日夕之容。\n匪日之夕，浮云之积。\n嗟我怀人，忧心如[惄]。",
        "dynasty": "唐",
        "collection_info": null
    },
    {
        "title": "寓言",
        "author": "皎然",
        "content": "人生百年我过半，天生才定不可换。\n东海钓鳌鳌不食，南山坐石石欲烂。",
        "dynasty": "唐",
        "collection_info": null
    },
    {
        "title": "若邪春兴",
        "author": "皎然",
        "content": "春生若邪水，雨后漫流通。\n芳草行无尽，清源去不穷。\n野烟迷极浦，斜日起微风。\n数处乘流望，依稀似剡中。",
        "dynasty": "唐",
        "collection_info": null
    },
    {
        "title": "晨登乐游原望终南积雪",
        "author": "皎然",
        "content": "凌晨拥弊裘，径上古原头。\n雪霁山疑近，天高思若浮。\n琼峰埋积翠，玉嶂掩飞流。\n曜彩含朝日，摇光夺寸眸。\n寒空标瑞色，爽气袭皇州。\n清眺何人得，终当独再游。",
        "dynasty": "唐",
        "collection_info": null
    },
    {
        "title": "送商季皋",
        "author": "皎然",
        "content": "比来知尔有诗名，莫恨东归学未成。\n新丰有酒为我饮，消取故园伤别情。",
        "dynasty": "唐",
        "collection_info": null
    },
    {
        "title": "弔灵均词",
        "author": "皎然",
        "content": "昧天道兮有无，听汨渚兮踌躇。\n期灵均兮若存，问神理兮何如。\n愿君精兮为月，出孤影兮示予。\n天独何兮有君，君在万兮不羣。\n既冰心兮皎洁，上问天兮胡不闻。\n天不闻，神莫覩。\n若云冥冥兮雷霆怒，萧条杳眇兮余草莽。\n古山春兮为谁，今猨哀兮何思。\n风激烈兮楚竹死，国殇人悲兮雨飔飔，雨飔飔兮望君时。\n光芒荡漾兮化为水，万古忠贞兮徒尔为。",
        "dynasty": "唐",
        "collection_info": null
    },
    {
        "title": "步虚词",
        "author": "皎然",
        "content": "予因览真诀，遂感西城君。\n玉笙下青冥，人间未曾闻。\n日华炼精魄，皎皎无垢氛。\n谓我有僊骨，且令饵氤氲。\n俯仰媿灵颜，愿随鸾鹄羣。\n俄然动风驭，缥渺归青云。",
        "dynasty": "唐",
        "collection_info": null
    },
    {
        "title": "奉应颜尚书真卿观玄真子置酒张乐舞破阵画洞庭三山歌",
        "author": "皎然",
        "content": "道流迹异人共惊，寄向画中观道情。\n如何万象自心出，而心澹然无所营。\n手援毫，足蹈节，披缣洒墨称丽绝。\n石文乱点急管催，云态徐挥慢歌发。\n乐纵酒酣狂更好，攒峰若雨纵横埽。\n尺波澶漫意无涯，片岭崚嶒势将倒。\n盻睐方知造境难，象忘神遇非笔端。\n昨日幽奇湖上见，今朝舒卷手中看。\n兴余轻拂远天色，曾向峰东海边识。\n秋空暮景飒飒容，翻疑是真画不得。\n颜公素高山水意，常恨三山不可至。\n赏君狂画忘远游，不出轩墀坐苍翠。",
        "dynasty": "唐",
        "collection_info": null
    },
    {
        "title": "荅韦山人隐起龙文药瓢歌",
        "author": "皎然",
        "content": "野人药瓢天下绝，全如浑金割如月。\n彪炳文章智使然，生成在我不在天。\n若言有物不繇物，何意中虚道性全。\n韦生能诗兼好异，获此灵瓢远相遗。\n仙侯玉帖人漫传，若士青囊世何秘。\n一捧一开如见君，药盛五色香氛氲。\n背上骊龙蟠不睡，张鳞摆颔生风云。\n世人强知金丹道，默僊不成秽僊老。\n年少纷如陌上尘，不见吾瓢尽枯槁。\n聊将繫肘步何轻，便有三山孤鹤情。\n东方小儿乏此物，遂令僊籍独无名。",
        "dynasty": "唐",
        "collection_info": null
    },
    {
        "title": "桃花石枕歌赠康从事",
        "author": "皎然",
        "content": "卞山幽石产奇璞，荆人至死采不着。\n何人琢枕持赠君，片片桃花开未落。\n劒工见兮可为劒，玉工辨兮知非石。\n至宝繇来览者稀，今君独鉴应欲惜。\n何辞售与章天真，幸得提携近玉人。\n可中弃置君不顾，天生秀色徒璘玢。\n四座喧喧争目悦，巧过造化称一绝。\n莫言昨日因错磨，看取从来无点缺。\n六月江南暑未阑，一尺花冰试枕看。\n高窗正午风飒变，室中不减春天寒。\n主人所重重枕德，文章外饰徒相惑。\n更有坚贞不易心，与君天下为士则。",
        "dynasty": "唐",
        "collection_info": null
    },
    {
        "title": "张伯英草书歌",
        "author": "皎然",
        "content": "伯英死后生怕高，朝看手把山中毫。\n先贤草律我草狂，风云阵发愁钟王。\n须臾变态皆自我，象形类物无不可。\n阆风游云千万朵，惊龙蹴踏飞欲堕。\n更覩邓林花落朝，狂风乱搅何飘飘。\n有时凝然笔空握，情在寥天独飞鹤。\n有时取势气更高，忆得春江千里涛。\n张生奇绝难再遇，草罢临风展轻素。\n阴惨阳舒如有道，鬼状魑容若可惧。\n黄公酒垆兴偏入，阮籍不嗔嵇亦顾。\n长安酒牓醉后书，此日骋君千里步。",
        "dynasty": "唐",
        "collection_info": null
    },
    {
        "title": "寒栖子歌",
        "author": "皎然",
        "content": "君在庐山不知羣，有疑是鹤又是云。\n生死尘埃污不得，眼前荣利徒纷纷。\n今日惠然来访我，酒榼书囊肩背荷。\n拂除衣上饵烟霞，昨夜胥门宿蔡家。\n天然不饮亦不食，抛名换姓觅不得。\n且向人间作酒僊，不肯将身生羽翼。\n停形为饵天地根，世人皆死我独存。\n洗虑因吞清明箓，世人皆贪我常足。\n栖子妙今道已成，手把玄枢心运冥。\n能令鬼哭神效灵，身如飘风不可绊。\n朝游崆峒夕汗漫，向来坐客犹未散。\n忽忆罗浮欲去时，遥指孤云作路岐。\n海上仙游不可见，人间日落空桑枝。",
        "dynasty": "唐",
        "collection_info": null
    },
    {
        "title": "翔隼歌送王端公",
        "author": "皎然",
        "content": "古人赏神骏，如何秋隼击。\n独立高标望霜翮，应看天宇如咫尺。\n低迴拂地凌风翔，鹏雏敢下鴈断行。\n晴空四顾忽不见，有时独出青霞傍。\n穷阴万里落寒日，气杀草枯增奋逸。\n云塞斜飞搅叶迷，雪天直上穿花疾。\n见君高情有所属，赠别因歌翔隼曲。\n离亭惨惨客散时，歌尽路长意不足。",
        "dynasty": "唐",
        "collection_info": null
    },
    {
        "title": "白云歌寄陆中丞使君长源",
        "author": "皎然",
        "content": "一见西山云，使人情意远。\n凭高发咏何超遥，道妙如君有舒卷。\n萦空迭景多丽容，众峰峰上自为峰。\n洁白不繇阴雨积，高明肯共杂烟重。\n万物有形皆有着，白云有形无繫缚。\n黄金被烁玉亦瑕，一片飘然污不着。\n或逢天上或人间，人自营营云自闲。\n忽尔飞来暂为侣，忽然飞去莫能攀。\n逸民对云效高致，禅子逢云增道意。\n白云遇物无偏颇，自是人心见同异。\n阊阖天门宜曙看，为缨作盖拥千官。\n从龙合沓临清暑，就日逶迤绕露寒。\n谁怜西山云，亭亭处幽绝。\n坐石长看非我羁，手中欲揽待君说。\n贞白先生那得知，只向空山自怡悦。",
        "dynasty": "唐",
        "collection_info": null
    },
    {
        "title": "裴端公使君清席赋得青桂歌送徐长史",
        "author": "皎然",
        "content": "昔年攀桂为留人，今朝攀桂送归客。\n秋风桃李摇落尽，为君青青伴松柏。\n谢公南楼送客还，高歌桂树凌寒山。\n应怜独秀空林上，空赏敷华积雪间。\n昨夜一枝生在月，婵娟可望不可折。\n若为天上堪赠行，徒使亭亭照离别。",
        "dynasty": "唐",
        "collection_info": null
    },
    {
        "title": "周长史昉画毗沙门天王歌",
        "author": "皎然",
        "content": "长史画神独感神，高步区中无两人。\n雅而逸，高且真，形生虚无忽可亲。\n降魔大戟缩在手，倚天长劒横诸绅。\n慈威示物虽凛凛，在德无秋唯有春。\n吾知真象本非色，此中妙用君心得。\n苟能下笔合神造，误点一点亦为道。\n写出霜缣可舒卷，何人应识此情远。\n秋斋清寂无外物，盥手焚香聊自展。\n忆昔胡兵围未解，感得此神天上下。\n至今云旗图我形，为君一顾烟尘清。",
        "dynasty": "唐",
        "collection_info": null
    },
    {
        "title": "奉和颜鲁公真卿落玄真子舴艋舟歌",
        "author": "皎然",
        "content": "沧浪子后玄真子，冥冥钓隐江之汜。\n刳木新成舴艋舟，诸侯落舟自兹始。\n得道身不繫，无机舟亦闲。\n从水远逝兮任风还，朝五湖兮夕三山。\n停纶乍入芙蓉浦，击汰时过明月湾。\n太公取璜我不取，龙伯钓鳌我不钓。\n竹竿袅袅鱼簁簁，此中自得还自笑。\n汗漫一游何可期，后来谁遇冰雪姿。\n上古初闻出尧世，今朝还见在尧时。",
        "dynasty": "唐",
        "collection_info": null
    },
    {
        "title": "郑容全成蛟形木机歌",
        "author": "皎然",
        "content": "万物贵天然，天然不可得。\n浑朴无劳剞劂工，幽姿自可蛟龙质。\n欲腾未去何翩翩，扬袂争前谁敢拂。\n可中风雨一朝至，还应不是池中物。\n苍山万重采一枝，形如器车生意奇。\n风号雨喷心不折，众木千丛君独知。\n高人心，多越格。\n有时就月吟春风，持来座右惊神客。\n爱君开閤江之滨，白云黄鹤长相亲。\n南郭子綦我不识，非君独是是何人。",
        "dynasty": "唐",
        "collection_info": null
    },
    {
        "title": "奉同颜使君真卿清风楼赋得洞庭歌送吴炼师归林屋洞",
        "author": "皎然",
        "content": "名山洞府到金庭，三十六洞称最灵。\n不有古仙启其秘，今日安知灵宝经。\n中山炼师栖白云，道成仙秩号元君。\n三千甲子朝玉帝，世上如今名始闻。\n吐纳青牙养肌髮，花冠玉舃何高洁。\n不闻天上来谪仙，自是人间授真诀。\n吴兴太守道家流，仙师远放清风楼。\n应将内景还飞去，且从分风当此留。\n湖之山兮楼上见，山冥冥兮水悠悠。\n世人不到君自到，缥缈仙都谁与俦。\n黄鹤孤云天上物，物外飘然自天匹。\n一别千年未可期，仙家不数人间日。",
        "dynasty": "唐",
        "collection_info": null
    },
    {
        "title": "戛铜椀为龙吟歌",
        "author": "皎然",
        "content": "逸僧戛椀为龙吟，世上未曾闻此音。\n一从太尉房公赏，遂使秦人传至今。\n初戛徐徐声渐显，乐音不管何人[辨]。\n似出龙泉万丈底，乍怪声来近而远。\n未必全繇戛者功，真生虚无非椀中。\n寥亮掩清笛，萦迴凌细风。\n遥闻不断在烟杪，万籁无声天境空。\n乍向天台宿华顶，秋宵一吟更清迥。\n能令听者易常性，忧人忘忧躁人静。\n今日铿锽江上闻，蛟螭奔飞如得羣。\n声过阴岭恐成雨，响驻晴天将起云。\n坐来吟尽空江碧，却寻向者听无迹。\n人生万事将此同，暮贱朝荣动还寂。",
        "dynasty": "唐",
        "collection_info": null
    },
    {
        "title": "饮茶歌诮崔石使君",
        "author": "皎然",
        "content": "越人遗我剡溪茗，采得金牙爨金鼎。\n素瓷雪色缥沫香，何似诸仙琼蘂浆。\n一饮涤昏寐，情来朗爽满天地。\n再饮清我神，忽如飞雨洒轻尘。\n三饮便得道，何须苦心破烦恼。\n此物清高世莫知，世人饮酒多自欺。\n愁看毕卓瓮间夜，笑向陶潜篱下时。\n崔侯啜之意不已，狂歌一曲惊人耳。\n孰知茶道全尔真，唯有丹丘得如此。",
        "dynasty": "唐",
        "collection_info": null
    },
    {
        "title": "买药歌送杨山人",
        "author": "皎然",
        "content": "华阴少年何所希，欲饵丹砂化骨飞。\n江南药少淮南有，暂别胥门上京口。\n京口斜通江水流，斐回应上青山头。\n夜惊潮没鸬鹚堰，朝看日出芙蓉楼。\n摇荡春风乱帆影，片云无数是扬州。\n扬州喧喧卖药市，浮俗无由识仙子。\n河间姹女直千金，紫阳夫人服不死。\n吾于此道復何如，昨朝新得蓬莱书。",
        "dynasty": "唐",
        "collection_info": null
    },
    {
        "title": "薛卿教长行歌",
        "author": "皎然",
        "content": "桂阳仙柳道家说，昔传苏君今是薛。\n聊将握槊偶时人，便被人间称冠绝。\n黄杨文局龟螭蟠，琢成骰子双琅玕。\n初疑月破云中堕，復怪星移指下攒。\n谁识兵奇势可保，坐看将军上一道。\n有时彩王非所希，笑击单于出重围。\n凫惊隼击疾若飞，左顾右盻生光辉。\n家本联姻汉戚里，身是长安贵公子。\n名高艺绝何翩翩，几迴决胜君王前。\n扈游长乐与祈年，人望青云白日边。\n谪宦江南岁阴晚，还将此道聊自遣。\n繇来君子行最长，予亦知君寄心远。",
        "dynasty": "唐",
        "collection_info": null
    },
    {
        "title": "桃花石枕歌送安吉康丞",
        "author": "皎然",
        "content": "君吏桃州尚奇迹，桃州采得桃花石。\n烂疑朝日照已舒，含似春风吹未坼。\n珪璋特达世所珍，吾知此物亦其伦。\n应羡花开不凋悴，应嘉玉片无缁磷。\n立性坚刚平若砥，君子偏将交道比。\n何人亦秉坚刚姿，吾见君心得如此。\n君心所好我独知，别多见少长相思。\n从来赏翫安左右，万里提携君莫辞。",
        "dynasty": "唐",
        "collection_info": null
    },
    {
        "title": "赋得吴王送女潮歌送李判官之河中府",
        "author": "皎然",
        "content": "见说吴王送女时，行宫直到荆溪口。\n溪上千年送女潮，为感吴王至今有。\n乃知昔人繇志诚，流水无情翻有情。\n平波忽起二三尺，此上疑与神仙宅。\n今人犹望荆之湄，长令望者增所思。\n吴王已殁女不返，潮水无情那有期。\n溪草何草号帝女，溪竹何竹号湘妃。\n灵涛旦暮自堪伤，的烁婵娟又争发。\n客归千里自兹始，览古高歌感行子。\n不知别后相见期，君意何如此潮水。",
        "dynasty": "唐",
        "collection_info": null
    },
    {
        "title": "观李中丞洪二美人唱歌轧筝歌",
        "author": "皎然",
        "content": "君家双美姬，善歌工筝人莫知。\n轧用蜀竹弦楚丝，清哇宛转声相随。\n夜静酒阑佳月前，高张水引何渊渊。\n美人矜名曲不误，蹙响时时如迸泉。\n赵琴素所[嘉]，齐讴世称绝。\n筝歌一动凡音辍，凝弦且莫停金罍。\n淫声已阕雅声来，游鱼噞喁鹤裴回，主人高情始为开。\n高情放浪出常格，偶世有名道无迹。\n勋业先登上将科，文章已冠诸人籍。\n每笑石崇无道情，轻身重色祸亦成。\n君有佳人当禅伴，于中不废学无生。\n爱君天然性寡欲，家贫禄薄常知足。\n谪官无愠如古人，交道忘言比前躅。\n不意全家万里来，湖中再见春山绿。\n吴兴公舍幽且闲，何妨寄隐在其间。\n时议名齐谢太傅，更看携妓似东山。",
        "dynasty": "唐",
        "collection_info": null
    },
    {
        "title": "陈氏童子草书歌",
        "author": "皎然",
        "content": "书家孺子有奇名，天然大草令人惊。\n僧虔老时把笔法，孺子如今皆暗合。\n飙挥电洒眼不及，但觉毫端鸣飒飒。\n有时作点险且能，太行片石看欲崩。\n偶然长掣浓入燥，少室枯松欹不倒。\n夏室炎炎少人欢，山轩日色在阑干。\n桐花飞尽子规思，主人高歌兴不至。\n浊醪不饮嫌昏沈，欲翫草书开我襟。\n龙爪状奇鼠鬚锐，水笺白皙越人惠。\n王家小令草最狂，为予洒出惊腾势。",
        "dynasty": "唐",
        "collection_info": null
    },
    {
        "title": "饮茶歌送郑容",
        "author": "皎然",
        "content": "丹丘羽人轻玉食，采茶饮之生羽翼。\n名藏仙府世空知，骨化云宫人不识。\n云山童子调金铛，楚人茶经虚得名。\n霜天半夜芳草折，烂漫缃花啜又生。\n赏君此茶祛我疾，使人胸中荡忧栗。\n日上香垆情未毕，醉踏虎溪云，高歌送君出。",
        "dynasty": "唐",
        "collection_info": null
    },
    {
        "title": "花石长枕歌荅章居士赠",
        "author": "皎然",
        "content": "楚山有石郢人琢，琢成长枕知是玉。\n全疑冰片坐恐销，间发花藂惊不足。\n赠予比之金琅玕，琼花烂熳浮席端。\n吾师道吾不执宝，今日感君因执看。\n试叩铿然应清律，纤尘不留蝇敢拂。\n万物皆因造化资，如何独负清贞质。\n南山有云鹄在空，长松为我生凉风。\n高友朗咏乐其中，行住四仪皆道意。\n不学小乘一曲士，唯将此物安座隅，取次闲眠有禅味。",
        "dynasty": "唐",
        "collection_info": null
    },
    {
        "title": "观王右丞维沧洲图歌",
        "author": "皎然",
        "content": "沧洲误是真，萋萋忽盈视。\n便有春渚情，褰裳掇芳芷。\n飒然风至草不动，始悟丹青得如此。\n丹青变化不可寻，翻空作有移人心。\n犹言雨色斜拂座，乍似水凉来入襟。\n沧洲说近三湘口，谁知卷得在君手。\n披图拥褐临水时，翛然不异沧洲臾。",
        "dynasty": "唐",
        "collection_info": null
    },
    {
        "title": "洞庭山维谅上人院阶前孤生橘树歌",
        "author": "皎然",
        "content": "洞庭仙山但生橘，不生凡木与梨栗。\n真子无私自不栽，感得一株阶下出。\n细叶繁枝委露新，四时常绿不关春。\n若言此物无道性，何意孤生来就人。\n二月三月山初暖，最爱低檐数枝短。\n白花不用乌衔来，自有风吹手中满，九月十月争破颜。\n金实离离色殷殷，一夜天晴香满山。\n天生珍木异于俗，俗士来逢不敢触。\n清阴独步禅起时，徙倚前看看不足。",
        "dynasty": "唐",
        "collection_info": null
    },
    {
        "title": "春夜赋得漉水囊歌送郑明府",
        "author": "皎然",
        "content": "吴缣楚练何白皙，居士持来遗禅客。\n禅客能裁漉水囊，不用衣工秉刀尺。\n先师遗我式无缺，一滤一翻心敢赊。\n夕望东峰思漱盥，昽昽斜月悬灯纱。\n徙倚花前漏初断，白猨争啸惊禅伴。\n玉瓶徐泻赏涓涓，溅着莲衣水珠满。\n因识仁人为宦情，还如漉水爱苍生。\n聊歌一曲与君别，莫忘寒泉见底清。",
        "dynasty": "唐",
        "collection_info": null
    },
    {
        "title": "湛处士枸杞架歌",
        "author": "皎然",
        "content": "天生灵草生灵地，误生人间人不贵。\n独君井上有一根，始觉人间众芳草。\n拖线垂丝宜曙看，裴回满架何珊珊。\n春风亦解爱此物，褭褭时来傍香实。\n湿云缀叶摆不去，翠羽衔花惊畏失。\n肯羡孤松不凋色，皇天正气肃不得。\n我独全生异此辈，顺时荣落不相背。\n孤松自被斧斤伤，独我柔枝保无害。\n黄油酒囊石棊局，吾羡湛生心出俗。\n撷芳生影风洒怀，其致翛然此中足。",
        "dynasty": "唐",
        "collection_info": null
    },
    {
        "title": "观裴秀才松石障歌",
        "author": "皎然",
        "content": "谁工此松唯拂墨，巧思丹青营不得。\n初写松梢风正生，此中势与真松争。\n高柯细叶动飒飒，乍听幽飗如有声。\n左右双松更奇绝，龙鳞麈尾仍半折。\n经春寒色聚不散，逼座阴阴将下雪。\n荆门石状凌玙璠，蹙成数片倚松根。\n何年蒨蒨苔黏迹，几夜潺潺水击痕。\n裴生诗家后来客，为我开图翫松石。\n对之自有高世心，何事劳君上山屐。",
        "dynasty": "唐",
        "collection_info": null
    },
    {
        "title": "送顾处士歌",
        "author": "皎然",
        "content": "吴门顾子予早闻，风貌真古谁似君。\n人中黄宪与颜子，物表孤高将片云。\n性背时人高且逸，平生好古无俦匹。\n醉书在箧称绝伦，神画开厨怕飞出。\n谢氏檀郎亦可俦，道情还似我家流。\n安贫日日读书坐，不见将名干五侯。\n知君别业长洲外，欲行秋田循畎浍。\n门前便取觳觫乘，腰上还将鹿卢佩。\n禅子有情非世情，御荈贡余聊赠行。\n满道喧喧遇君别，争窥玉润与冰清。",
        "dynasty": "唐",
        "collection_info": null
    },
    {
        "title": "水精数珠歌",
        "author": "皎然",
        "content": "西方真人为行密，臂上记珠皎如日。\n佛名无着心亦空，珠去珠来体常一。\n谁道佛身千万身，重重只向心中出。",
        "dynasty": "唐",
        "collection_info": null
    },
    {
        "title": "兵后西日溪行",
        "author": "皎然",
        "content": "一从清气上为天，仙叟何年见干海。\n黄河几度浊復清，此水如今未曾改。\n西寻仙人渚，误入桃花穴。\n风吹花片使我迷，时时问山惊踏雪。\n石梁丹竈意更奇，春草不生多故辙。\n我来隐道非隐身，如今世上无风尘。\n路是武陵路，人非秦代人。\n饭松得高侣，濯足偶清津。\n数片昔贤磬石在，几迴并坐戴纶巾。",
        "dynasty": "唐",
        "collection_info": null
    },
    {
        "title": "姑苏行",
        "author": "皎然",
        "content": "古台不见秋草衰，却忆吴王全盛时。\n千年月照秋草上，吴王在时几迴望。\n至今月出君不还，世人空对姑苏山。\n山中精灵安可覩，辙迹人踪麋鹿聚。\n婵娟西子倾国容，化作寒陵一堆土。",
        "dynasty": "唐",
        "collection_info": null
    },
    {
        "title": "短歌行",
        "author": "皎然",
        "content": "古人若不死，吾亦何所悲。\n萧萧烟雨九原上，白杨青松葬者谁。\n贵贱同一尘，死生同一指。\n人生在世共如此，何异浮云与流水。\n短歌行，短歌无穷日已倾。\n邺宫梁苑徒有名，春草秋风伤我情。\n何为不学金仙侣，一悟空王无死生。",
        "dynasty": "唐",
        "collection_info": null
    },
    {
        "title": "山月行",
        "author": "皎然",
        "content": "家家望秋月，不及秋山望。\n山中万境长寂寥，夜夜孤明我山上。\n海人皆言生海东，山人自谓出山中。\n忧虞欢乐皆占月，月本无心同不同。\n自从有月山不改，古人望尽今人在。\n不知万世今夜时，孤月将□谁更待。",
        "dynasty": "唐",
        "collection_info": null
    },
    {
        "title": "顾渚行寄裴方舟",
        "author": "皎然",
        "content": "我有云泉隣渚山，山中茶事颇相关。\n鶗鴂鸣时芳草死，山家渐欲收茶子。\n伯劳飞日芳草滋，山僧又是采茶时。\n繇来惯采无近远，阴岭长兮阳崖浅。\n大寒山下叶未生，小寒山中叶初卷。\n吴婉携笼上翠微，蒙蒙香刺罥春衣。\n迷山乍被落花乱，度水时惊啼鸟飞。\n家园不远乘露摘，归时露彩犹滴沥。\n初看怕出欺玉英，更取煎来胜金液。\n昨夜西峰雨色过，朝寻新茗復如何。\n女宫露涩青芽老，尧市人稀紫笋多。\n紫笋青芽谁得识，日暮采之长太息。\n清泠真人待子元，贮此芳香思何极。",
        "dynasty": "唐",
        "collection_info": null
    },
    {
        "title": "武源行赠丘卿岑",
        "author": "皎然",
        "content": "昔年羣盗阻江东，吴山动摇楚泽空。\n齐人亦戴蜂虿毒，美稷化为荆棘藂。\n汹汹四顾多窟穴，浮云白波名不同。\n万人死地当虎口，一旦生涯悬彀中。\n昨日将军徇死节，悉向生民陷成血。\n胸中豹略张阵云，握内虵矛挥白雪。\n长洲南去接孤城，居人散尽鼓譟惊。\n三春不见芳草色，四面唯闻刁斗声。\n此时狂寇纷如市，君当要衝固深垒。\n纵横计出皆获全，士卒身先每轻死。\n埽平氛祲望吴门，人间岁美桑柘繁。\n比屋生全受君赐，连营罢战赖君恩。\n如何弃置功不录，通籍无名滞江曲。\n灞亭不重李将军，汉爵犹轻苏属国。\n荒营寂寂隐山椒，春意空惊故柳条。\n野战攻城尽如此，即今谁是霍嫖姚。",
        "dynasty": "唐",
        "collection_info": null
    },
    {
        "title": "长安少年行",
        "author": "皎然",
        "content": "翠楼春酒虾蟇陵，长安少年皆共矜。\n纷纷半醉绿槐道，躞蹀花骢骄不胜。",
        "dynasty": "唐",
        "collection_info": null
    },
    {
        "title": "风入松",
        "author": "皎然",
        "content": "西岭松声落日秋，千枝万叶风飗飗。\n美人援琴弄成曲，写得松间声断续。\n声断续，清我魂，流波坏陵安足论。\n美人夜坐月明裏，含少商兮点清征。\n风何凄兮飘飘，搅寒松兮又夜起。\n夜未央，曲何长，金徽更促声泱泱。\n何人此时不得意，意苦弦悲闻客堂。",
        "dynasty": "唐",
        "collection_info": null
    },
    {
        "title": "陪卢中丞闲游山寺",
        "author": "皎然",
        "content": "野寺出人境，舍舟登远峰。\n林开明见月，万壑静闻钟。\n拥烛明山翠，交麾动水容。\n如何股肱守，尘外得相逢。",
        "dynasty": "唐",
        "collection_info": null
    },
    {
        "title": "湖南草堂读书招李少府",
        "author": "皎然",
        "content": "削去僧家事，南池便隐居。\n为怜松子寿，还卜道家书。\n药院常无客，茶樽独对余。\n有时招逸史，来饭野中蔬。",
        "dynasty": "唐",
        "collection_info": null
    },
    {
        "title": "荅李季兰",
        "author": "皎然",
        "content": "天女来相试，将花欲染衣。\n禅心竟不起，还捧旧花归。",
        "dynasty": "唐",
        "collection_info": null
    },
    {
        "title": "酬郑判官湖上见赠",
        "author": "皎然",
        "content": "岁岁湖南隐已成，如何星使忽知名。\n沙鸥惯识无心客，今日逢君不解惊。",
        "dynasty": "唐",
        "collection_info": null
    },
    {
        "title": "送旻上人游天台",
        "author": "皎然",
        "content": "真心不废别，试看越溪清。\n知汝机忘尽，春山自有情。\n月思华顶宿，云爱石门行。\n海近应须泛，无令鸥鹭惊。",
        "dynasty": "唐",
        "collection_info": null
    },
    {
        "title": "送别",
        "author": "皎然",
        "content": "闻说情人怨别情，霜天淅沥在寒城。\n长宵漫漫角声发，禅子无心恨亦生。",
        "dynasty": "唐",
        "collection_info": null
    },
    {
        "title": "与昂上人两字继合四句初字日",
        "author": "皎然",
        "content": "有一鸟雏，凌寒独宿。\n若逢云雨，两两相逐。",
        "dynasty": "唐",
        "collection_info": null
    },
    {
        "title": "次日",
        "author": "皎然",
        "content": "野外有一人，独立无四隣。\n彼见是我身，我见是彼身。",
        "dynasty": "唐",
        "collection_info": null
    },
    {
        "title": "皇太子频赐存问幷索唱和新诗因有陈谢",
        "author": "广宣",
        "content": "望苑招延后，禅扉访道余。\n祗言俟文雅，何意及庸虚。\n率性多非学，缘情偶自书。\n清风闻寺响，白日见心初。\n重道逢轩后，崇儒过魏储。\n青宫列芳梓，玄圃积琼琚。\n郑鼠宁容者，齐竽久舍诸。\n龙怀受恩感，含思几踌躇。",
        "dynasty": "唐",
        "collection_info": null
    },
    {
        "title": "禁中法会应制",
        "author": "广宣",
        "content": "天上万年枝，人间不可窥。\n道场三教会，心地百王期。\n侍读霑恩早，传香驻日迟。\n在筵还向道，通籍许言诗。\n空媿陪仙列，何阶答圣慈。\n从今精至理，长愿契无为。",
        "dynasty": "唐",
        "collection_info": null
    },
    {
        "title": "降诞日内庭献寿应制",
        "author": "广宣",
        "content": "庆寿千龄远，敷仁万国通。\n登霄欣有路，捧日媿无功。\n仙驾三山上，龙生二月中。\n修斋长乐殿，讲道大明宫。\n此地人难到，诸天事不同。\n法筵花散后，空界满香风。",
        "dynasty": "唐",
        "collection_info": null
    },
    {
        "title": "寺中柿树一蒂四颗咏应制",
        "author": "广宣",
        "content": "珍木生奇亩，低枝拂梵宫。\n因开四界分，本自百花中。\n当夏阴涵绿，临秋色变红。\n君看药草喻，何减太阳功。",
        "dynasty": "唐",
        "collection_info": null
    },
    {
        "title": "早秋降诞日献寿二首应制 一",
        "author": "广宣",
        "content": "秋蓂开六叶，元圣诞千年。\n绕殿祥风起，当空瑞日悬。\n道光中国主，人识大罗仙。\n敢赞无疆寿，香花上法筵。",
        "dynasty": "唐",
        "collection_info": null
    },
    {
        "title": "早秋降诞日献寿二首应制 二",
        "author": "广宣",
        "content": "万方瞻圣日，九土仰清光。\n磬地山河壮，弥天福寿长。\n瑞烟熏法界，真偈启仁王。\n看献千秋乐，千秋乐未央。",
        "dynasty": "唐",
        "collection_info": null
    },
    {
        "title": "驾幸天长寺应制",
        "author": "广宣",
        "content": "天界宜春赏，禅门不掩关。\n宸游双阙外，僧引百花间。\n车马喧长路，烟云净远山。\n观空復观俗，皇鉴此中闲。",
        "dynasty": "唐",
        "collection_info": null
    },
    {
        "title": "九月菊花咏应制",
        "author": "广宣",
        "content": "可讶东篱菊，能知节候芳。\n细枝青玉润，繁蘂碎金香。\n爽气浮朝露，浓姿带夜霜。\n泛杯传寿酒，应共乐时康。",
        "dynasty": "唐",
        "collection_info": null
    },
    {
        "title": "驾幸圣容院应制",
        "author": "广宣",
        "content": "大唐国裏千年圣，王舍城中百亿身。\n却指容颜非我相，自言空色是吾真。\n深殿虔心随宝辇，广庭徐步引金轮。\n古来贵重缘亲近，狂客惭为侍从臣。",
        "dynasty": "唐",
        "collection_info": null
    },
    {
        "title": "圣恩顾问独游月磴阁直书其事应制",
        "author": "广宣",
        "content": "禅居河畔无多地，来往寻春物正华。\n磴道上盘千亩竹，栏干低压万人家。\n檐前施饭来飞鸟，林下行香踏落花。\n自解剎那知佛性，不劳更喻几尘沙。",
        "dynasty": "唐",
        "collection_info": null
    },
    {
        "title": "安国寺随驾幸兴唐观应制",
        "author": "广宣",
        "content": "东林何殿是西邻，禅客垣墙接羽人。\n万乘游仙宗有道，三车引路本无尘。\n初传宝诀长生术，已证金刚不坏身。\n两地尽修天上事，共瞻銮驾重来巡。",
        "dynasty": "唐",
        "collection_info": null
    },
    {
        "title": "贺王起",
        "author": "广宣",
        "content": "从辞凤阁掌丝纶，便向青云领贡宾。\n再闢文场无枉路，两开金榜绝冤人。\n眼看龙化门前水，手放莺飞谷口春。\n明日定归台席去，鹡鸰原上共陶钧。",
        "dynasty": "唐",
        "collection_info": null
    },
    {
        "title": "贺幸普济寺应制",
        "author": "广宣",
        "content": "南方宝界几由旬，八部同瞻一佛身。\n寺压山河天宇静，楼悬日月镜光新。\n重城柳暗东风曙，复道花明上苑春。\n向晚銮舆归凤阙，曲江池上动青苹。",
        "dynasty": "唐",
        "collection_info": null
    },
    {
        "title": "红楼院应制",
        "author": "广宣",
        "content": "红楼疑见白毫光，寺逼宸居福盛唐。\n支遁爱山情谩切，昙摩泛海路空长。\n经声夜息闻天语，鑪气晨飘接御香。\n谁道此中难可到，自怜深院得徊翔。",
        "dynasty": "唐",
        "collection_info": null
    },
    {
        "title": "再入道场纪事应制",
        "author": "广宣",
        "content": "南方归去再生天，内殿今年异昔年。\n见闢干坤新定位，看题日月更高悬。\n行随车辇登仙路，坐近炉烟讲法筵。\n自喜恩深陪侍从，两朝长在圣人前。",
        "dynasty": "唐",
        "collection_info": null
    },
    {
        "title": "寺中赏花应制",
        "author": "广宣",
        "content": "东风万里送香来，上界千花向日开。\n却笑霞楼紫芝侣，桃源仙洞访仙才。",
        "dynasty": "唐",
        "collection_info": null
    },
    {
        "title": "九月十五日夜宿郑尚书絪东亭望月寄杜给事",
        "author": "广宣",
        "content": "霜天晴夜宿东斋，松竹交阴惬素怀。\n迥出风尘心得地，可怜三五月当阶。\n清光满院恩情见，寒色临门笑语谐。\n霄汉路殊从道合，往来人事不相乖。",
        "dynasty": "唐",
        "collection_info": null
    },
    {
        "title": "酬卢仝见访不遇题壁",
        "author": "含曦",
        "content": "长寿寺石壁，卢公一首诗。\n渴读即不渴，饥读即不饥。\n鲸吞海水尽，露出珊瑚枝。\n海神知贵不知价，留向人间光照夜。",
        "dynasty": "唐",
        "collection_info": null
    },
    {
        "title": "旅中荅喻军事问客情",
        "author": "善生",
        "content": "一自游他国，相逢少故人。\n纵然为客乐，争似在家贫。\n畜恨霜侵鬓，搜诗病入神。\n若非怜片善，谁肯问风尘。",
        "dynasty": "唐",
        "collection_info": null
    },
    {
        "title": "赠卢逸人",
        "author": "善生",
        "content": "高眠岩野间，至艺敌应难。\n诗苦无多首，药灵惟一丸。\n引泉鱼落釜，攀果露沾冠。\n已得嵇康趣，逢迎事每阑。",
        "dynasty": "唐",
        "collection_info": null
    },
    {
        "title": "送玉禅师",
        "author": "善生",
        "content": "飘然无定迹，迥与律乘违。\n入郭随缘住，思山破夏归。\n盂擎数家饭，衲乞几人衣。\n洞了曹溪旨，宁输俗者机。",
        "dynasty": "唐",
        "collection_info": null
    },
    {
        "title": "送智光之南值雨",
        "author": "善生",
        "content": "结束衣囊了，炎州定去游。\n草堂方惜别，山雨为相留。\n又得一宵话，免生千里愁。\n莫辞重卜日，后会必经秋。",
        "dynasty": "唐",
        "collection_info": null
    },
    {
        "title": "谢白乐天招",
        "author": "韬光",
        "content": "山僧野性好林泉，每向岩阿倚石眠。\n不解栽松陪玉勒，惟能引水种金莲。\n白云乍可来青嶂，明月难教下碧天。\n城市不能飞锡去，恐妨莺啭翠楼前。",
        "dynasty": "唐",
        "collection_info": null
    },
    {
        "title": "五岁咏花",
        "author": "知玄",
        "content": "花开满树红，花落万枝空。\n唯余一孕在，明日定随风。",
        "dynasty": "唐",
        "collection_info": null
    },
    {
        "title": "祝尧诗",
        "author": "知玄",
        "content": "生天本自生天业，未必求仙便得仙。\n鹤背倾危龙背滑，君王且住一千年。",
        "dynasty": "唐",
        "collection_info": null
    },
    {
        "title": "荅僧澈",
        "author": "知玄",
        "content": "观君法苑思冲虚，使我真乘刃有余。\n若使龙光时可待，应怜僧肇论成初。\n五车外典知谁敌，九趣多才恐不如。\n萧寺讲轩横淡荡，帝乡云树正扶疎。\n几生曾得阇瑜意，今日堪将贝叶书。\n一振微言冠千古，何人执卷问吾庐。",
        "dynasty": "唐",
        "collection_info": null
    },
    {
        "title": "月夜怀刘秀才",
        "author": "元孚",
        "content": "独夜相思但自劳，阮生吟罢梦云涛。\n此时小定未禅寂，古塔月中松磬高。",
        "dynasty": "唐",
        "collection_info": null
    },
    {
        "title": "送李四校书",
        "author": "元孚",
        "content": "朱丝写别鹤泠泠，诗满红笺月满庭。\n莫学楚狂隳姓字，知音还有子期听。",
        "dynasty": "唐",
        "collection_info": null
    },
    {
        "title": "边思",
        "author": "栖白",
        "content": "西北黄云暮，声声画角愁。\n阴山一夜雨，白草四郊秋。\n乱雁鸣寒渡，飞沙入废楼。\n何时番色尽，此地见芳洲。",
        "dynasty": "唐",
        "collection_info": null
    },
    {
        "title": "八月十五夜翫月",
        "author": "栖白",
        "content": "寻常三五夜，不是不婵娟。\n及至中秋满，还胜别夜圆。\n清光凝有露，皓魄爽无烟。\n自古人皆望，年来又一年。",
        "dynasty": "唐",
        "collection_info": null
    },
    {
        "title": "寻山僧真胜上人不遇",
        "author": "栖白",
        "content": "松下禅栖所，苔滋径莫分。\n青山春暮见，流水夜深闻。\n不坐看心石，应随出定云。\n猨猱非可问，岩谷自空曛。",
        "dynasty": "唐",
        "collection_info": null
    },
    {
        "title": "赠李溟秀才",
        "author": "栖白",
        "content": "南居古庙深，高树宿山禽。\n明月上清汉，骚人动楚吟。\n数篇正始韵，一片补亡心。\n孤悄欺何谢，云波不可寻。",
        "dynasty": "唐",
        "collection_info": null
    },
    {
        "title": "送石秀才",
        "author": "栖白",
        "content": "正是叹羁游，知音拜楚侯。\n何须辞远道，自可乐扁舟。\n倚棹江洲雨，闻猨岛岫秋。\n谢家山水兴，终日待诗流。",
        "dynasty": "唐",
        "collection_info": null
    },
    {
        "title": "送造微上人游五台及礼本师",
        "author": "栖白",
        "content": "寒空金锡响，欲过渭阳津。\n极目多来鴈，孤城少故人。\n与师虽别久，于法本相亲。\n又对清凉月，中宵语宿因。",
        "dynasty": "唐",
        "collection_info": null
    },
    {
        "title": "送禅师宗极归玉峰",
        "author": "栖白",
        "content": "背郭去归宿，头陀意颇浓。\n鹤争栖远树，猨鬬上孤峰。\n夜戍经霜月，秋城过雨钟。",
        "dynasty": "唐",
        "collection_info": null
    },
    {
        "title": "送僧归旧山",
        "author": "栖白",
        "content": "谈空与破邪，献寿復荣家。\n白日得何偈，青天落几花。\n传灯皆有分，化俗独无涯。\n却入中峯寺，还知有聚沙。",
        "dynasty": "唐",
        "collection_info": null
    },
    {
        "title": "送圆仁三藏归本国",
        "author": "栖白",
        "content": "家山临晚日，海路信归桡。\n树灭浑无岸，风生只有潮。\n岁穷程未尽，天末国仍遥。\n已入闽王梦，香花境外邀。",
        "dynasty": "唐",
        "collection_info": null
    },
    {
        "title": "送王炼师归嵩岳",
        "author": "栖白",
        "content": "飘然绿毛节，杳去洛城端。\n隔水见秋岳，兼霜扫石坛。\n一溪松色古，半夜鹤声寒。\n迥与人寰别，劳生不可观。",
        "dynasty": "唐",
        "collection_info": null
    },
    {
        "title": "寿昌节赋得红云表夏日",
        "author": "栖白",
        "content": "景候融融阴气潜，如峰云共火相兼。\n霞光捧日登天上，丹彩乘风入殿檐。\n行逐赤龙千岁出，明当朱夏万方瞻。\n微臣多幸逢佳节，得赋殊祥近御帘。",
        "dynasty": "唐",
        "collection_info": null
    },
    {
        "title": "经废宫",
        "author": "栖白",
        "content": "终日河声咽暮空，烟愁此地昼蒙蒙。\n锦帆东去沙侵苑，玉辇西来树满宫。\n鲁客望津天欲雪，朔鸿离岸苇生风。\n那堪独立思前事，回首残阳雉堞红。",
        "dynasty": "唐",
        "collection_info": null
    },
    {
        "title": "赠识古法师",
        "author": "栖白",
        "content": "重城深寺讲初休，却忆家山访旧游。\n对月与君相送夜，闻蛩教我独惊秋。\n云心杳杳难为别，鹤性萧萧不可留。\n遥想孤舟清渭上，飘然帆影起离愁。",
        "dynasty": "唐",
        "collection_info": null
    },
    {
        "title": "月夜怀刘秀才",
        "author": "栖白",
        "content": "独夜相思但自劳，阮生吟罢梦云涛。\n此时小定未禅寂，古塔月中松盘高。",
        "dynasty": "唐",
        "collection_info": null
    },
    {
        "title": "寄南山景禅师",
        "author": "栖白",
        "content": "一度林前见远公，静闻真语世情空。\n至今寂寞禅心在，任起桃花柳絮风。",
        "dynasty": "唐",
        "collection_info": null
    },
    {
        "title": "哭刘得仁",
        "author": "栖白",
        "content": "为爱诗名吟至死，风魂雪魄去难招。\n直须桂子落坟上，生得一枝冤始消。",
        "dynasty": "唐",
        "collection_info": null
    },
    {
        "title": "龙潭",
        "author": "应物",
        "content": "石激悬流雪满湾，五龙潜处野云闲。\n暂收雷电九峰下，且饮溪潭一水间。\n浪引浮槎依北岸，波分晓日浸东山。\n回瞻四面如看画，须信游人不欲还。",
        "dynasty": "唐",
        "collection_info": null
    },
    {
        "title": "题化城寺",
        "author": "应物",
        "content": "平高选处创莲宫，一水萦流处处通。\n画阁昼开迟日畔，禅房夜掩碧云中。\n平川不见龙行雨，幽谷遥闻虎啸风。\n偶与游人论法要，真元浩浩理无穷。",
        "dynasty": "唐",
        "collection_info": null
    },
    {
        "title": "戴云山吟",
        "author": "智亮",
        "content": "人间谩说上天梯，上万千迴总是迷。\n曾似老人岩上坐，清风明月与心齐。",
        "dynasty": "唐",
        "collection_info": null
    },
    {
        "title": "又戴云山吟",
        "author": "智亮",
        "content": "戴云山顶白云齐，登顶方知世界低。\n异草奇花人不识，一池分作九条溪。",
        "dynasty": "唐",
        "collection_info": null
    },
    {
        "title": "荅卢邺",
        "author": "良乂",
        "content": "风泉秪向梦中闻，身外无余可寄君。\n当户一轮惟晓月，挂檐数片是秋云。",
        "dynasty": "唐",
        "collection_info": null
    },
    {
        "title": "山居八咏 一",
        "author": "常达",
        "content": "身闲依祖寺，志僻性多慵。\n少室遗真旨，层楼起暮钟。\n啜茶思好水，对月数诸峰。\n有问山中趣，庭前是古松。",
        "dynasty": "唐",
        "collection_info": null
    },
    {
        "title": "山居八咏 二",
        "author": "常达",
        "content": "晚望虚庭物，心心见祖情。\n烟开分岳色，雨雾减泉声。\n远树猨长啸，层岩日乍明。\n更堪论的意，林下笋新生。",
        "dynasty": "唐",
        "collection_info": null
    },
    {
        "title": "山居八咏 三",
        "author": "常达",
        "content": "一室尘埃外，翛然祗么常。\n睡来开寝帐，钟动下禅床。\n溪浸山光冷，秋凋木叶黄。\n时提祖师意，欹石看斜阳。",
        "dynasty": "唐",
        "collection_info": null
    },
    {
        "title": "山居八咏 四",
        "author": "常达",
        "content": "西来真祖意，祗在见闻中。\n寒雁一声过，疎林几叶空。\n心闲怜水石，身老怯霜风。\n为报参玄者，山山月色同。",
        "dynasty": "唐",
        "collection_info": null
    },
    {
        "title": "山居八咏 五",
        "author": "常达",
        "content": "真性寂无机，尘尘祖佛师。\n日明庭砌暖，霜苦药苗衰。\n汲水和烟酌，栽松带雪移。\n好听玄旨处，猨啸岭南枝。",
        "dynasty": "唐",
        "collection_info": null
    },
    {
        "title": "山居八咏 六",
        "author": "常达",
        "content": "古寺凭栏危，时闻举妙机。\n庭空月色净，夜迥磬声移。\n漏转寒更急，灯残冷焰微。\n太虚同万象，相谓话玄微。",
        "dynasty": "唐",
        "collection_info": null
    },
    {
        "title": "山居八咏 七",
        "author": "常达",
        "content": "胡僧论的旨，物物唱圆成。\n疎柳春来翠，幽窗日渐明。\n禅心清石室，蝶翅覆花英。\n好听谈玄处，乔松鹤数声。",
        "dynasty": "唐",
        "collection_info": null
    },
    {
        "title": "山居八咏 八",
        "author": "常达",
        "content": "祖祖唯心旨，春融日正长。\n霜轻莎草绿，风细药苗香。\n月满真如净，花开觉树芳。\n庭前莺啭处，时听语圆常。",
        "dynasty": "唐",
        "collection_info": null
    },
    {
        "title": "苦热行",
        "author": "僧鸾",
        "content": "烛龙衔火飞天地，平陆无风海波沸。\n彤云迭迭耸奇峰，焰焰流光热凝翠。\n烟岛抟鹏亸双翅，羲和赫怒强总辔。\n饮流夸父毙长途，如见当中印王字。\n明明夜西朝又东，古来有道仍再中。\n扶桑老叶蔽不得，辉华直欲凌苍空。\n行人挥汗翻成雨，口燥喉干嗌尘土。\n西郊云色昼冥冥，如何不救生灵苦。\n何山怪木藏蛟龙，缩鳞卷鬣为乖慵。\n不发滂泽注天下，欲使风雷何所从。\n旱苗原上枯成焰，岳灵徒祝无神验。\n豪家帘外唤清风，水纹明角铺长簟。\n玉扇画堂凝夜秋，歌艳绕梁催莫愁。\n阳乌落尽酒不醒，扶上西园当月楼。\n废田暍死非吾属，库有黄金仓有粟。",
        "dynasty": "唐",
        "collection_info": null
    },
    {
        "title": "赠李粲秀才",
        "author": "僧鸾",
        "content": "陇西辉用真才子，搜奇探险无伦比。\n笔下铦磨巨阙锋，胸中静滟西江水。\n哀弦古乐清人耳，月露激寒哭秋鬼。\n苔地无尘到晓吟，杉松老叶风干起。\n十轴示余三百篇，金碧烂光烧蜀笺。\n雄芒逸气测不得，使我踯躅成狂颠。\n大郊远阔空无边，凝明淡绿收余烟。\n旷怀相对景何限，落日乱峰青倚天。\n又惊大舶帆高悬，行涛劈浪凌飞仙。\n回首瞥见五千仞，扑下香炉瀑布泉。\n何事古人夸八斗，焉敢今朝定妍丑。\n飒风驱雷暂不停，始向塲中称大手。\n骏如健鹘鹗与鵰，拏云猎野翻重霄。\n狐狸窜伏不敢动，却下双鸣当迅飙。\n愁如湘灵哭湘浦，咽咽哀音隔云雾。\n九嶷深翠转巍峨，仙骨寒消不知处。\n清同野客敲越瓯，丁当急响涵清秋。\n鸾雏相引叫未定，霜结夜阑仍在楼。\n高若太空露云物，片白激青皆彷佛。\n仙鹤闲从净碧飞，巨鳌头戴蓬莱出。\n前辈歌诗惟翰林，神仙老格何高深。\n鞭驰造化绕笔转，灿烂不为酸苦吟。\n梦乘明月清沈沈，飞到天台天姥岑。\n倾湖涌海数百字，字字不朽长摐金。\n此日多君可俦侣，堆珠迭玑满玄圃。\n终日并辔游昆崙，十二楼中宴王母。",
        "dynasty": "唐",
        "collection_info": null
    },
    {
        "title": "和王季文题九华山",
        "author": "神颖",
        "content": "众岳雄分野，九华镇南朝。\n彩笔凝空远，崔嵬寄青霄。\n龙潭古仙府，灵药今不凋。\n莹为沧海镜，烟霞作荒标。\n造化心数奇，性状精气饶。\n玉树郁玲珑，天籁韵萧寥。\n寂寂寻乳窦，兢兢行石桥。\n通泉漱云母，藉草萦香苕。\n我住幽且深，君赏昏復朝。\n稀逢发清唱，片片霜凌飙。",
        "dynasty": "唐",
        "collection_info": null
    },
    {
        "title": "宿严陵钓台",
        "author": "神颖",
        "content": "寒谷荒台七里洲，贤人永逐水东流。\n独猿叫断青天月，千古冥冥潭树秋。",
        "dynasty": "唐",
        "collection_info": null
    },
    {
        "title": "效古",
        "author": "澹交",
        "content": "荣辱又荣辱，一何翻与覆。\n人生百岁中，孰肯死前足。\n玄鬓忽如丝，青丛不再绿。\n自古争名徒，黄金是谁禄。",
        "dynasty": "唐",
        "collection_info": null
    },
    {
        "title": "病后作",
        "author": "澹交",
        "content": "未得忘身法，此身终未安。\n病肠犹可洗，瘦骨不禁寒。\n药少心情饵，经无气力看。\n悠悠片云质，独对夕阳残。",
        "dynasty": "唐",
        "collection_info": null
    },
    {
        "title": "写真",
        "author": "澹交",
        "content": "图形期自见，自见却伤神。\n已是梦中梦，更逢身外身。\n水花凝幻质，墨彩染空尘。\n堪笑予兼尔，俱为未了人。",
        "dynasty": "唐",
        "collection_info": null
    },
    {
        "title": "端午",
        "author": "文秀",
        "content": "节分端午自谁言，万古传闻为屈原。\n堪笑楚江空渺渺，不能洗得直臣冤。",
        "dynasty": "唐",
        "collection_info": null
    },
    {
        "title": "谢友人见访留诗",
        "author": "怀楚",
        "content": "轩车谁肯到，泉石自相亲。\n暮雨凋残寺，秋风怅望人。\n庭新一片叶，衣故十年尘。\n赖有瑶华赠，清吟愈病身。",
        "dynasty": "唐",
        "collection_info": null
    },
    {
        "title": "送新平故人",
        "author": "怀楚",
        "content": "常听仓庚思旧友，又因蝴蝶梦生涯。\n一千余里河连郭，三十六峰寒到家。\n阴岛直分东虢雁，晴楼高入上阳鸦。\n姜嫄庙北与君别，应笑薄寒悲落花。",
        "dynasty": "唐",
        "collection_info": null
    },
    {
        "title": "辞南平钟王召",
        "author": "躭章",
        "content": "摧残枯木倚寒林，几度逢春不变心。\n樵客见之犹不采，郢人何事苦搜寻。",
        "dynasty": "唐",
        "collection_info": null
    },
    {
        "title": "短歌行",
        "author": "子兰",
        "content": "日月何忙忙，出没住不得。\n使我勇壮心，少年如顷刻。\n人生石火光，通时少于塞。\n四季倏往来，寒暑变为贼。\n偷人面上花，夺人头上黑。",
        "dynasty": "唐",
        "collection_info": null
    },
    {
        "title": "饮马长城窟",
        "author": "子兰",
        "content": "游客长城下，饮马长城窟。\n马嘶闻水腥，为浸征人骨。\n岂不是流泉，终不成潺湲。\n洗尽骨上土，不洗骨中冤。\n骨若比流水，四海有还魂。\n空流呜咽声，声中疑是言。",
        "dynasty": "唐",
        "collection_info": null
    },
    {
        "title": "夜直",
        "author": "子兰",
        "content": "大内隔重墙，多闻乐未央。\n灯明宫树色，茶煮禁泉香。\n凤辇通门静，鸡歌入漏长。\n宴荣陪御席，话密近龙章。\n吟步彤庭月，眠分玉暑凉。\n欲粘朱绂重，频草白麻忙。\n笔力将羣吏，人情在致唐。\n万方瞻仰处，晨夕面吾皇。",
        "dynasty": "唐",
        "collection_info": null
    },
    {
        "title": "赠行脚僧",
        "author": "子兰",
        "content": "世界曾行遍，全无行可修。\n炎凉三衲共，生死一身休。\n片断云随体，稀疎雪满头。\n此门无所着，不肯暂淹留。",
        "dynasty": "唐",
        "collection_info": null
    },
    {
        "title": "秋日思旧山",
        "author": "子兰",
        "content": "咸言上国繁华，岂谓帝城羁旅。\n十点五点残萤，千声万声秋雨。\n白云江上故乡，月下风前吟处。\n欲去不去迟迟，未展平生所伫。",
        "dynasty": "唐",
        "collection_info": null
    },
    {
        "title": "寄干陵杨侍郎",
        "author": "子兰",
        "content": "冷落官资不畏贫，司曹且共内官分。\n步量野色成公案，点检樵声入奏闻。\n陵庙路因朝去扫，御炉香每夜来焚。\n碑寒树古神门上，管得无穷空白云。",
        "dynasty": "唐",
        "collection_info": null
    },
    {
        "title": "登楼忆友",
        "author": "子兰",
        "content": "物象远蒙蒙，周迴极望中。\n带烟千井树，和磬一楼风。\n月色寒沈地，波声夜扬空。\n登临无限趣，恨不与君同。",
        "dynasty": "唐",
        "collection_info": null
    },
    {
        "title": "华严寺望樊川",
        "author": "子兰",
        "content": "万木叶初红，人家树色中。\n疎钟摇雨脚，秋水浸云容。\n雪碛回寒鴈，村灯促夜舂。\n旧山归未得，生计欲何从。",
        "dynasty": "唐",
        "collection_info": null
    },
    {
        "title": "与道侣同于水陆寺会宿",
        "author": "子兰",
        "content": "论道穷心少有朋，此时清话昔年曾。\n柿凋红叶铺寒井，鹄坠霜毛着定僧。\n风遰远声秋涧水，竹穿深色夜房灯。\n出门尽是劳生者，只此长闲几箇能。",
        "dynasty": "唐",
        "collection_info": null
    },
    {
        "title": "城上吟",
        "author": "子兰",
        "content": "古冢密于草，新坟侵官道。\n城外无闲地，城中人又老。",
        "dynasty": "唐",
        "collection_info": null
    },
    {
        "title": "襄阳曲",
        "author": "子兰",
        "content": "为忆南游人，移家大堤住。\n千帆万帆来，尽过门前去。",
        "dynasty": "唐",
        "collection_info": null
    },
    {
        "title": "诫贪",
        "author": "子兰",
        "content": "多求待心足，未足旋倾覆。\n明知贪者心，求荣不求辱。",
        "dynasty": "唐",
        "collection_info": null
    },
    {
        "title": "蝉二首 一",
        "author": "子兰",
        "content": "独蝉初唱古槐枝，委曲悲凉断续迟。\n雨后忽闻谁最苦，异乡孤馆忆家时。",
        "dynasty": "唐",
        "collection_info": null
    },
    {
        "title": "蝉二首 二",
        "author": "子兰",
        "content": "衰柳蝉吟旁浊河，正当残日角声和。\n寻常不足少愁思，此际闻时愁更多。",
        "dynasty": "唐",
        "collection_info": null
    },
    {
        "title": "太平坊寻裴郎中故宅",
        "author": "子兰",
        "content": "不语凄凉无限情，荒阶行尽又重行。\n昔年住此何人在，满地槐花秋草生。",
        "dynasty": "唐",
        "collection_info": null
    },
    {
        "title": "登楼",
        "author": "子兰",
        "content": "边邑鸿声一例秋，大波平日遶山流。\n故人千里同明月，尽夕无言空倚楼。",
        "dynasty": "唐",
        "collection_info": null
    },
    {
        "title": "长安早秋",
        "author": "子兰",
        "content": "风舞槐花落御沟，终南山色入城秋。\n门门走马征兵急，公子笙歌醉玉楼。",
        "dynasty": "唐",
        "collection_info": null
    },
    {
        "title": "对雪",
        "author": "子兰",
        "content": "密密无声坠碧空，霏霏有韵舞微风。\n幽人吟望搜辞处，飘入窗来落砚中。",
        "dynasty": "唐",
        "collection_info": null
    },
    {
        "title": "鹦鹉",
        "author": "子兰",
        "content": "翠毛丹觜乍教时，终日无寥似忆归。\n近来偷解人言语，乱向金笼说是非。",
        "dynasty": "唐",
        "collection_info": null
    },
    {
        "title": "晚景",
        "author": "子兰",
        "content": "池荷衰飒菊芬芳，策杖吟诗上草堂。\n满目暮云风卷尽，郡楼寒角数声长。",
        "dynasty": "唐",
        "collection_info": null
    },
    {
        "title": "长安伤春",
        "author": "子兰",
        "content": "霜陨中春花半无，狂游恣饮尽凶徒。\n年年赏翫公卿辈，今委沟塍骨渐枯。",
        "dynasty": "唐",
        "collection_info": null
    },
    {
        "title": "河梁晚望二首 一",
        "author": "子兰",
        "content": "水势滔滔不可量，渔舟容易泛沧浪。\n连山翠霭笼沙溆，白鸟翩翩下夕阳。",
        "dynasty": "唐",
        "collection_info": null
    },
    {
        "title": "河梁晚望二首 二",
        "author": "子兰",
        "content": "雨添一夜秋涛阔，极目茫茫似接天。\n不知龙物潜何处，鱼跃蛙鸣满槛前。",
        "dynasty": "唐",
        "collection_info": null
    },
    {
        "title": "悲长安",
        "author": "子兰",
        "content": "何事天时祸未回，生灵愁悴苦寒灰。\n岂知万倾繁华地，强半今为瓦砾堆。",
        "dynasty": "唐",
        "collection_info": null
    },
    {
        "title": "千叶石榴花",
        "author": "子兰",
        "content": "一朵花开千叶红，开时又不藉春风。\n若教移在香闺畔，定与佳人艳态同。",
        "dynasty": "唐",
        "collection_info": null
    },
    {
        "title": "观碁",
        "author": "子兰",
        "content": "拂局尽消时，能因长路迟。\n点头初得计，格手待无疑。\n寂默亲遗景，凝神入过思。\n共藏多少意，不语两相知。",
        "dynasty": "唐",
        "collection_info": null
    },
    {
        "title": "山居",
        "author": "可止",
        "content": "雪消春力展，花漫洞门垂。\n果长纤枝曲，岩崩直道移。\n重猿围浅井，鬬鼠下疎篱。\n寒食微灯在，高风势彻陂。",
        "dynasty": "唐",
        "collection_info": null
    },
    {
        "title": "赠樊川长老",
        "author": "可止",
        "content": "瘦颜颧骨见，满面雪毫垂。\n坐石鸟疑死，出门人谓痴。\n照身潭入楚，浸影桧生隋。\n太白曾经夏，清风凉四肢。",
        "dynasty": "唐",
        "collection_info": null
    },
    {
        "title": "寄积麦山会如长老",
        "author": "可止",
        "content": "默然如大道，尘世不相关。\n青桧行时静，白云禅处闲。\n贫高一生行，病长十年颜。\n夏满期游寺，寻山又下山。",
        "dynasty": "唐",
        "collection_info": null
    },
    {
        "title": "送僧",
        "author": "可止",
        "content": "四海无拘繫，行心兴自浓。\n百年三事衲，万里一枝筇。\n夜减当晴影，春消过雪踪。\n白云深处去，知宿在何峰。",
        "dynasty": "唐",
        "collection_info": null
    },
    {
        "title": "哭贾岛",
        "author": "可止",
        "content": "燕生松雪地，蜀死葬山根。\n诗僻降今古，官卑悞子孙。\n冢栏寒月色，人哭苦吟魂。\n墓雨滴碑字，年年添藓痕。",
        "dynasty": "唐",
        "collection_info": null
    },
    {
        "title": "雪十二韵",
        "author": "可止",
        "content": "落处咸过尺，翛然物象凄。\n瑞凝金殿上，寒甚玉关西。\n润比江河普，明将日月齐。\n凌云花顶腻，锁径竹梢低。\n出谷樵童怯，归林野鸟迷。\n煮茶融破练，磨墨染成黳。\n陷兔埋平泽，和鱼冻合溪。\n入楼消酒力，当槛写诗题。\n道路依凭马，朝昏委託鸡。\n洞深猿作族，松亚鹤移栖。\n及夏清岩穴，经春溜石梯。\n丰年兼泰国，天道育黔黎。",
        "dynasty": "唐",
        "collection_info": null
    },
    {
        "title": "精舍遇雨",
        "author": "可止",
        "content": "空门寂寂淡吾身，溪雨微微洗客尘。\n卧向白云情未尽，任他黄鸟醉芳春。",
        "dynasty": "唐",
        "collection_info": null
    },
    {
        "title": "小雪",
        "author": "可止",
        "content": "落雪临风不厌看，更多还恐蔽林峦。\n愁人正在书窗下，一片飞来一片寒。",
        "dynasty": "唐",
        "collection_info": null
    },
    {
        "title": "送婆罗门僧",
        "author": "可止",
        "content": "雪岭金河独向东，吴山楚泽意无穷。\n如今白首乡心尽，万里归程在梦中。",
        "dynasty": "唐",
        "collection_info": null
    },
    {
        "title": "句",
        "author": "可止",
        "content": "不知谁会喃喃语，必向王前报太平。",
        "dynasty": "唐",
        "collection_info": null
    },
    {
        "title": "寒食日",
        "author": "云表",
        "content": "寒食悲看郭外春，野田无处不伤神。\n平原纍纍添新冢，半是去年来哭人。",
        "dynasty": "唐",
        "collection_info": null
    },
    {
        "title": "自遣",
        "author": "归仁",
        "content": "日日为诗苦，谁论春与秋。\n一联如得意，万事总忘忧。\n雨堕花临砌，风吹竹近楼。\n不吟头也白，任白此生头。",
        "dynasty": "唐",
        "collection_info": null
    },
    {
        "title": "酬沈先辈卷",
        "author": "归仁",
        "content": "一百八十首，清泠韵可敲。\n任从人不爱，终是我难抛。\n桂魄吟来满，蒲团坐得凹。\n先生声价在，寰宇几人抄。",
        "dynasty": "唐",
        "collection_info": null
    },
    {
        "title": "题贾岛吟诗台",
        "author": "归仁",
        "content": "此台如可废，此恨有谁平。\n纵使迷青草，终难没旧名。\n天悲朝雨色，岳哭夜猨声。\n不是心偏苦，应关自古情。",
        "dynasty": "唐",
        "collection_info": null
    },
    {
        "title": "悼罗隐",
        "author": "归仁",
        "content": "一着谗书未快心，几抽胸臆纵狂吟。\n管中窥豹我犹在，海上钓鳌君也沈。\n岁月尽能消愤懑，寰区那更有知音。\n长安冠盖皆涂地，仍喜先生葬碧岑。",
        "dynasty": "唐",
        "collection_info": null
    },
    {
        "title": "题楚庙",
        "author": "归仁",
        "content": "羞容难更返江东，谁问从来百战功。\n天地有心归道德，山河无力为英雄。\n芦花尚认霜戈白，海日犹思火阵红。\n也是男儿成败事，不须惆怅对西风。",
        "dynasty": "唐",
        "collection_info": null
    },
    {
        "title": "牡丹",
        "author": "归仁",
        "content": "三春堪惜牡丹奇，半倚朱栏欲绽时。\n天上更无花胜此，人间偏得贵相宜。\n偷香黑蚁斜穿叶，觑蕋黄蜂倒挂枝。\n除却解禅心不动，算应狂杀五陵儿。",
        "dynasty": "唐",
        "collection_info": null
    },
    {
        "title": "旧国里",
        "author": "卿云",
        "content": "旧居梨岭下，风景近炎方。\n地暖生春早，家贫觉岁长。\n石房云过湿，杉径雨余香。\n日夕竟无事，诗书聊自强。",
        "dynasty": "唐",
        "collection_info": null
    },
    {
        "title": "秋日江居闲咏",
        "author": "卿云",
        "content": "寄居江岛边，闲咏见秋残。\n草白牛羊瘦，风高猨鸟寒。\n检方医故疾，挑荠备中餐。\n时復停书卷，鉏莎种木兰。",
        "dynasty": "唐",
        "collection_info": null
    },
    {
        "title": "长安言怀寄沈彬侍郎",
        "author": "卿云",
        "content": "故园梨岭下，归路接天涯。\n生作长安草，胜为边地花。\n雁南飞不到，书北寄来赊。\n堪羡神仙客，青云早致家。",
        "dynasty": "唐",
        "collection_info": null
    },
    {
        "title": "送人游塞",
        "author": "卿云",
        "content": "去去玉关路，省君曾未行。\n塞深多伏寇，时静亦屯兵。\n雪每先秋降，花尝近夏生。\n闲陪射鵰将，应到受降城。",
        "dynasty": "唐",
        "collection_info": null
    },
    {
        "title": "逢老人",
        "author": "隐峦",
        "content": "路逢一老翁，两鬓白如雪。\n一里二里行，四回五回歇。",
        "dynasty": "唐",
        "collection_info": null
    },
    {
        "title": "牧童",
        "author": "隐峦",
        "content": "牧童见人俱不识，尽着芒鞋戴篛笠。\n朝阳未出众山晴，露滴蓑衣犹半湿。\n二月三月时，平原草初绿。\n三箇五箇骑羸牛，前村后村来放牧。\n笛声纔一举，众稚齐歌舞。\n看看白日向西斜，各自骑牛又归去。",
        "dynasty": "唐",
        "collection_info": null
    },
    {
        "title": "蜀中送人游庐山",
        "author": "隐峦",
        "content": "居游正值芳春月，蜀道千山皆秀发。\n溪边十里五里花，云外三峯两峰雪。\n君上匡山我旧居，松萝抛掷十年余。\n君行试到山前问，山鸟只今相忆无。",
        "dynasty": "唐",
        "collection_info": null
    },
    {
        "title": "琴",
        "author": "隐峦",
        "content": "七条丝上寄深意，涧水松风生十指。\n自乃知音犹尚稀，欲教更入何人耳。",
        "dynasty": "唐",
        "collection_info": null
    },
    {
        "title": "浮桥",
        "author": "隐峦",
        "content": "横压惊波防没溺，当初元剏是军机。\n行人到此全无滞，一片江云踏欲飞。",
        "dynasty": "唐",
        "collection_info": null
    },
    {
        "title": "宿九华化成寺庄",
        "author": "泠然",
        "content": "佛寺孤庄千嶂间，我来诗境强相关。\n岩边树动猿下涧，云裏锡鸣僧上山。\n松月影寒生碧落，石泉声乱喷潺湲。\n明朝更蹑层霄去，誓共烟霞到老闲。",
        "dynasty": "唐",
        "collection_info": null
    },
    {
        "title": "乞荆浩画",
        "author": "大愚",
        "content": "六幅故牢健，知君恣笔踪。\n不求千涧水，止要两株松。\n树下留盘石，天边纵远峰。\n近岩幽湿处，惟藉墨烟浓。",
        "dynasty": "唐",
        "collection_info": null
    },
    {
        "title": "上归州刺史代通状二首 一",
        "author": "怀浚",
        "content": "家在闽山西復西，其中岁岁有莺啼。\n如今不在莺啼处，莺在旧时啼处啼。",
        "dynasty": "唐",
        "collection_info": null
    },
    {
        "title": "上归州刺史代通状二首 二",
        "author": "怀浚",
        "content": "家在闽山东復东，其中岁岁有花红。\n而今不在花红处，花在旧时红处红。",
        "dynasty": "唐",
        "collection_info": null
    },
    {
        "title": "辞郡守李公恩命",
        "author": "恆超",
        "content": "虚着褐衣老，浮杯道不成。\n誓传经论死，不染利名生。\n厌树遮山色，怜窗向月明。\n他时随范蠡，一棹五湖清。",
        "dynasty": "唐",
        "collection_info": null
    },
    {
        "title": "题广爱寺楞伽山",
        "author": "净显",
        "content": "灵异不能栖鸟雀，幽奇终不着猿猱。\n为经巢贼应无损，纵使秦驱也谩劳。\n珍重昔贤留像迹，陵迁谷变自坚牢。",
        "dynasty": "唐",
        "collection_info": null
    },
    {
        "title": "闻诵法华经歌",
        "author": "修雅",
        "content": "山色沈沈，松烟羃羃。\n空林之下，盘陀之石。\n石上有僧，结跏横膝。\n诵白莲经，从旦至夕。\n左之右之，虎迹狼迹。\n十片五片，异花狼籍。\n偶然相见，未深相识。\n知是古之人，今之人？是昙彦，是昙翼？\n我闻此经有深旨，觉帝称之有妙义。\n合目冥心子细听，醍醐滴入焦肠裏。\n佛之意兮祖之髓，我之心兮经之旨。\n可怜弹指及举手，不达目前今正是。\n大矣哉！甚奇特。\n空王要使羣生得，光辉一万八千土。\n土土皆作黄金色，四生六道一光中。\n狂夫犹自问弥勒，我亦当年学空寂。\n一得无心便休息，今日亲闻诵此经。\n始觉驴乘匪端的，我亦当年不出户。\n不欲红尘沾步武，今日亲闻诵此经。\n始觉行行皆宝所，我亦当年爱吟咏。\n将谓冥搜乱神定，今日亲闻诵此经。\n何妨笔砚资真性，我亦当年狎儿戏。\n将谓光阴半虚弃，今日亲闻诵此经。\n始觉聚沙非小事，我昔曾游山与水。\n将谓他山非故里，今日亲闻诵此经。\n始觉山河无寸地，我昔心猿未调伏。\n常将金锁虚拘束，今日亲闻诵此经。\n始觉无物为拳拲，师诵此经经一字。\n字字烂嚼醍醐味，醍醐之味珍且美。\n不在唇，不在齿，只在劳生方寸裏。\n师诵此经经一句，句句白牛亲动步，白牛之步疾如风。\n不在西，不在东，只在浮生日用中，日用不知一何苦。\n酒之肠，饭之腑，长者扬声唤不迴。\n何异聋，何异瞽，世人之耳非不聪，耳聪特向经中聋。\n世人之目非不明，目明特向经中盲。\n合聪不聪，合明不明。\n辘轳上下，浪死虚生。\n世人纵识师之音，谁人能识师之心。\n世人纵识师之形，谁人能识师之名。\n师名医王行佛令，来与众生治心病。\n能使迷者醒，狂者定，垢者净，邪者正，凡者圣，如是则非但天恭敬。\n人恭敬，亦合龙讚咏。\n鬼讚咏，佛讚咏，岂得背觉合尘之徒，不稽首而归命。",
        "dynasty": "唐",
        "collection_info": null
    },
    {
        "title": "歌",
        "author": "元寂",
        "content": "酒秃酒秃，何荣何辱。\n但见衣冠成古丘，不见江河变陵谷。",
        "dynasty": "唐",
        "collection_info": null
    },
    {
        "title": "怀庐山旧隐",
        "author": "若虚",
        "content": "九迭嵯峨倚着天，悔随寒瀑下岩烟。\n深秋猨鸟来心上，夜静松杉到眼前。\n书架想遭苔藓[裹]，石窗应被薜萝缠。\n一枝筇竹游江北，不见炉峰二十年。",
        "dynasty": "唐",
        "collection_info": null
    },
    {
        "title": "乐仙观",
        "author": "若虚",
        "content": "乐氏骑龙上碧天，东吴遗宅尚依然。\n悟来大道无多事，真后丹元不值钱。\n老树夜风虫咬叶，古垣春雨藓生砖。\n松倾鹤死桑田变，华表归乡未有年。",
        "dynasty": "唐",
        "collection_info": null
    },
    {
        "title": "古镜",
        "author": "若虚",
        "content": "轩后红炉独铸成，藓痕磨落月轮呈。\n万般物象皆能鉴，一箇人心不可明。\n匣内乍开鸾凤活，台前高挂鬼神惊。\n百年肝胆堪将比，祗怕看频素髮生。",
        "dynasty": "唐",
        "collection_info": null
    },
    {
        "title": "覩木平和尚",
        "author": "文益",
        "content": "木平山裏人，貌古年復少。\n相看陌路同，论心秋月皎。\n怀衲线非蚕，助歌声有鸟。\n城阙今日来，一讴曾已晓。",
        "dynasty": "唐",
        "collection_info": null
    },
    {
        "title": "鹭鸶",
        "author": "无则",
        "content": "白苹红蓼碧江涯，日暖双双立睡时。\n愿揭金笼放归去，却随沙鹤鬬轻丝。",
        "dynasty": "唐",
        "collection_info": null
    },
    {
        "title": "百舌鸟二首 一",
        "author": "无则",
        "content": "千愁万恨过花时，似向春风怨别离。\n若使众禽俱解语，一生怀抱有谁知。",
        "dynasty": "唐",
        "collection_info": null
    },
    {
        "title": "百舌鸟二首 二",
        "author": "无则",
        "content": "长截隣鸡叫五更，数般名字百般声。\n饶伊摇舌先知晓，也待青天明即鸣。",
        "dynasty": "唐",
        "collection_info": null
    },
    {
        "title": "赏牡丹应教",
        "author": "谦光",
        "content": "拥衲对芳丛，由来事不同。\n鬓从今日白，花似去年红。\n艳异随朝露，馨香逐晓风。\n何须对零落，然后始知空。",
        "dynasty": "唐",
        "collection_info": null
    },
    {
        "title": "善哉行",
        "author": "贯休",
        "content": "有美一人兮，婉如青扬。\n识曲别音兮，令姿煌煌。\n绣袂捧琴兮，登君子堂。\n如彼萱草兮，使我忧忘。\n欲赠之以紫玉尺，白银铛，久不见之兮，湘水茫茫。",
        "dynasty": "唐",
        "collection_info": null
    },
    {
        "title": "读离骚经",
        "author": "贯休",
        "content": "湘江滨，湘江滨，兰红芷白波如银，终须一去呼湘君。\n问湘神，云中君，不知何以交灵均。\n我恐湘江之鱼兮，死后尽为人。\n曾食灵均之肉兮，箇箇为忠臣。\n又想灵均之骨兮终不曲，千年波底色如玉。\n谁能入水少取得，香沐函题贡上国。\n贡上国，即全胜和璞悬瓈，垂棘结绿。",
        "dynasty": "唐",
        "collection_info": null
    },
    {
        "title": "阳春曲",
        "author": "贯休",
        "content": "为口莫学阮嗣宗，不言是非非至公。\n为手须似朱云辈，折槛英风至今在。\n男儿结髮事君亲，须斅前贤多慷慨。\n历数雍熙房与杜，魏公姚公宋开府。\n尽向天上仙宫闲处坐，何不却辞上帝下下土？\n忍见苍生苦苦苦。",
        "dynasty": "唐",
        "collection_info": null
    },
    {
        "title": "白雪曲",
        "author": "贯休",
        "content": "列鼎佩金章，泪眼看风枝。\n却思食藜藿，身作屠沽儿。\n负米无远近，所希升斗归。\n为人无贵贱，莫学鸡狗肥。\n斯言如不忘，别更无光辉。\n斯言如或忘，即安用人为。",
        "dynasty": "唐",
        "collection_info": null
    },
    {
        "title": "上留田",
        "author": "贯休",
        "content": "父不父，兄不兄。\n上留田，蝥贼生。\n徒陟冈，泪峥嵘。\n我欲使诸凡鸟雀，尽变为鹡鸰。\n我欲使诸凡草木，尽变为田荆。\n邻人歌，邻人歌。\n古风清，清风生。",
        "dynasty": "唐",
        "collection_info": null
    },
    {
        "title": "胡无人",
        "author": "贯休",
        "content": "霍嫖姚，赵充国，天子将之平朔漠。\n肉胡之肉，烬胡帐幄。\n千里万里，唯留胡之空壳。\n边风萧萧，榆叶初落。\n杀气昼赤，枯骨夜哭。\n将军既立殊勋，遂有胡无人曲。\n我闻之，天子富有四海。\n德被无垠，但令一物得所。\n八表来宾，亦何必令彼胡无人。",
        "dynasty": "唐",
        "collection_info": null
    },
    {
        "title": "苦寒行",
        "author": "贯休",
        "content": "北风北风，职何严毒。\n摧壮士心，缩金乌足。\n冻云嚣嚣，碍雪一片下不得。\n声遶枯桑，根在沙塞。\n黄河彻底，顽直到海。\n一气抟束，万物无态。\n唯有吾庭前杉松树枝，枝枝健在。",
        "dynasty": "唐",
        "collection_info": null
    },
    {
        "title": "蒿里",
        "author": "贯休",
        "content": "兔不迟，乌更急，但恐穆王八骏，着鞭不及。\n所以蒿里，坟出蕺蕺。\n气凌云天，龙腾凤集。\n尽为风消土吃，狐掇蚁拾，黄金不啼玉不泣。\n白杨骚屑，乱风愁月。\n折碑石人，莽秽榛没。\n牛羊窸窣，时见牧童儿，弄枯骨。",
        "dynasty": "唐",
        "collection_info": null
    },
    {
        "title": "临高台",
        "author": "贯休",
        "content": "凉风吹远念，使我升高台。\n宁知数片云，不是旧山来。\n故人天一涯，久客殊未回。\n鴈来不得书，空寄声哀哀。",
        "dynasty": "唐",
        "collection_info": null
    },
    {
        "title": "杞梁妻",
        "author": "贯休",
        "content": "秦之无道兮四海枯，筑长城兮遮北胡。\n筑人筑土一万里，杞梁贞妇啼呜呜。\n上无父兮中无夫，下无子兮孤復孤。\n一号城崩塞色苦，再号杞梁骨出土。\n疲魂饥魄相逐归，陌上少年莫相非。",
        "dynasty": "唐",
        "collection_info": null
    },
    {
        "title": "古离别",
        "author": "贯休",
        "content": "离恨如旨酒，古今饮皆醉。\n只恐长江水，尽是儿女泪。\n伊余非此辈，送人空把臂。\n他日再相逢，清风动天地。",
        "dynasty": "唐",
        "collection_info": null
    },
    {
        "title": "战城南二首 一",
        "author": "贯休",
        "content": "万里桑干傍，茫茫古蕃壤。\n将军貌憔悴，抚剑悲年长。\n胡兵尚陵逼，久住亦非强。\n邯郸少年辈，箇箇有伎俩。\n拖枪半夜去，雪片大如掌。",
        "dynasty": "唐",
        "collection_info": null
    },
    {
        "title": "战城南二首 二",
        "author": "贯休",
        "content": "碛中有阴兵，战马时惊蹶。\n轻猛李陵心，摧残苏武节。\n黄金锁子甲，风吹色如铁。\n十载不封侯，茫茫向谁说。",
        "dynasty": "唐",
        "collection_info": null
    },
    {
        "title": "少年行 一",
        "author": "贯休",
        "content": "锦衣鲜华手擎鹘，闲行气貌多轻忽。\n稼穑艰难总不知，五帝三王是何物。",
        "dynasty": "唐",
        "collection_info": null
    },
    {
        "title": "少年行 二",
        "author": "贯休",
        "content": "自拳五色裘，迸入他人宅。\n却捉苍头奴，玉鞭打一百。",
        "dynasty": "唐",
        "collection_info": null
    },
    {
        "title": "少年行 三",
        "author": "贯休",
        "content": "面白如削玉，猖狂曲江曲。\n马上黄金鞍，适来新赌得。",
        "dynasty": "唐",
        "collection_info": null
    },
    {
        "title": "梦游仙四首 一",
        "author": "贯休",
        "content": "梦到海中山，入箇白银宅。\n逢见一道士，称是李八伯。",
        "dynasty": "唐",
        "collection_info": null
    },
    {
        "title": "梦游仙四首 二",
        "author": "贯休",
        "content": "三四仙女儿，身着瑟瑟衣。\n手把明月珠，打落金色梨。",
        "dynasty": "唐",
        "collection_info": null
    },
    {
        "title": "梦游仙四首 三",
        "author": "贯休",
        "content": "车渠地无尘，行至瑶池滨。\n森森椿树下，白龙来嗅人。",
        "dynasty": "唐",
        "collection_info": null
    },
    {
        "title": "梦游仙四首 四",
        "author": "贯休",
        "content": "宫殿峥嵘笼紫气，金渠玉砂五色水。\n守阍仙婢相倚睡，偷摘蟠桃几倒地。",
        "dynasty": "唐",
        "collection_info": null
    },
    {
        "title": "轻薄篇二首 一",
        "author": "贯休",
        "content": "绣林锦野，春态相压。\n谁家少年，马蹄蹋蹋。\n鬬鸡走狗夜不归，一掷赌却如花妾。\n谁云不颠不狂，其名不彰。\n悲夫！。",
        "dynasty": "唐",
        "collection_info": null
    },
    {
        "title": "轻薄篇二首 二",
        "author": "贯休",
        "content": "木落萧萧，虫鸣唧唧。\n不觉朱蔫脸红，霜劫鬓漆。\n世途多事，泣向秋日。\n方今少壮不努力，老大徒伤悲。",
        "dynasty": "唐",
        "collection_info": null
    },
    {
        "title": "长安道",
        "author": "贯休",
        "content": "憧憧合合，八表一辙。\n黄尘雾合，车马火热。\n名汤风雨，利辗霜雪。\n千车万驮，半宿关月。\n上有尧禹，下有夔卨。\n紫气银轮兮，常覆金阙。\n仙掌捧日兮，浊河澄澈。\n愚将草木兮有言，与华封人兮不别。",
        "dynasty": "唐",
        "collection_info": null
    },
    {
        "title": "洛阳尘",
        "author": "贯休",
        "content": "昔时昔时洛城人，今作茫茫洛城尘。\n我闻富有石季伦，楼台五色干星辰。\n乐如天乐日夜闻，锦姝绣妾何纷纷。\n真珠帘中，姑射神人。\n文金线玉，香成暮云。\n孙秀若不杀，晋室应更贫。\n伊水削行路，冢石花磷磷。\n苍茫金谷园，牛羊龁荆榛。\n飞鸟好羽毛，疑是绿珠身。",
        "dynasty": "唐",
        "collection_info": null
    },
    {
        "title": "富贵曲二首 一",
        "author": "贯休",
        "content": "有金张族，骄奢相续。\n琼树玉堂，雕墻绣毂。\n纨绮杂杂，钟鼓合合。\n美人如白牡丹花，半日只舞得一曲。\n乐不乐，足不足，争教他爱山青水绿。",
        "dynasty": "唐",
        "collection_info": null
    },
    {
        "title": "富贵曲二首 二",
        "author": "贯休",
        "content": "如神若仙，似兰同雪。\n乐戒于极，胡不知辍。\n只欲更缀上落花，恨不能把住明月。\n太山肉尽，东海酒竭。\n佳人醉唱，敲玉钗折。\n宁知耘田车水翁，日日日灸背欲裂。",
        "dynasty": "唐",
        "collection_info": null
    },
    {
        "title": "野田黄雀行",
        "author": "贯休",
        "content": "高树风多，吹尔巢落。\n深蒿叶暖，宜尔依泊。\n莫近鸮类，蛛网亦恶。\n饮野田之清水，食野田之黄粟。\n深花中睡，𡋯土裏浴。\n如此即全胜啄太仓之谷，而更穿人之屋。",
        "dynasty": "唐",
        "collection_info": null
    },
    {
        "title": "古意九首 一",
        "author": "贯休",
        "content": "一雨火云尽，闭门心冥冥。\n兰花与芙蓉，满院同芳馨。\n佳人天一涯，好鸟何嘤嘤。\n我有双白璧，不羡于虞卿。\n我有径寸珠，别是天地精。\n玩之室生白，潇洒身安轻。\n只应天上人，见我双眼明。",
        "dynasty": "唐",
        "collection_info": null
    },
    {
        "title": "古意九首 二",
        "author": "贯休",
        "content": "阳乌烁万物，草木怀春恩。\n茫茫尘土飞，培壅名利根。\n我本是蓑笠，幼知天子尊。\n学为毛氏诗，亦多直致言。\n不慕需臑类，附势同崩奔。\n唯寻桃李蹊，去去长者门。",
        "dynasty": "唐",
        "collection_info": null
    },
    {
        "title": "古意九首 三",
        "author": "贯休",
        "content": "美人如游龙，被服金鸳鸯。\n手把古刀尺，在彼白玉堂。\n文章深掣曳，珂佩鸣丁当。\n好风吹桃花，片片落银床。\n何妨学羽翰，远逐朱鸟翔。",
        "dynasty": "唐",
        "collection_info": null
    },
    {
        "title": "古意九首 四",
        "author": "贯休",
        "content": "干坤有清气，散入诗人脾。\n圣贤遗清风，不在恶木枝。\n千人万人中，一人两人知。\n忆在东溪日，花开叶落时。\n几拟以黄金，铸作钟子期。",
        "dynasty": "唐",
        "collection_info": null
    },
    {
        "title": "古意九首 五",
        "author": "贯休",
        "content": "莫轻白云白，不与风雨会。\n莫见守羊儿，或是初平辈。\n人生非日月，光辉岂常在。\n一荣与一辱，古今常相对。\n君不见于公门，子孙好冠盖。",
        "dynasty": "唐",
        "collection_info": null
    },
    {
        "title": "古意九首 六",
        "author": "贯休",
        "content": "古交如真金，百炼色不回。\n今交如暴流，儵忽生尘埃。\n我愿君子气，散为青松栽。\n我恐荆棘花，只为小人开。\n伤心復伤心，吟上高高台。",
        "dynasty": "唐",
        "collection_info": null
    },
    {
        "title": "古意九首 七",
        "author": "贯休",
        "content": "常思谢康乐，文章有神力。\n是何清风清，凛然似相识。\n一种为顽嚚，得作翻经石。\n一种为枯槁，得作登山屐。\n永嘉为郡后，山水添鲜碧。\n何当学羽翰，一去观遗迹。",
        "dynasty": "唐",
        "collection_info": null
    },
    {
        "title": "古意九首 八",
        "author": "贯休",
        "content": "常思李太白，仙笔驱造化。\n玄宗致之七宝床，虎殿龙楼无不可。\n一朝力士脱靴后，玉上青蝇生一箇。\n紫皇殿前五色麟，忽然掣断黄金锁。\n五湖大浪如银山，满船载酒挝鼓过。\n贺老成异物，颠狂谁敢和。\n宁知江边坟，不是犹醉卧。",
        "dynasty": "唐",
        "collection_info": null
    },
    {
        "title": "古意九首 九",
        "author": "贯休",
        "content": "忆在山中时，丹桂花葳蕤。\n红泉浸瑶草，白日生华滋。\n箬屋开地鑪，翠墻挂藤衣。\n看经竹窗边，白猨三两枝。\n东峰有老人，眼碧头骨奇。\n种薤煮白石，旨趣如婴儿。\n月上来打门，月落方始归。\n授我微妙诀，恬澹无所为。\n别来六七年，只恐白日飞。",
        "dynasty": "唐",
        "collection_info": null
    },
    {
        "title": "酷吏词",
        "author": "贯休",
        "content": "霰雨灂灂，风号如斸。\n有叟有叟，暮投我宿。\n吁叹自语，云太守酷。\n如何如何，掠脂斡肉。\n吴姬唱一曲，等闲破红束。\n韩娥唱一曲，锦段鲜照屋。\n宁知一曲两曲謌，曾使千人万人哭。\n不惟哭，亦白其头，饥其族，所以祥风不来，和气不復。\n蝗乎蠈忽，东西南北。",
        "dynasty": "唐",
        "collection_info": null
    },
    {
        "title": "还举人歌行卷",
        "author": "贯休",
        "content": "厚于铁围山上铁，薄似双成仙体缬。\n蜀机凤雏动蹩躠，珊瑚枝枝撑着月。\n王恺家中藏难掘，颜回饥僝愁天雪。\n古松直笔雷不折，雪衣女啄蟠桃缺。",
        "dynasty": "唐",
        "collection_info": null
    },
    {
        "title": "陈宫词",
        "author": "贯休",
        "content": "缅想当时宫阙盛，荒宴椒房懱尧圣。\n玉树花歌百花裏，珊瑚窗中海日迸。\n大臣来朝酒未醒，酒醒忠谏多不听。\n陈宫因此成野田，耕人犂破宫人镜。",
        "dynasty": "唐",
        "collection_info": null
    },
    {
        "title": "拟齐梁酬所知见赠二首 一",
        "author": "贯休",
        "content": "静只焚香坐，咏怀悲岁阑。\n佳人忽有赠，满手红琅玕。\n不独耀肌魄，将行为羽翰。\n酬如上青天，风雪空漫漫。",
        "dynasty": "唐",
        "collection_info": null
    },
    {
        "title": "拟齐梁酬所知见赠二首 二",
        "author": "贯休",
        "content": "美如仙鼎金，清如纤手琴。\n孙登啸一声，缥缈不可寻。\n但觉神洋洋，如入三昧林。\n释手復在手，古意深復深。\n惭无英琼瑶，何以酬知音。",
        "dynasty": "唐",
        "collection_info": null
    },
    {
        "title": "经古战场",
        "author": "贯休",
        "content": "茫茫凶荒，迥如天设。\n驻马四顾，气候迂结。\n秋空峥嵘，黄日将没。\n多少行人，白日见物。\n莫道路高低，尽是战骨。\n莫见地赤碧，尽是征血。\n昔人昔人既能忠尽于力，身糜戈戟。\n脂其风，膏其域。\n今人何不绳其塍？\n植其食。\n而使空旷年年，常贮愁烟。\n使我至此，不能无言。",
        "dynasty": "唐",
        "collection_info": null
    },
    {
        "title": "村行遇猎",
        "author": "贯休",
        "content": "猎师纷纷走榛莽，女亦相随把弓矢。\n南北东西尽杀心，断烧残云在围裏。\n鹘拂荒田兔成血，竿打黄茅雉惊起。\n伤嗟箇辈亦是人，一生将此关身己。\n我闻天地之大德曰生，又闻万事皆天意。\n何遣此人又如此，犹更愿天公一丈雪，深山麋鹿尽冻死。",
        "dynasty": "唐",
        "collection_info": null
    },
    {
        "title": "渔家",
        "author": "贯休",
        "content": "赤芦盖屋低压恰，沙涨柴门水痕迭。\n黄鸡青犬花蒙笼，渔女渔儿扫风叶。\n有叟相逢带秋醉，自拔船桩色无媿。\n前山脚下得鱼多，恶浪堆中尽头睡。\n但得忘筌心自乐，肯羡前贤钓清渭。\n终须画取挂秋堂，与尔为邻有深意。",
        "dynasty": "唐",
        "collection_info": null
    },
    {
        "title": "田家作",
        "author": "贯休",
        "content": "田家老翁无可作，昼甑蒸梨香漠漠。\n只向阶前曝背眠，赤桑大叶时时落。\n古壍侵门桃竹密，仓囤峨峨欲遮日。\n自云孙子解耕耘，四五年来腹多实。\n我闻此语心自悲，世上悠悠岂得知，稼而不穑徒尔为。",
        "dynasty": "唐",
        "collection_info": null
    },
    {
        "title": "江边祠",
        "author": "贯休",
        "content": "松森森，江浑浑，江边古祠空闭门。\n精灵应醉社日酒，白龟咬断菖蒲根。\n花残泠红宿雨滴，土龙甲湿鬼眼赤。\n天符早晚下空碧，昨夜前村行霹雳。",
        "dynasty": "唐",
        "collection_info": null
    },
    {
        "title": "苦热寄赤松道者",
        "author": "贯休",
        "content": "天云如烧人如炙，天地鑪中更合适。\n蝉喘雷干冰井融，些子清风有何益。\n守羊真人聃之役，高吟招隐倚碧壁。\n紫气红烟鲜的的，涧茗园瓜曲尘色，骄冷奢凉合相忆。",
        "dynasty": "唐",
        "collection_info": null
    },
    {
        "title": "偶作二首 一",
        "author": "贯休",
        "content": "新诗一千首，古锦初下机。\n除月与鬼神，别未有人知。\n子期去不返，浩浩良不悲。\n不知天地间，知者復是谁。",
        "dynasty": "唐",
        "collection_info": null
    },
    {
        "title": "偶作二首 二",
        "author": "贯休",
        "content": "门前数枝路，路路车马鸣。\n名埃与利尘，千里万里行。\n只见青山高，岂见青山平。\n朱门势峨峨，冠盖何光明。\n黄鸟在花裏，青蝉夺其声。\n尔生非金玉，岂常贵復贞。\n寄言之子心，可以归无形。",
        "dynasty": "唐",
        "collection_info": null
    },
    {
        "title": "夜夜曲",
        "author": "贯休",
        "content": "蟪蛄切切风骚骚，芙蓉喷香蟾蜍高。\n孤灯耿耿征妇劳，更深扑落金错刀。",
        "dynasty": "唐",
        "collection_info": null
    },
    {
        "title": "春晚书山家屋壁二首 一",
        "author": "贯休",
        "content": "柴门寂寂黍饭馨，山家烟火春雨晴。\n庭花蒙蒙水泠泠，小儿啼索树上莺。",
        "dynasty": "唐",
        "collection_info": null
    },
    {
        "title": "春晚书山家屋壁二首 二",
        "author": "贯休",
        "content": "水香塘黑蒲森森，鸳鸯鸂鶒如家禽。\n前村后垄桑柘深，东邻西舍无相侵。\n蚕娘洗茧前溪渌，牧童吹笛和衣浴。\n山翁留我宿又宿，笑指西坡瓜豆熟。",
        "dynasty": "唐",
        "collection_info": null
    },
    {
        "title": "春晚闲居寄陈嵩伯",
        "author": "贯休",
        "content": "春霖闭门久，春色聚庭木。\n一梦辞旧山，四邻有新哭。\n菰蒲生白水，风篁擢纤玉。\n为忆湖上翁，花时独冥目。",
        "dynasty": "唐",
        "collection_info": null
    },
    {
        "title": "长持经僧",
        "author": "贯休",
        "content": "唠唠长夜坐，唠唠早起。\n杉森森，不见长，人声续续如流水。\n摐金挣玉，吐宫嚥征。\n头低草木，手合神鬼。\n日消三两黄金争得止，而槁木朽枝，一食而已。\n伤嗟浮世之人，善事不曾入耳。",
        "dynasty": "唐",
        "collection_info": null
    },
    {
        "title": "茫茫曲",
        "author": "贯休",
        "content": "茫茫復茫茫，满眼皆埃尘。\n莫言白髮多，茎茎是愁筋。\n未达苦雕僞，及达多不仁。\n浅深与高低，尽能生棘榛，茫茫四大愁杀人。",
        "dynasty": "唐",
        "collection_info": null
    },
    {
        "title": "古镜词上刘侍郎",
        "author": "贯休",
        "content": "至宝不自宝，照古还照今。\n仙人手胼胝，寥泬秋沈沈。\n不是十二面，不是百炼金。\n若非八彩眉，不可辄照临。\n即归玉案头，为君整冠簪。\n即居吾君手，照出天下心。\n恭闻太宗朝，此镜当宸襟。\n六合悬清光，万里无尘侵。\n此镜今又出，天地还得一。",
        "dynasty": "唐",
        "collection_info": null
    },
    {
        "title": "送姜道士归南岳",
        "author": "贯休",
        "content": "松品落落，雪格索索。\n眼有三角，头峭五岳。\n若不居岳，此处难着。\n药僮貌蛮名鄙彼，葫芦酒满担劣起。\n万里长风啸一声，九贞须拍黄金几。\n落叶萧萧□杳□，送师言了意未了。\n意未了，他时为我致取一部音声鸟。",
        "dynasty": "唐",
        "collection_info": null
    },
    {
        "title": "了仙谣",
        "author": "贯休",
        "content": "海中紫雾蓬莱岛，安期子乔去何早。\n游戏多骑白骐驎，鬚髮如银未曾老。\n亦留仙诀在人间，啮镞终言药非道。\n始皇不得此深旨，远遣徐福生忧恼。\n紫朮黄精心上苗，大还小还行中宝。\n若师方术弃心师，浪似雪山何处讨。",
        "dynasty": "唐",
        "collection_info": null
    },
    {
        "title": "循吏曲上王使君",
        "author": "贯休",
        "content": "需宿需宿，炳烂光合。\n蒸蒸婺民，钟此多福。\n自东自西，自南自北。\n伊飞伊走，乳乳良牧。\n和气无形，春光自成。\n大信不信，贻厥无朕。\n需女需女，尔亦须语。\n使君为理，玄风震古。\n需女需女，尔亦须语。\n我愿喙长三千里，枕着玉阶奏明主。",
        "dynasty": "唐",
        "collection_info": null
    },
    {
        "title": "古镜词",
        "author": "贯休",
        "content": "我有一面镜，新磨似秋月。\n上唯金膏香，下状骊龙窟。\n等闲不欲开，丑者多不悦。\n或问几千年，轩辕手中物。",
        "dynasty": "唐",
        "collection_info": null
    },
    {
        "title": "怀张为周朴",
        "author": "贯休",
        "content": "张周二夫子，诗好人太癖。\n更不过岭来，如今头尽白。\n人传禹力不到处，河声流向西。\n又到处即闭户，逢君方展眉。\n不知是不是，若是即大奇。\n我又闻二公，心与人不同。\n一生常在寂寞中，有时狂吟入僧宅。\n锦囊鸟啼荔枝红，有时冥搜海山脑。\n珊瑚枝动日杲杲，圣君在上知不知，赤面浊醪许多好。",
        "dynasty": "唐",
        "collection_info": null
    },
    {
        "title": "题弘顗三藏院",
        "author": "贯休",
        "content": "仪清态淡雕琼瓌，捲帘潇洒无尘埃。\n岳茶如乳庭花开，信心弟子时时来。\n灌顶坛严伸㽬塞，三十年功苦拘束。\n梵僧梦裏授微言，雪岭白牛力深得。\n水精一索香一炉，红莲花舌生醍醐。\n初听喉音宝楼阁，如闻魔王宫殿拉金瓦落。\n次听妙音大随求，更觉人间万事深悠悠。\n四音俱作清且柔，爱河浊浪却倒流。\n却倒流兮无处去，碧海含空日初曙。",
        "dynasty": "唐",
        "collection_info": null
    },
    {
        "title": "古意代友人投所知",
        "author": "贯休",
        "content": "青松虽有花，有花不如无。\n贫井泉虽清，且无金辘轳。\n客从远方来，遗我古铜镜。\n挂之玉堂上，如对轩辕圣。\n天龙睡坤腹，土蚀金鬣绿。\n因知燕赵佳人颜似玉，不得此镜终不。",
        "dynasty": "唐",
        "collection_info": null
    },
    {
        "title": "闻知己入翰林",
        "author": "贯休",
        "content": "天骥头似鸟，[倐]忽四天下。\n南金色如椹，入火不见火。\n吾交二名士，遽立于帝左。\n凤姿既出世，天意嘱在我。\n奇哉子渊颂，无可无不可。",
        "dynasty": "唐",
        "collection_info": null
    },
    {
        "title": "上裴大夫二首 一",
        "author": "贯休",
        "content": "我有一端绮，花彩鸾凤羣。\n佳人金错刀，何似裁此文。",
        "dynasty": "唐",
        "collection_info": null
    },
    {
        "title": "上裴大夫二首 二",
        "author": "贯休",
        "content": "我有白云琴，朴斲天地精。\n俚耳不使闻，虑同众乐听。\n指指法仙法，声声圣人声。\n一弹四时和，再弹中古清。\n庭前梧桐枝，飒飒南风生。\n还希师旷怀，见我心不轻。",
        "dynasty": "唐",
        "collection_info": null
    },
    {
        "title": "上刘商州",
        "author": "贯休",
        "content": "周邵吁嘘气，结为祯祥云。\n客从远方来，持此将赠君。\n时命偶不谬，授馆终南东。\n愔愔良吏师，不寐如老农。\n丘轲文之天，代天有余功。\n代天復代天，后稷何所从。",
        "dynasty": "唐",
        "collection_info": null
    },
    {
        "title": "闲居拟齐梁四首 一",
        "author": "贯休",
        "content": "夜雨山草滋，爽籁生古木。\n闲吟竹仙偈，清于嚼金玉。\n蟋蟀啼坏墙，苟免悲局促。\n道人优昙花，迢迢远山绿。",
        "dynasty": "唐",
        "collection_info": null
    },
    {
        "title": "闲居拟齐梁四首 二",
        "author": "贯休",
        "content": "果熟无低枝，芳香入屏帷。\n故人久不来，萱草何离离。\n苦吟斋貌减，更被杉风吹。\n独赖湖上翁，时为烹露葵。",
        "dynasty": "唐",
        "collection_info": null
    },
    {
        "title": "闲居拟齐梁四首 三",
        "author": "贯休",
        "content": "红藕暎嘉鲂，澄池照孤坐。\n池痕放文彩，雨气赠慵堕。\n山翁寄朮药，幸得秋病可。\n终召十七人，云中备香火。",
        "dynasty": "唐",
        "collection_info": null
    },
    {
        "title": "闲居拟齐梁四首 四",
        "author": "贯休",
        "content": "清气生沧洲，残云落林薮。\n放鹤久不归，不知更归否。\n支策到江湄，江皋木叶飞。\n自怜为客远，还如鹊遶枝。\n南枝復北枝，玉露沾毛衣。",
        "dynasty": "唐",
        "collection_info": null
    },
    {
        "title": "塞上曲二首 一",
        "author": "贯休",
        "content": "锦袷胡儿黑如漆，骑羊上冰如箭疾。\n蒲萄酒白雕腊红，苜蓿根甜沙鼠出。\n单于右臂何须断，天子昭昭本如日。\n一握黳髯一握丝，须知只为平戎术。",
        "dynasty": "唐",
        "collection_info": null
    },
    {
        "title": "塞上曲二首 二",
        "author": "贯休",
        "content": "去年转鬬阴山脚，生得单于却放却。\n今年深入于不毛，胡兵拔帐遗弓刀。\n男儿须展平生志，为国输忠合天地。\n甲穿虽即失黄金，劒缺犹能生紫气。\n塞草萋萋兵士苦，胡虏如今勿胡虏。\n封侯十万始无心，玉关凯入君看取。",
        "dynasty": "唐",
        "collection_info": null
    },
    {
        "title": "拟齐梁体寄冯使君三首 一",
        "author": "贯休",
        "content": "庭鸟多好音，相呼灌木中。\n竹房更何有，还如鸟巢空。\n赖逢富人侯，真东晋谢公。\n煌煌发令姿，珂佩鸣丁冬。\n故山有深霞，未如旌旗红。\n惭非卫霍松，何以当清风。",
        "dynasty": "唐",
        "collection_info": null
    },
    {
        "title": "拟齐梁体寄冯使君三首 二",
        "author": "贯休",
        "content": "露益蝉声长，蕙兰垂紫带。\n清吟代明月，孤云忽为盖。\n伊余石林人，本是烧畬辈。\n频接谢公棊，输多未曾赛。",
        "dynasty": "唐",
        "collection_info": null
    },
    {
        "title": "拟齐梁体寄冯使君三首 三",
        "author": "贯休",
        "content": "大道贵无心，圣贤为始慕。\n秋空共澄洁，美玉同贞素。\n伟哉桐江守，雌黄出金口。\n为文能废兴，谈道弭空有。\n雪林槁枯者，坐石听亦久。\n还疑紫磨身，成居灵运后。",
        "dynasty": "唐",
        "collection_info": null
    },
    {
        "title": "书匡山老僧庵",
        "author": "贯休",
        "content": "篔筜红实好鸟语，银髯瘦僧貌如祖。\n香烟蒙蒙衣上聚，冥心缥缈入铁圄。\n白麏作梦枕藤屦，东峯山媪贡瓜乳。",
        "dynasty": "唐",
        "collection_info": null
    },
    {
        "title": "读顾况歌行",
        "author": "贯休",
        "content": "雪泥露金冰滴瓦，枫柽火着僧留坐。\n忽覩逋翁一轴歌，始觉诗魔辜负我。\n花飞飞，雪霏霏，三珠树晓珠纍纍。\n妖狐爬出西子骨，雷车拶破织女机。\n忆昔鄱阳寺中见一碣，逋翁词兮逋翁札。\n庾翼未伏王右军，李白不知谁拟杀。\n别，别，若非仙眼应难别。\n不可说，不可说，离乱乱离应打折。",
        "dynasty": "唐",
        "collection_info": null
    },
    {
        "title": "冬末病中作二首 一",
        "author": "贯休",
        "content": "冬风吹草木，亦吹我病根。\n故人久不来，冷落如丘园。\n聃龙与摩诘，吁叹非不闻。\n顾惟年少时，未合多忧懃。\n风钟远孤枕，雪水流冻痕。\n空余微妙心，期空静者论。",
        "dynasty": "唐",
        "collection_info": null
    },
    {
        "title": "冬末病中作二首 二",
        "author": "贯休",
        "content": "胸中有一物，旅拒復攻击。\n向下还上来，唯疑是肺石。\n山童顽且小，用之復何益。\n教洗煮茶铛，雪团打邻壁。\n宛转无好姿，裴回更何适。\n庭前早梅树，坐见花尽碧。\n屋老多鼠窠，窗卑露山脊。\n近来胸中物，已似输药力。\n微吟復微今，依稀似庄舃。",
        "dynasty": "唐",
        "collection_info": null
    },
    {
        "title": "遇叶进士",
        "author": "贯休",
        "content": "文章拟真宰，仪冠冷如[璧]。\n山寺偶相逢，眼青胜山色。\n气隆多慷慨，语澹无他力。\n金绳残果落，竹阁凉雨滴。\n自媿龙钟人，见此冲天翼。",
        "dynasty": "唐",
        "collection_info": null
    },
    {
        "title": "寄杜使君",
        "author": "贯休",
        "content": "清辰捲珠帘，盥漱香满室。\n杉松经雪后，别有精彩出。\n琅函芙蓉书，开之向阶日。\n好鸟常解来，孤云偶相失。\n有时作章句，气概还鲜逸。\n茫茫世情世，谁人爱真实。\n清高慕玄度，宴默攀道一。\n残磬隔风林，微阳解冰笔。\n亦知休明代，谅无经济术。\n门前九箇峯，终拟为文乞。",
        "dynasty": "唐",
        "collection_info": null
    },
    {
        "title": "寄高员外",
        "author": "贯休",
        "content": "冷冽苍黄风似劈，雪骨冰筋满瑶席。\n庭松流污相抵吃，霜絮重裘火无力。\n孤峯地鑪烧白枥，庞眉道者应相忆。\n儵忽维阳岁云暮，寂寥不觉成章句。\n惟应将寄蘂珠宫，禅剎云深一来否。",
        "dynasty": "唐",
        "collection_info": null
    },
    {
        "title": "书陈处士屋壁二首 一",
        "author": "贯休",
        "content": "有叟傲尧日，髮白肌肤红。\n妻子亦读书，种兰清溪东。\n白云有奇色，紫桂含天风。\n即应迎鹤书，肯羡于洞洪。",
        "dynasty": "唐",
        "collection_info": null
    },
    {
        "title": "书陈处士屋壁二首 二",
        "author": "贯休",
        "content": "高步前山前，高歌北山北。\n数载卖甘橙，山赀近云足。\n新诗不将出，往往僧乞得。\n唯云李太白，亦是偷桃贼。\n吟狂鬼神走，酒酽天地[黑]。\n青刍生阶除，撷之束成束。",
        "dynasty": "唐",
        "collection_info": null
    },
    {
        "title": "对月作",
        "author": "贯休",
        "content": "今人看此月，古人看此月。\n如何古人心，难向今人说。\n古人求禄以及亲，及之如之何。\n忠孝为朱轮，今人求禄唯庇身。\n庇身如之何，恶木多斜文。\n斜文復斜文，颠窒何纷纷。",
        "dynasty": "唐",
        "collection_info": null
    },
    {
        "title": "山茶花",
        "author": "贯休",
        "content": "风裁日染开仙囿，百花色死猩血谬。\n今朝一朵堕阶前，应有看人怨孙秀。",
        "dynasty": "唐",
        "collection_info": null
    },
    {
        "title": "上孙使君",
        "author": "贯休",
        "content": "圣主得贤臣，天地方交泰。\n恭惟岳精粹，多出于昭代。\n君侯握文镜，独立尘埃外。\n王演俗容仪，崔陵小风概。\n馨香拥兰雪，峻秀高嵩岱。\n嵇松领岁寒，庄劒无砻淬。\n威棱玉霜直，匠石金槌大。\n诗穿明月珠，道拍安期背。\n中兴鸾凤集，直道风云会。\n万卷似无书，三山如历块。\n德乎天所纵，清矣谁堪对。\n有法在朝端，无尘到冠盖。\n具瞻从密勿，旦夕调鼎鼐。\n为君整衢尊，为君戢蕃塞。\n岂知吾后意，忧此毘陵最。\n亲手赐彤弓，苍生是繄赖。\n下车邻寇散，是物冰壶内。\n龚遂[爱]廉平，次公太繁碎。\n袴襦砧动地，父母歌阛阓。\n□雪鏁戈鋋，非烟遶旌斾。\n宁思子产冰，肯羡任棠薤。\n忽如春再来，不独天重戴。\n昂藏海峤鹤，冷碧仙庭桧。\n物物动和气，家家有新态。\n芙蓉开帟幕，锦帐无纤壒。\n鼓角穿冻云，恩波动耕耒。\n奸回改精魄，礼教书绅带。\n必于尧舜日，还似房杜辈。\n野人有章句，格力亦慷慨。\n若不入丘门，世间更谁爱。",
        "dynasty": "唐",
        "collection_info": null
    },
    {
        "title": "哭灵一上人",
        "author": "贯休",
        "content": "一公何不在，空有远公名。\n共说岑山路，今时不可行。\n旧房松更老，新塔草初生。\n经论传缁侣，文章遍墨卿。\n禅林枝干折，法宇栋梁倾。\n谁俊修僧史，应知传已成。",
        "dynasty": "唐",
        "collection_info": null
    },
    {
        "title": "行路难 一",
        "author": "贯休",
        "content": "君不见山高海深人不测，古往今来转青碧。\n浅近轻浮莫与交，地卑只解生荆棘。\n谁道黄金如粪土，张耳陈余断消息。\n行路难，行路难，君自看。",
        "dynasty": "唐",
        "collection_info": null
    },
    {
        "title": "行路难 二",
        "author": "贯休",
        "content": "不会当时作天地，刚有多般愚与智。\n到头还用真宰心，何如上下皆清气。\n大道冥冥不知处，那堪顿得羲和辔。\n义不义兮仁不仁，拟学长生更容易。\n负心为垆復为火，缘木求鱼应且止。\n君不见烧金炼石古帝王，鬼火荧荧白杨裏。",
        "dynasty": "唐",
        "collection_info": null
    },
    {
        "title": "行路难 三",
        "author": "贯休",
        "content": "君不见道傍废井生古木，本是骄奢贵人屋。\n几度美人照影来，素绠银缾濯纤玉。\n云飞雨散今如此，绣闼雕甍作荒谷。\n沸渭笙歌君莫夸，不应常是西家哭。\n休谁遗编行者几，至竟终须合天理。\n败他成此亦何功，苏张终作多言鬼。\n行路难，行路难，不在羊肠裏。",
        "dynasty": "唐",
        "collection_info": null
    },
    {
        "title": "行路难 四",
        "author": "贯休",
        "content": "九有茫茫共尧日，浪死虚生亦非一。\n清净玄音竟不闻，花眼酒肠暗如漆。\n或偶因片言隻字登第光二亲，又不能献可替否航要津。\n口谭羲轩与周孔，履行不及屠沽人。\n行路难，行路难，日暮途远空悲叹。",
        "dynasty": "唐",
        "collection_info": null
    },
    {
        "title": "行路难 五",
        "author": "贯休",
        "content": "君不见道傍树有寄生枝，青青郁郁同荣衰。\n无情之物尚如此，为人不及还堪悲。\n父归坟兮未朝夕，已分黄金争田宅。\n高堂老母头似霜，心作数支泪常滴。\n我闻忽如负芒刺，不独为君空叹息。\n古人尺布犹可缝，浔阳义犬令人忆。\n寄言世上为人子，孝义团圆莫如此。\n若如此，不遄死兮更何俟。",
        "dynasty": "唐",
        "collection_info": null
    },
    {
        "title": "泊秋江",
        "author": "贯休",
        "content": "岸如洞庭山似剡，船漾清溪凉胜簟。\n月白风高不得眠，枯苇丛边钓师魇。",
        "dynasty": "唐",
        "collection_info": null
    },
    {
        "title": "嘲商客",
        "author": "贯休",
        "content": "苇萧萧，风摵摵，落日江头何处客。\n斜倚帆樯不唤人，五湖浪向心中白。",
        "dynasty": "唐",
        "collection_info": null
    },
    {
        "title": "寄王涤",
        "author": "贯休",
        "content": "梅月多开户，衣裳润欲滴。\n寂寥虽无形，不是小讐敌。\n地虚草木壮，雨白桃李赤。\n永日无人来，庭花苦狼籍。\n吟高好鸟觑，风静茶烟直。\n唯思莱子来，衣拖五般色。",
        "dynasty": "唐",
        "collection_info": null
    },
    {
        "title": "上冯使君五首 一",
        "author": "贯休",
        "content": "撑船碧江上，春日何迟迟。\n汀花最深处，拾得鸳鸯儿。",
        "dynasty": "唐",
        "collection_info": null
    },
    {
        "title": "上冯使君五首 二",
        "author": "贯休",
        "content": "渔父无忧苦，水仙亦何别。\n眠在绿苇边，不知钓筒发。",
        "dynasty": "唐",
        "collection_info": null
    },
    {
        "title": "上冯使君五首 三",
        "author": "贯休",
        "content": "樵叟无忧苦，地仙亦何别。\n茆屋岸花中，弄孙头似雪。",
        "dynasty": "唐",
        "collection_info": null
    },
    {
        "title": "上冯使君五首 四",
        "author": "贯休",
        "content": "扣舷得新诗，茶煮桃花水。\n㠔㠔数片帆，去去殊未已。",
        "dynasty": "唐",
        "collection_info": null
    },
    {
        "title": "上冯使君五首 五",
        "author": "贯休",
        "content": "仁政无不及，乳獭将子行。\n谁家苦竹林，中有读书声。",
        "dynasty": "唐",
        "collection_info": null
    },
    {
        "title": "拟君子有所思二首 一",
        "author": "贯休",
        "content": "我爱正考甫，思贤作商颂。\n我爱扬子云，理乱皆如凤。\n振衣中夜起，露花香旖旎。\n扑碎骊龙明月珠，敲出凤皇五色髓。\n陋巷萧萧风㭊㭊，缅想斯人胜珪璧。\n寂寥千载不相逢，无限区区尽虚掷。\n君不见沈约道，佳人不在兹，春光为谁惜。",
        "dynasty": "唐",
        "collection_info": null
    },
    {
        "title": "拟君子有所思二首 二",
        "author": "贯休",
        "content": "安得龙猛笔，点石为黄金。\n散为酷吏家，使无贪残心。\n甘棠密叶成翠幄，欵凤不来天地塞。\n所以倾国倾城人，如今如今不可得。",
        "dynasty": "唐",
        "collection_info": null
    },
    {
        "title": "古塞下曲四首 一",
        "author": "贯休",
        "content": "古塞腥膻地，胡兵聚如蝇。\n寒鵰中𩩉石，落在黄河冰。\n苍茫逻逤城，枿枿贼气兴。\n铸金祷秋穹，还拟相凭陵。",
        "dynasty": "唐",
        "collection_info": null
    },
    {
        "title": "古塞下曲四首 二",
        "author": "贯休",
        "content": "战骨践成尘，飞入征人目。\n黄云忽变黑，战鬼作阵哭。\n阴风吼大漠，火号出不得。\n谁为天子前，唱此边城曲。",
        "dynasty": "唐",
        "collection_info": null
    },
    {
        "title": "古塞下曲四首 三",
        "author": "贯休",
        "content": "日向平沙出，还向平沙没。\n飞蓬落军营，惊鵰去天末。\n帝乡青楼倚霄汉，歌吹掀天对花月。\n岂知塞上望乡人，日日双眸滴清血。",
        "dynasty": "唐",
        "collection_info": null
    },
    {
        "title": "古塞下曲四首 四",
        "author": "贯休",
        "content": "狼烟在阵云，匈奴爱轻敌。\n领兵不知数，牛羊復吞碛。\n严冬大河枯，嫖姚去深击。\n战血染黄沙，风吹暎天赤。",
        "dynasty": "唐",
        "collection_info": null
    },
    {
        "title": "鼓腹曲",
        "author": "贯休",
        "content": "我昔不幸兮遭百罹，苍苍留我兮到好时。\n耳闻钟鼓兮生丰肌，白髮却黑兮自不知。\n东邻老人好吹笛，仓囤峨峨谷多赤。\n饼红鰕兮㭊麋腊，有酒如浊酰兮呼我吃。\n往往醉倒潢洿之水边兮人尽识，孰云六五帝兮四三皇。\n如夔如龙羞如龚黄，吾不知此之言兮是何之言兮。",
        "dynasty": "唐",
        "collection_info": null
    },
    {
        "title": "经旷禅师院",
        "author": "贯休",
        "content": "吾师楞伽山中人，气岸古淡僧麒麟。\n曹溪老兄一与语，金玉声利。\n泥弃唾委，兀兀如顽云。\n骊珠兮固难价其价，灵芝兮何以根其根。\n真貌枯槁言朴略，衲衣烂黑烧岳痕。\n忆昔十四五年前苦寒节，礼师问师楞伽月。\n此时师握玉麈尾，报我却云非日月。\n一敲粉碎狂性歇，庭松无韵冷撼骨。\n搔窗擦檐数枝雪，迩来流浪于吴越。\n一片闲云空皎洁，再来寻师已蝉蜕。\n薝卜枝枯醴泉竭，水檀香火遗影在。\n甘露松枝月中折，宝师往日真隐心，今日不能堕双血。",
        "dynasty": "唐",
        "collection_info": null
    },
    {
        "title": "边上作三首 一",
        "author": "贯休",
        "content": "山无绿兮水无清，风既毒兮沙亦腥。\n胡儿走马疾飞鸟，联翩射落云中声。",
        "dynasty": "唐",
        "collection_info": null
    },
    {
        "title": "边上作三首 二",
        "author": "贯休",
        "content": "阵云忽向沙中起，探得胡兵过辽水。\n堪嗟护塞征戍儿，未战已疑身是鬼。",
        "dynasty": "唐",
        "collection_info": null
    },
    {
        "title": "边上作三首 三",
        "author": "贯休",
        "content": "见说青冢穴，中有白野狐。\n时时出沙碛，向东而号呼。\n号呼復号呼，画师图得无。",
        "dynasty": "唐",
        "collection_info": null
    },
    {
        "title": "送张拾遗赴施州司户",
        "author": "贯休",
        "content": "道之大道古太古，二字为名争莽卤。\n社稷安危在直言，须历尧阶挝谏鼓。\n恭闻吾皇至圣深无比，推席却几听至理。\n一言偶未合尧聪，贾生须看湘江水。\n君不见顷者百官排闼赴延英，阳城不死存令名。\n又不见仲尼遥奇司马子，佩玉垂绅合如此。\n公乎公乎施之掾，江上春风喜相见。\n畏天之命復行行，芙蓉为衣胜絁绢。\n好音入耳应非久，三峡闻猨莫迴首。\n且啜千年羹，醉巴酒。",
        "dynasty": "唐",
        "collection_info": null
    },
    {
        "title": "书倪氏屋壁三首 一",
        "author": "贯休",
        "content": "茶烹绿乳花暎帘，撑沙苦笋银纤纤。\n窗中山色青翠黏，主人于我情无厌。",
        "dynasty": "唐",
        "collection_info": null
    },
    {
        "title": "书倪氏屋壁三首 二",
        "author": "贯休",
        "content": "白桑红椹莺咽咽，麵揉玉尘饼挑雪。\n将为数日已一月，主人于我特地切。",
        "dynasty": "唐",
        "collection_info": null
    },
    {
        "title": "书倪氏屋壁三首 三",
        "author": "贯休",
        "content": "水娇草媚掩山路，睡槎鸳鸯如画作。\n春光霭霭忽已暮，主人刚地不放去。",
        "dynasty": "唐",
        "collection_info": null
    },
    {
        "title": "续姚梁公坐右铭",
        "author": "贯休",
        "content": "善为尔诸身，行为尔性命。\n祸福必可转，莫悫言前定。\n见人之得，如己之得。\n则美无不克，见人之失。\n如己之失，是亨贞吉。\n反此之徒，天鬼必诛。\n福先祸始，好杀灭[纪]。\n不得不止，守谦寡慾。\n善善恶恶，不得不作。\n无见贵热，谄走蹩躠。\n无轻贱微，上下相依。\n古圣着书，矻矻孳孳。\n忠孝信行，越食逾衣。\n生天地间，未或非假。\n身危彩虹，景速奔马。\n胡不自彊，将升玉堂。\n胡为自坠，言虚行僞。\n艳殃尔寿须戒，酒腐尔肠须畏。\n励志须至，扑满必破。\n非莫非于餙非，过莫过于文过。\n及物阴功，子孙必封。\n无恃文学，是司奇薄。\n患随不忍，害逐无足。\n一此一彼，谐宫合征。\n亲仁下问，立节求己。\n恶木之阴匪阴，盗泉之水匪水。\n世孚草草，能生几几。\n直须如冰如玉，种桃种李。\n嫉人之恶，酬恩报义。\n忽己之慢，成人之美。\n毋担虚誉，无背至理。\n恬和愻畅，冲融终始。\n天人之行，尽此而已。\n丁宁丁宁，戴髮含齿。",
        "dynasty": "唐",
        "collection_info": null
    },
    {
        "title": "上卢少卿觅千文",
        "author": "贯休",
        "content": "荆山有美玉，含华尚炳烂。\n堪为圣君玺，堪为圣君案。\n草木润不雕，烟霞覆不散。\n野人到山下，仰视星辰畔。\n倘或如栗黄，保之上霄汉。",
        "dynasty": "唐",
        "collection_info": null
    },
    {
        "title": "谢卢少卿惠千文",
        "author": "贯休",
        "content": "庐山有石镜，高倚无尘垢。\n昼景分烟萝，夜魄侵星斗。\n苞含物象列，搜照鱼龙吼。\n寄谢天地间，毫端皆我有。",
        "dynasty": "唐",
        "collection_info": null
    },
    {
        "title": "大蜀皇帝寿春节进尧铭舜颂二首 尧铭",
        "author": "贯休",
        "content": "金册昭昭，列圣孤标。\n仲尼有言，巍巍帝尧。\n承天眷命，罔厥矜骄。\n四德炎炎，阶蓂不凋。\n永孚于休，垂衣飘飖。\n吾皇则之，小心翼翼。\n秉阳亭毒，不遑暇食。\n土阶苔绿，茅茨雪滴。\n君既天赋，相亦天锡。\n德辀金镜，以圣继圣。\n汉高将将，太宗兵柄。\n吾皇则之，日新德盛。\n朽索六马，罔坠厥命。\n熙熙蓼萧，块润风调。\n舞擎干羽，囿入蒭荛。\n既玉其叶，亦金其枝。\n叶叶枝枝，百工允釐。\n享国如尧，不疑不疑。",
        "dynasty": "唐",
        "collection_info": null
    },
    {
        "title": "大蜀皇帝寿春节进尧铭舜颂二首 舜颂",
        "author": "贯休",
        "content": "高高历山，有黍有粟。\n皇皇大舜，合尧玄德。\n五典克从，四门伊穆。\n大道将行，天下为公。\n临下有赫，选贤用能。\n吾皇则之，无斁无逸。\n绥厥品彙，光光得一。\n千辐临顶，十在随跸。\n大哉大同，为光为龙。\n吾皇则之，圣谋隆隆。\n纳隍孜孜，攷攷切切。\n六宗是禋，五瑞斯列。\n排麟环凤，披香立雪。\n四夷纳賮，九围有截。\n昔救世师，降生竺干。\n寿春亦然，万年万年。",
        "dynasty": "唐",
        "collection_info": null
    },
    {
        "title": "大蜀高祖潜龙日献陈情偈颂",
        "author": "贯休",
        "content": "有叟有叟，居岳之室。\n忽振金汤，下彼巉崪。\n闻蜀风景，地宁得一。\n富人侯王，旦奭摩诘。\n龙角日角，紫气盘屈。\n揭日月行，符汤禹出。\n天步孔艰，横流犯跸。\n穆穆蜀俗，整整师律。\n髯髮垂雪，忠贞贯日。\n四人苏活，万里丰谧。\n无雨不膏，有露皆滴。\n有叟有叟，无实行实。\n一瓶一衲，既朴且质。\n幸蒙顾盼，词暖恩郁。\n轩镜光中，愿如善吉。",
        "dynasty": "唐",
        "collection_info": null
    },
    {
        "title": "寄大愿和尚",
        "author": "贯休",
        "content": "道朗居太山，达磨住熊耳。\n手擎清凉月，灵光溢天地。\n尽骑金师子，去世久已矣。\n吾师隐庐岳，外念全刳削。\n掷孔圣之日月，相空王之橐籥。\n曾升麟德殿，谭无着。\n赐衣三铢让不着，唯思红泉白石阁。\n因随裴楷离京索，迩来便止于匡霍。\n瀑布千寻喷冷烟，旃檀一枝翘瘦鹤。\n岘首故人清信在，千书万书取不诺。\n微人昔为门下人，扣玄佩惠无边垠。\n自怜亦是师子子，未逾三载能嚬呻。\n一从散席归宁后，溪寺更有谁相亲。\n青山古木入白浪，赤松道士为东邻。\n焚香西望情何极，不及昙诜泪空滴。\n桐江太守社中人，还送郄超米千石。\n宝书遽掩修章句，万里空函亦何益。\n终须一替辟虵人，未解融神出空寂。",
        "dynasty": "唐",
        "collection_info": null
    },
    {
        "title": "上顾大夫",
        "author": "贯休",
        "content": "碧海漾仙洲，骊珠外无宝。\n一岳倚青冥，羣山尽如草。\n君侯圣朝瑞，动只关玄造。\n谁云倚天剑，含霜在怀抱。\n谁云青云险，门前是平道。\n洪民亦何幸，里巷清如扫。\n至化无经纶，至神无祝祷。\n即应炳文柄，孤平去浩浩。\n即应调鼎味，比屋堪封保。\n野人慕正化，来自海边岛。\n经传髻裏珠，诗学池中藻。\n闭门十余载，庭杉共枯槁。\n今朝投至鉴，得不倾肝脑。\n斯文如未精，归山更探讨。",
        "dynasty": "唐",
        "collection_info": null
    },
    {
        "title": "寒月送玄士入天台",
        "author": "贯休",
        "content": "之子逍遥尘世薄，格淡于云语如鹤。\n相见唯谈海上山，碧侧青斜冷相沓。\n芒鞋竹杖寒冻时，玉霄忽去非有期。\n僮担赤笼密雪裏，世人无人留得之。\n想入红霞路深邃，孤峰纵啸仙飙起。\n星精聚观泣海鬼，月涌薄烟花点水。\n送君丁宁有深旨，好寻佛窟游银地。\n雪眉衲僧皆正气，伊昔贞白先同此意。\n若得神圣之药，即莫忘远相寄。",
        "dynasty": "唐",
        "collection_info": null
    },
    {
        "title": "上杜使君",
        "author": "贯休",
        "content": "为鱼须处海，为木须在岳。\n一登君子堂，顿觉心寥廓。\n右听青女镜，左听宣尼铎。\n政术似蒲卢，诗情出冲漠。\n从来苦清苦，近更加澹薄。\n讼庭何所有，一隻两隻鹤。\n烟霞色拥墻，禾黍香侵郭。\n严霜与美雨，皆从二天落。\n苍生苦疮痍，如何尽消削。\n圣君新雨露，更作谁恩渥。\n即捉五色笔，密勿金銮角。\n即同房杜手，把干坤橐籥。\n休说卜圭峰，开门对林壑。",
        "dynasty": "唐",
        "collection_info": null
    },
    {
        "title": "送僧入马头山",
        "author": "贯休",
        "content": "马头宝峰，秀塞寒空。\n有叟有叟，真隐其中。\n无味醍醐，亦非般若。\n白趾碧目，数百潇洒。\n苦竹大于杉，白熊卧如马。\n金钟撼壑，布水喷瓦。\n芙蓉堂开峰月入，岳精踏雪立屋下。\n伊余解攀缘，已是非常者。\n更有叟，独往来，与我语。\n情无刚彊，气透今古。\n竹笠援补，芒鞋藤乳。\n北风倒人，干雪不聚。\n满头霜雪汤雪去，汤雪去。\n无人及，空望真气江上立。",
        "dynasty": "唐",
        "collection_info": null
    },
    {
        "title": "上卢使君",
        "author": "贯休",
        "content": "夔龙在庙堂，虽然有佥议。\n苍生得父母，自是天之意。\n鄱阳气候正，文物皆鲜媚。\n金镜有余光，春风少闲地。\n膺门倚寒碧，到者宁容易。\n宾从皆凤毛，爪牙悉猨臂。\n楼台千万户，锦绣龙歌沸。\n大惠虫鸟全，至严龙虎畏。\n可怜召伯树，婆裟不胜翠。\n诗搜日月华，道嚥神仙味。\n嘉树白雀来，祥烟甘露坠。\n中川一带香，□开幽邃地。\n逸少情有余，东山境不啻。\n恭闻圣天子，廊庙犹虚位。\n应知黎庶心，只恐征书至。",
        "dynasty": "唐",
        "collection_info": null
    },
    {
        "title": "送颢雅禅师",
        "author": "贯休",
        "content": "霜锋擗石鸟雀聚，帆冻阴飙吹不举。\n芬陀利香释驎虎，幡幢冒雪争迎取。\n春光主，芙蓉堂窄堆花乳，手提金桴打金鼓。\n天花娉婷下如雨，狻猊座上师子语。\n苦却乐，乐却苦，卢至黄金忽如土。",
        "dynasty": "唐",
        "collection_info": null
    },
    {
        "title": "和杨使君游赤松山",
        "author": "贯休",
        "content": "为郡三星无一事，龚黄意外扳乔松。\n日边扬历不争路，云外苔藓须留踪。\n溪月未落漏滴滴，隼旟已入山重重。\n扪萝盖输山屐伴，驻斾不见朝霞浓。\n乳猨剧黠挂险树，露木翠脆生诸峰。\n初平谢公道非远，黯然物外心相逢。\n石羊依稀龁瑶草，桃花彷佛开仙宫。\n终当归补吾君衮，好山好水那相容。",
        "dynasty": "唐",
        "collection_info": null
    },
    {
        "title": "送崔使君",
        "author": "贯休",
        "content": "柳门柳门，芳草芊绵。\n日日日日，黯然黯然。\n子牟恋阙归阙，王粲下楼相别。\n食实得地，颇淹岁月。\n今朝天子在上，合雪必雪。\n况绛之牧，文行炳洁。\n释谓缘因，久昵清尘。\n王嘉迎安，远狎遗民。\n嫓彼二子，厥或相似。\n论文不文，话道无滓。\n士有贵逼，势不可遏。\n麟步规矩，凤翥昂枿。\n岘首仁踪项频跋，商云乳麝香可撮。\n望尘□□连紫闼，吾皇必用整干坤，莫忘江头白头达。",
        "dynasty": "唐",
        "collection_info": null
    },
    {
        "title": "杜侯行",
        "author": "贯休",
        "content": "天目连天搏秀气，峥嵘作起新城地。\n德门钟秀光盛时，三虎八龙皆世瑞。\n顷者天厖乱下鲸翻海，烽火崩腾照行在。\n江表唯传君子营，剑衝牛斗疏真宰。\n金昆玉季轻三鼓，煮海悬鱼臣节苦。\n鴈影参差入瑞烟，荆花灿烂开仙圃。\n我闻大中咸通真令主，相惟大杜兼小杜。\n但能致君活国济生人，亦何必须踏金梯，折桂树。\n宣宗懿宗调舜琴，大杜小杜为殷霖。\n出将入相兮功德深，生人受赐兮直至今。\n杜侯兄弟继之后，璞玉浑金美腾口。\n常言一呼百万何足云，终取封侯之印大如斗。\n功闻吾皇似尧禹，搜索贤良皆面覩。\n杜侯杜侯，君傥修令德，克有终，即必还为大杜兼小杜。\n人之戴兮天笔註，国之福兮天固祚。\n四海无波八表臣，如今而后君看取。",
        "dynasty": "唐",
        "collection_info": null
    },
    {
        "title": "偶作五首 一",
        "author": "贯休",
        "content": "谁信心火多，多能焚大国。\n谁信鬓上丝，茎茎出蚕腹。\n尝闻养蚕妇，未晓上桑树。\n下树畏蚕饥，儿啼亦不顾。\n一春膏血尽，岂止应王赋。\n如何酷吏酷，尽为搜将去。\n蚕蛾为蝶飞，僞叶空满枝。\n冤梭与恨机，一见一霑衣。",
        "dynasty": "唐",
        "collection_info": null
    },
    {
        "title": "偶作五首 二",
        "author": "贯休",
        "content": "机生机，巧生巧，心镬烘烘日煎炒。\n闯蜀眉嚬游海岛，扶桑椹熟金乌饱。\n金乌饱，飞復飞，四天下人眼眙眙。",
        "dynasty": "唐",
        "collection_info": null
    },
    {
        "title": "偶作五首 三",
        "author": "贯休",
        "content": "孰云我轻薄，石头如何唤作玉。\n孰云我是非，随邪逐恶又争得。\n古人终不事悠悠，一言道合死即休。\n岂不见大鹏点翼盖十洲，是何之物鸣啾啾。",
        "dynasty": "唐",
        "collection_info": null
    },
    {
        "title": "偶作五首 四",
        "author": "贯休",
        "content": "君子食即食，何必在珍华。\n小人食不食，纵食如泥沙。\n清歌且莫唱，妙舞亦休夸。\n尔非凤灸麒麟肉，焉能一挂于齿牙。\n去来去来归去来，红泉正洒芙蓉霞。",
        "dynasty": "唐",
        "collection_info": null
    },
    {
        "title": "偶作五首 五",
        "author": "贯休",
        "content": "君不见金陵风台月榭烟霞光，如今五里十里野火烧茫茫。\n君不见西施绿珠颜色可倾国，乐极悲来留不得。\n君不见汉王力尽得干坤，如何秋雨洒庙门。\n铜台老树作精魅，金谷野狐多子孙。\n几许繁华几更改，唯有尧舜周召丘轲似长在。\n坐看楼阁成丘墟，莫话桑田变成海。\n吾有清凉雪山雪，天上人间常皎洁。\n茫茫慾火欲烧人，惆怅无因为君说。",
        "dynasty": "唐",
        "collection_info": null
    },
    {
        "title": "山中作",
        "author": "贯休",
        "content": "山为水精宫，藉花无尘埃。\n吟狂岳似动，笔落天琼瓌。\n伊余自乐道，不论才不才。\n有时鬼笑两三声，疑是大谢小谢李白来。",
        "dynasty": "唐",
        "collection_info": null
    },
    {
        "title": "闻前王使君在泽潞居",
        "author": "贯休",
        "content": "为善无近名，窃名者得声不如心，诚哉是言也。\n使君圣朝瑞，干符初刺婺。\n德变人性灵，笔变人风土。\n烟霞与虫鸟，和气将美雨。\n千里与万里，各各来相附。\n信哉有良吏，玄谶应百数。\n古人古人自古人，今日又见民歌六七袴。\n不幸大寇崩腾来，孤城势孤固难锢。\n攀辕既不及，旌斾衝风露。\n大驾已西幸，飘零何处去？\n婺人空悲哀，对生祠泣沾莓苔。\n忽闻暂寄河之北，兵强四面无尘埃。\n唯祝銮舆早归来，用此咎繇仲虺才。\n使四野雾廓，八纮镜开。\n皇天无亲，长与善邻，宜哉宜哉。",
        "dynasty": "唐",
        "collection_info": null
    },
    {
        "title": "将入匡山别芳昼二公二首 一",
        "author": "贯休",
        "content": "喷岚堆黛塞寒碧，窗前古雪入白石。\n临岐约我来不来，若来须拨红霞觅。",
        "dynasty": "唐",
        "collection_info": null
    },
    {
        "title": "将入匡山别芳昼二公二首 二",
        "author": "贯休",
        "content": "红豆树间滴红雨，恋师不得依师住。\n世情世界愁杀人，锦绣谷中归舍去。",
        "dynasty": "唐",
        "collection_info": null
    },
    {
        "title": "送杨秀才",
        "author": "贯休",
        "content": "北山峨峨香拂拂，翠涨青奔势巉崪。\n赤松君宅在其中，紫金为墻珠作室。\n玻璃门外仙獓睡，幢节森森绛烟密。\n水精帘捲桃花开，文锦娉婷众非一。\n抚长离，坎答鼓。\n花姑吹箫，弄玉起舞。\n三万八千为半日，海涸鳌枯等闲覩。\n爱共安期碁，苦识彭祖祖。\n有时朝玉京，红云拥金虎。\n石桥亦是神仙住，白凤飞来又飞去。\n五云缥缈羽翼高，世人仰望心空劳。",
        "dynasty": "唐",
        "collection_info": null
    },
    {
        "title": "别杜将军",
        "author": "贯休",
        "content": "伊余本是胡为者，采蕈锄茶在穷野。\n偶披蓑笠事空王，余力为文拟何谢。\n少年心在青云端，知音满地皆龙鸾。\n遽逢天步艰难日，深藏溪谷空长叹。\n偶出重围遇英哲，留我江楼经岁月。\n身隈玉帐香满衣，梦历金盆雨和雪。\n东风来兮歌式微，深云道人召来归。\n燕辞大厦兮将何为，蒙蒙花雨兮莺飞飞，一汀杨柳同依依。",
        "dynasty": "唐",
        "collection_info": null
    },
    {
        "title": "送梦上人归京",
        "author": "贯休",
        "content": "伊余龙钟归海涯，千山万水情自怡。\n梦公别我还上国，江边惨执行迟迟。\n向我道云中觅伴未得伴，又示我数首新诗尽是诗。\n只恐不如此，若如此如此，即须天子知。\n萧萧金吹荆门口，槐菊鬬黄落叶走。\n前程胜事未可涯，但空圭峰难入手。\n莲峰掌记韩拾遗，鴈行雍穆世所稀。\n二十年前即别离，凭师一话吟朝饥。",
        "dynasty": "唐",
        "collection_info": null
    },
    {
        "title": "问岳禅师疾",
        "author": "贯休",
        "content": "世病如山岳，世医皆拱手。\n道病如金锁，师遭锁锁否。\n伊昔芙蓉颊，谈经似主涉。\n苏合昼氤氲，天花似飞蝶。\n觉树垂实，魔辈刺疾。\n病也不问，终不皴膝。\n春光冉冉，不上尔质。\n东风浩浩，谩入尔室。\n云何斯人，而有斯疾。",
        "dynasty": "唐",
        "collection_info": null
    },
    {
        "title": "上荆南府主三让德政碑",
        "author": "贯休",
        "content": "明明赫赫中兴主，动纳诸隍冠前古。\n四海英雄尽戢兵，皆如圪圪天金柱。\n万姓多论政与德，请树丰碑似山岳。\n一从寇灭二十年，琬琰雕镌赐重迭。\n荆州化风何卓异，寡欲无为合天地。\n虽立贞碑与众殊，字字皆是吾皇意。\n君侯捧碑西拜泣，臣且何人恩洊及。\n凤皇衔下雕龙文，德昧政虚争敢立。\n函封三奏心匍匐，坚让此碑声盖国。\n我恐江淹五色笔，作不立此碑之碑文不得。",
        "dynasty": "唐",
        "collection_info": null
    },
    {
        "title": "施万病丸",
        "author": "贯休",
        "content": "我闻昔有海上翁，鬚眉皎白尘土中。\n葫芦盛药行如风，病者与药皆惺憁。\n药王药上亲兄弟，救人急于己诸体。\n玉毫调御偏讚扬，金轮释梵咸归礼。\n贤守运心亦相似，不吝亲亲拘子子。\n曾闻古德有深言，由来大士皆如此。",
        "dynasty": "唐",
        "collection_info": null
    },
    {
        "title": "甘雨应祈",
        "author": "贯休",
        "content": "春雨偶愆期，草木亦未觉。\n君侯不遑处，退食或闭阁。\n东海浪滔滔，西江波漠漠。\n得不愿身为大虬，金其角，玉其甲。\n一吸再喢，云平雾匝。\n华畅九有，清倾六合。\n使不苏者苏，不足者足。\n情通上玄，如膏绵绵。\n有叟有叟，鼓腹歌于道边。\n歌曰：麦苗芃芃兮鸧鹒飞，日出而作兮日入归，如彼草木兮雨露肥。\n古人三乐兮，我乐多之。\n天之成兮，地之平兮。\n柘系黄兮，瓠叶青兮。\n乳女啼兮，蒸黍馨兮。\n炙背扪虱兮，復何经营兮。",
        "dynasty": "唐",
        "collection_info": null
    },
    {
        "title": "寄韩团练",
        "author": "贯休",
        "content": "真宰动洪鑪，万物皆消息。\n唯有三珠树，不用东风力。\n君子天庙器，头骨何巉崱。\n海内久闻名，江西偶相识。\n谁不有诗机，麟龙不解织。\n谁不有心地，兰茝不曾植。\n多君二俱作，独立千仞壁。\n话道出先天，凭师动臻极。\n青霄鴈行律，红露荆花滴。\n偶然成远别，别后长相忆。\n行至鄱阳郡，又见谢安石。\n留我遇残冬，身心苦恬寂。\n江上春又至，引颈山空积。\n何日再相逢，天香满瑶席。",
        "dynasty": "唐",
        "collection_info": null
    },
    {
        "title": "春野作五首 一",
        "author": "贯休",
        "content": "闲步浅青平绿，流水征车自逐。\n谁家挟弹少年，拟打红衣[啄]木。",
        "dynasty": "唐",
        "collection_info": null
    },
    {
        "title": "春野作五首 二",
        "author": "贯休",
        "content": "山花雨打尽，满地如烂锦。\n远寻鹧鸪雏，拾得一团蕈。",
        "dynasty": "唐",
        "collection_info": null
    },
    {
        "title": "春野作五首 三",
        "author": "贯休",
        "content": "大牛苦耕田，乳犊望似泣。\n万事皆天意，绿草头蕺蕺。",
        "dynasty": "唐",
        "collection_info": null
    },
    {
        "title": "春野作五首 四",
        "author": "贯休",
        "content": "斜阳射破冢，髑髅半出地。\n不知谁氏子，犹自作意气。",
        "dynasty": "唐",
        "collection_info": null
    },
    {
        "title": "春野作五首 五",
        "author": "贯休",
        "content": "抛牛沙上鬬百草，鉏陇老人又太老。\n薄烟漠漠覆桑枣，戴嵩醉后取次扫。",
        "dynasty": "唐",
        "collection_info": null
    },
    {
        "title": "深山逢老僧二首 一",
        "author": "贯休",
        "content": "衲衣线麄心似月，自把短锄锄榾柮。\n青石溪边踏叶行，数片云随两眉雪。",
        "dynasty": "唐",
        "collection_info": null
    },
    {
        "title": "深山逢老僧二首 二",
        "author": "贯休",
        "content": "山童貌顽名乞乞，放火烧畬采崖蜜。\n担头何物带山香，一箩白蕈一箩栗。",
        "dynasty": "唐",
        "collection_info": null
    },
    {
        "title": "道情偈",
        "author": "贯休",
        "content": "草木亦有性，与我将不别。\n我若似草木，成道无时节。\n世人不会道，向道却嗔道。\n伤嗟此辈人，宝山不得宝。",
        "dynasty": "唐",
        "collection_info": null
    },
    {
        "title": "怀二三朝友",
        "author": "贯休",
        "content": "伤心復伤心，流光似飞电。\n有惠骊龙十斛珠，不如一见君子面。\n愁人復愁人，满眼皆埃尘。\n有惠黄金一万斤，不如一见于仁人。\n我昔读诗书，如今尽抛也。\n只记得田叔孟温舒，帝王满口呼长者。",
        "dynasty": "唐",
        "collection_info": null
    },
    {
        "title": "偶作",
        "author": "贯休",
        "content": "君子称一善，馨香遍九垓。\n小人妬一善，处处生嫌猜。\n口如暴死人，铁尺抝不开。\n稂莠蚀田髓，积阴成冬雷。\n因知咋舌人，千古空悠哉。",
        "dynasty": "唐",
        "collection_info": null
    },
    {
        "title": "义士行",
        "author": "贯休",
        "content": "先生先生不可遇，爱平不平眉斗竖。\n黄昏雨雹空似黳，别我不知何处去。",
        "dynasty": "唐",
        "collection_info": null
    },
    {
        "title": "观怀素草书歌",
        "author": "贯休",
        "content": "张颠颠后颠非颠，直至怀素之颠始是颠。\n师不谭经不说禅，筋力唯于草书朽。\n颠狂却恐是神仙，有神助兮人莫及。\n铁石画兮墨须入，金尊竹叶数斗余。\n半斜半倾山衲湿，醉来把笔狞如虎。\n粉壁素屏不问主，乱拏乱抹无规矩。\n罗剎石上坐伍子胥，蒯通八字立对汉高祖。\n势崩腾兮不可止，天机暗转锋铓裏。\n闪电光边霹雳飞，古栢身中𣵡龙死。\n骇人心兮目眓{目臭}，顿人足兮神辟易。\n乍如沙场大战后，断枪橛箭皆狼籍。\n又似深山朽石上，古病松枝挂铁锡。\n月兔笔，天竈墨，斜凿黄金侧剉玉。\n珊瑚枝长大束束，天马骄狞不可勒。\n东却西，南又北，倒又起，断復续。\n忽如鄂公喝住单雄信，秦王肩上𠞈着枣木槊。\n怀素师，怀素师，若不是星辰降瑞，即必是河岳孕灵。\n固宜须冷笑逸少，争得不心醉伯英。\n天台古杉一千尺，崖崩劁折何峥嵘。\n或细微，仙衣半拆金线垂。\n或妍媚，桃花半红公子醉。\n我恐山为墨兮磨海水，天与笔兮书大地。\n乃能畧展狂僧意，常恨与师不相识。\n一见此书空叹息，伊昔张渭任华叶季良。\n数子赠歌岂虚饰，所不足者浑未曾道着其神力。\n石桥被烧烧，良玉土不蚀。\n锥画沙兮印印泥，世人世人争得测。\n知师雄名在世间，明月清风有何极。",
        "dynasty": "唐",
        "collection_info": null
    },
    {
        "title": "送卢舍人三首 一",
        "author": "贯休",
        "content": "一曰：劝君不用登岘首山，读羊祜碑。\n男儿事业须自奇，此碑山头如日月。\n日日照人人不知，人不知，青山白云徒尔为。",
        "dynasty": "唐",
        "collection_info": null
    },
    {
        "title": "送卢舍人三首 二",
        "author": "贯休",
        "content": "二曰：劝君登商山，不用觅商山皓。\n云深雪深骡马倒，我愿终南太华变为金。\n吾后见之不为宝，我愿九州四海纸。\n幅幅与君为谏草，使蹑卨践夔。\n逢轩见皞，日环五色。\n是物得老，如此即商山皓。\n商山皓，君不用讨他，他必来相讨。",
        "dynasty": "唐",
        "collection_info": null
    },
    {
        "title": "送卢舍人三首 三",
        "author": "贯休",
        "content": "三曰：君不见释梵诸天寿亿垓，天上人间去復来。\n君又不见紫金为轮一千幅，宝洲□四皆臣伏。\n轮王释梵作何因，祗是弘隆大乘福。\n自古皇王与贤哲，顶敬心师刻金玉。\n报通三世释迦言，莫将梁武为题目。\n君不见近代韦裴蒋与萧，文房书府师百僚。\n代天理物映千古，布髮掩泥非一朝。\n大哉释梵轮王璞，已矣何人继先觉。\n行行珍重寄斯言，斯言不是寻常曲。",
        "dynasty": "唐",
        "collection_info": null
    },
    {
        "title": "宿深村",
        "author": "贯休",
        "content": "行行一宿深村裏，鸡犬丰年闹如市。\n黄昏见客合家喜，月下取鱼戽塘水。",
        "dynasty": "唐",
        "collection_info": null
    },
    {
        "title": "黄莺",
        "author": "贯休",
        "content": "一种为春禽，花中开羽翼。\n如何此鸟身，便是黄金色。\n黄金色，若逢竹实终不食。",
        "dynasty": "唐",
        "collection_info": null
    },
    {
        "title": "送越将归会稽",
        "author": "贯休",
        "content": "面如玉盘身八尺，燕语清狞战袍窄。\n古岳龙腥一匣霜，江上相逢双眼碧。\n冉冉春光方婉娩，黯然别我归稽巘。\n他年必帅邯郸儿，与我杀轻班定远。",
        "dynasty": "唐",
        "collection_info": null
    },
    {
        "title": "别仙客",
        "author": "贯休",
        "content": "巨鳌头缩翻仙翠，蟠桃烂落珊瑚地。\n浪溅霓旌湿鹏翅，畧别千年太容易。",
        "dynasty": "唐",
        "collection_info": null
    },
    {
        "title": "寒江上望",
        "author": "贯休",
        "content": "荒岸烧未死，白云痴不动。\n极目无人行，浪打取鱼笼。",
        "dynasty": "唐",
        "collection_info": null
    },
    {
        "title": "读唐史",
        "author": "贯休",
        "content": "我爱李景伯，内宴执良规。\n君臣道昭彰，天颜终熙怡。\n大簸怕清风，糠粃缭乱飞。\n洪鑪烹五金，黄金终自奇。\n大哉为忠臣，舍此何所之。",
        "dynasty": "唐",
        "collection_info": null
    },
    {
        "title": "樵叟",
        "author": "贯休",
        "content": "樵父貌饥带尘土，自言一生苦寒苦。\n担头担箇赤瓷罂，斜阳独立蒙笼坞。",
        "dynasty": "唐",
        "collection_info": null
    },
    {
        "title": "春山行",
        "author": "贯休",
        "content": "重迭太古色，蒙蒙花雨时。\n好峰行恐尽，流水语相随。\n黑壤生红黍，黄猨领白儿。\n因思石桥月，曾与故人期。",
        "dynasty": "唐",
        "collection_info": null
    },
    {
        "title": "送谏官南迁",
        "author": "贯休",
        "content": "危行危言者，从天落海涯。\n如斯为远客，始是好男儿。\n瘴杂交州雨，犀揩马援碑。\n不知千万里，谁復识辛毗。",
        "dynasty": "唐",
        "collection_info": null
    },
    {
        "title": "怀香炉峰道人",
        "author": "贯休",
        "content": "常思峰顶叟，石窟土为床。\n日日先见日，烟霞多异香。\n冥心同槁木，扫雪带微阳。\n终必相寻去，斯人不可忘。",
        "dynasty": "唐",
        "collection_info": null
    },
    {
        "title": "观李翰林真二首 一",
        "author": "贯休",
        "content": "日角浮紫气，凛然尘外清。\n虽称李太白，知是那星精。\n御宴千钟饮，蕃书一笔成。\n宜哉杜工部，不错道骑鲸。",
        "dynasty": "唐",
        "collection_info": null
    },
    {
        "title": "观李翰林真二首 二",
        "author": "贯休",
        "content": "谁氏子丹青，毫端曲有灵。\n屹如山忽堕，爽似酒初醒。\n天马难拢勒，仙房久闭扃。\n若非如此辈，何以傲彤庭。",
        "dynasty": "唐",
        "collection_info": null
    },
    {
        "title": "晚泊湘江作",
        "author": "贯休",
        "content": "烟浪瀁秋色，高吟似有邻。\n一轮湘渚月，万古独醒人。\n岸湿穿花远，风香祷庙频。\n祗应谀佞者，到此不伤神。",
        "dynasty": "唐",
        "collection_info": null
    },
    {
        "title": "淮上逢故人",
        "author": "贯休",
        "content": "故园离乱后，十载始逢君。\n长恨南熏奏，寻常只自闻。\n荒窗秋见岳，赤地夜生云。\n莫叹谋身晚，中兴正用文。",
        "dynasty": "唐",
        "collection_info": null
    },
    {
        "title": "读杜工部集二首 一",
        "author": "贯休",
        "content": "造化拾无遗，唯应杜甫诗。\n岂非玄域橐，夺得古人旗。\n日月精华薄，山川气概卑。\n古今吟不尽，惆怅不同时。",
        "dynasty": "唐",
        "collection_info": null
    },
    {
        "title": "读杜工部集二首 二",
        "author": "贯休",
        "content": "甫也道亦丧，孤身出蜀城。\n彩毫终不撅，白云更能轻。\n命薄相如命，名齐李白名。\n不知耒阳令，何以葬先生。",
        "dynasty": "唐",
        "collection_info": null
    },
    {
        "title": "题简禅师院",
        "author": "贯休",
        "content": "机忘室亦空，静与沃洲同。\n唯有半庭竹，能生竟日风。\n思山海月上，出定印香终。\n继后传衣者，还须立雪中。",
        "dynasty": "唐",
        "collection_info": null
    },
    {
        "title": "读刘得仁贾岛集二首 一",
        "author": "贯休",
        "content": "二公俱作者，其奈亦迂儒。\n且有诸峰在，何将一第吁。\n句还如菡萏，谁復赠襜褕。\n想得重泉下，依前与众殊。",
        "dynasty": "唐",
        "collection_info": null
    },
    {
        "title": "读刘得仁贾岛集二首 二",
        "author": "贯休",
        "content": "役思曾衝尹，多言阻国亲。\n桂枝何所直，陋巷不胜贫。\n马病唯汤雪，门荒劣有人。\n伊余吟亦苦，为尔一眉嚬。",
        "dynasty": "唐",
        "collection_info": null
    },
    {
        "title": "天台老僧",
        "author": "贯休",
        "content": "独住无人处，松龛岳色侵。\n僧中九十腊，云外一生心。\n白髮垂不剃，青眸笑转深。\n犹能指孤月，为我暂开襟。",
        "dynasty": "唐",
        "collection_info": null
    },
    {
        "title": "经费隐君旧宅",
        "author": "贯休",
        "content": "巉岩玉九株，秀湿掩苍梧。\n祥瑞久不出，羲轩消得无。\n雨和高瀑浊，烧熁大槠枯。\n到此思归去，迢迢隔五湖。",
        "dynasty": "唐",
        "collection_info": null
    },
    {
        "title": "秋末怀旧山",
        "author": "贯休",
        "content": "昔住匡庐北，无人知姓名。\n侵云收谷粟，引蚁上柑橙。\n寒雨雪兼落，枯林虎独行。\n谁能将白髮，共向此中生。",
        "dynasty": "唐",
        "collection_info": null
    },
    {
        "title": "春过鄱阳湖",
        "author": "贯休",
        "content": "百虑片帆下，风波极目看。\n吴山兼鸟没，楚色入衣寒。\n过此愁人处，始知行路难。\n夕阳沙岛上，回首一长叹。",
        "dynasty": "唐",
        "collection_info": null
    },
    {
        "title": "寄僧野和尚",
        "author": "贯休",
        "content": "鸟外更谁亲，诸峰即四邻。\n白头寒枕石，青衲烂无尘。\n橡栗堆行径，猨猴遶定身。\n傥然重结社，愿作扫坛人。",
        "dynasty": "唐",
        "collection_info": null
    },
    {
        "title": "寄冯使君",
        "author": "贯休",
        "content": "端居碧云暮，好鸟啼红芳。\n满郭桃李熟，捲帘风雨香。\n清吟绣段句，默念芙蓉章。\n未得归山去，频升谢守堂。",
        "dynasty": "唐",
        "collection_info": null
    },
    {
        "title": "寄紫阁隐者",
        "author": "贯休",
        "content": "积翠藏一叟，常思未得游。\n不知在岩下，为復在峰头。\n苔上枯藤笐，泉淋破石楼。\n伊余更何事，不学此翁休。",
        "dynasty": "唐",
        "collection_info": null
    },
    {
        "title": "寄天台道友",
        "author": "贯休",
        "content": "大是清虚地，高吟到日晡。\n水声金磬乱，云片玉盘粗。\n仙有遗踪在，人还得意无。\n石碑文不值，壁画色多枯。\n冷立千年鹤，闲烧六一炉。\n松枝垂似物，山势秀难图。\n紫府程非远，清溪径不迂。\n馨香柏上露，皎洁水中珠。\n贤圣无他术，圆融只在吾。\n寄言桐柏子，珍重保之乎。",
        "dynasty": "唐",
        "collection_info": null
    },
    {
        "title": "旅中怀孙路",
        "author": "贯休",
        "content": "暮尘微雨收，蝉急楚乡秋。\n一片月出海，几家人上楼。\n砌香残果落，汀草宿烟浮。\n唯有知音者，相思歌白头。",
        "dynasty": "唐",
        "collection_info": null
    },
    {
        "title": "贻世",
        "author": "贯休",
        "content": "至理不误物，悠悠自不明。\n黄金烧欲尽，白髮火边生。\n苦惑神仙䜝，难收日月精。\n捕风兼繫影，信矣不须争。",
        "dynasty": "唐",
        "collection_info": null
    },
    {
        "title": "览李秀才卷",
        "author": "贯休",
        "content": "香沐整山衣，开君一轴诗。\n吟当秋景苦，味出雪林迟。\n经济几人到，工夫两鬓知。\n因嗟和氏泪，不是等闲垂。",
        "dynasty": "唐",
        "collection_info": null
    },
    {
        "title": "怀方干张为",
        "author": "贯休",
        "content": "冥搜入仙窟，半夜水堂前。\n吾道祗如此，古人多亦然。\n萤沈荒坞雾，月苦绿梧蝉。",
        "dynasty": "唐",
        "collection_info": null
    },
    {
        "title": "四皓图",
        "author": "贯休",
        "content": "何人图四皓，如语话唠唠。\n双鬓雪相似，是谁年最高。\n溪苔连豹褥，仙酒污云袍。\n想得忘秦日，伊余亦合逃。",
        "dynasty": "唐",
        "collection_info": null
    },
    {
        "title": "怀白阁道侣",
        "author": "贯休",
        "content": "寒思白阁层，石屋两三僧。\n斜雪扫不尽，饥猨唤得应。\n香然一字火，磬过数潭冰。\n终必相寻去，孤怀久不胜。",
        "dynasty": "唐",
        "collection_info": null
    },
    {
        "title": "读孟郊集",
        "author": "贯休",
        "content": "东野子何之，诗人始见诗。\n清刳霜雪髓，吟动鬼神司。\n举世言多媚，无人师此师。\n因知吾道后，冷淡亦如斯。",
        "dynasty": "唐",
        "collection_info": null
    },
    {
        "title": "怀四明亮公",
        "author": "贯休",
        "content": "孤峰含紫烟，师住此安禅。\n不下便不下，如斯太可怜。\n坐侵天井黑，吟久海霞蔫。\n岂觉尘埃裏，干戈已十年。",
        "dynasty": "唐",
        "collection_info": null
    },
    {
        "title": "秋过钱塘江",
        "author": "贯休",
        "content": "巨浸东隅极，山吞大野平。\n因知吴相恨，不尽海涛声。\n黑气腾蛟窟，秋云入战城。\n游人千万里，过此白髭生。",
        "dynasty": "唐",
        "collection_info": null
    },
    {
        "title": "上俞许二判官",
        "author": "贯休",
        "content": "近抛蓑笠者，急善遇休明。\n未省亲宗伯，焉能识正声。\n病容经夏在，岳梦入秋幷。\n无限林中意，今逢许郭倾。",
        "dynasty": "唐",
        "collection_info": null
    },
    {
        "title": "怀刘得仁",
        "author": "贯休",
        "content": "诗名动帝畿，身谢亦因诗。\n白日只如哭，皇天得不知。\n旅坟孤𨃤岳，羸仆泣如儿。\n多少求名者，闻之泪尽垂。",
        "dynasty": "唐",
        "collection_info": null
    },
    {
        "title": "归故林后寄二三知己",
        "author": "贯休",
        "content": "昨别楚江边，逡巡早数年。\n诗虽清到后，人更瘦于前。\n岸翠连乔岳，汀沙入坏田。\n何时重一见，谈笑有茶烟。",
        "dynasty": "唐",
        "collection_info": null
    },
    {
        "title": "春寄西山陈陶",
        "author": "贯休",
        "content": "搔首復搔首，孤怀草萋萋。\n春光已满目，君在西山西。\n堑水成文去，庭柯擎翠低。\n所思不可见，黄鸟花中啼。",
        "dynasty": "唐",
        "collection_info": null
    },
    {
        "title": "秋末江行",
        "author": "贯休",
        "content": "四顾木落尽，扁舟增所思。\n云衝远烧出，帆转大荒迟。\n天际霜雪作，水边蒿艾衰。\n断猨不堪听，一听亦同悲。",
        "dynasty": "唐",
        "collection_info": null
    },
    {
        "title": "送人归新罗",
        "author": "贯休",
        "content": "昨夜西风起，送君归故乡。\n积愁穷地角，见日上扶桑。\n蜃气生初霁，潮痕匝乱荒。\n从兹头各白，魂梦一相望。",
        "dynasty": "唐",
        "collection_info": null
    },
    {
        "title": "思匡山贾匡",
        "author": "贯休",
        "content": "山兄诗癖甚，寒夜更何为。\n觅句唯顽坐，严霜打不知。\n石膏黏木屐，崖蜜落冰池。\n近见禅僧说，生涯胜往时。",
        "dynasty": "唐",
        "collection_info": null
    },
    {
        "title": "偶作",
        "author": "贯休",
        "content": "十载独扃扉，唯为二雅诗。\n道孤终不杂，头白更何疑。\n句冷杉松与，霜严鼓角知。\n修心对闲镜，明月印秋池。",
        "dynasty": "唐",
        "collection_info": null
    },
    {
        "title": "赠方干",
        "author": "贯休",
        "content": "盛名与高隐，合近谢敷村。\n弟子已得桂，先生犹灌园。\n垂纶侵海介，拾句历云根。\n白日昇天路，如君别有门。",
        "dynasty": "唐",
        "collection_info": null
    },
    {
        "title": "渔父",
        "author": "贯休",
        "content": "一叶一竿竹，眉鬚雪欲零。\n陆应无祖业，香必是伊腥。\n儿亦名鱼鹧，歌称我洞庭。\n回头深自媿，旧业近沧溟。",
        "dynasty": "唐",
        "collection_info": null
    },
    {
        "title": "题友人山居",
        "author": "贯休",
        "content": "卜居邻坞寺，魂梦又相关。\n鹤本如云白，君初似我闲。\n月明僧渡水，木落火连山。\n从此天台约，来兹未得还。",
        "dynasty": "唐",
        "collection_info": null
    },
    {
        "title": "寄宋使君",
        "author": "贯休",
        "content": "寺倚乌龙腹，窗中见碧棱。\n空廊人画祖，古殿鹤窥灯。\n风吼深松雪，炉寒一鼎冰。\n唯应谢内史，知此道心澄。",
        "dynasty": "唐",
        "collection_info": null
    },
    {
        "title": "怀武夷红石子二首 一",
        "author": "贯休",
        "content": "常思红石子，独自住山椒。\n窗外猩猩语，炉中奼奼娇。\n乳香诸洞滴，地秀众峰朝。\n曾见奇人说，烟霞恨太遥。",
        "dynasty": "唐",
        "collection_info": null
    },
    {
        "title": "怀武夷红石子二首 二",
        "author": "贯休",
        "content": "弋者终何慕，高吟坐绿鳌。\n烧侵姜芋窖，僧与水云袍。\n竹鞘畬刀缺，松枝猎箭劳。\n何时一相见，清话擘蟠桃。",
        "dynasty": "唐",
        "collection_info": null
    },
    {
        "title": "送人征蛮",
        "author": "贯休",
        "content": "七纵七擒处，君行事可攀。\n亦知磨一劒，不独定诸蛮。\n树尽低铜柱，潮常沸火山。\n名须麟阁上，好去及瓜还。",
        "dynasty": "唐",
        "collection_info": null
    },
    {
        "title": "怀周朴张为",
        "author": "贯休",
        "content": "二子无消息，多应各自耕。\n巴江思杜甫，漳水忆刘桢。\n白髮应全白，生涯作么生。\n寄书多不达，空念重行行。",
        "dynasty": "唐",
        "collection_info": null
    },
    {
        "title": "寄令狐郎中",
        "author": "贯休",
        "content": "雨打繁暑尽，放怀步微凉。\n绿苔狂似人，入我白玉堂。\n堑鸟眠堪画，庭柽夜益香。\n唯应蘂宫子，时到虎溪傍。",
        "dynasty": "唐",
        "collection_info": null
    },
    {
        "title": "鄱阳道中作",
        "author": "贯休",
        "content": "鄱阳古岸边，无一树无蝉。\n路转他山大，砧驱乡思偏。\n湖平帆尽落，天淡月初圆。\n何事尧云下，干戈满许田。",
        "dynasty": "唐",
        "collection_info": null
    },
    {
        "title": "归故林别知己",
        "author": "贯休",
        "content": "别离无古今，柳色向人深。\n万里长江水，平生不印心。\n远书容北雁，赠别谢南金。\n媿勉青云志，余怀非陆沈。",
        "dynasty": "唐",
        "collection_info": null
    },
    {
        "title": "送僧游天台",
        "author": "贯休",
        "content": "囊空心亦空，城郭去腾腾。\n眼作么是眼，僧谁识此僧。\n歇隈红树久，笑看白云崩。\n已有天台约，深秋必共登。",
        "dynasty": "唐",
        "collection_info": null
    },
    {
        "title": "咏竹根珓子",
        "author": "贯休",
        "content": "出处惭林薮，才微幸一阳。\n不缘怀片善，岂得近馨香。\n节亦因人净，声从掷地彰。\n但令筋力在，永愿报时昌。",
        "dynasty": "唐",
        "collection_info": null
    },
    {
        "title": "砚瓦",
        "author": "贯休",
        "content": "浅薄虽顽朴，其如近笔端。\n低心蒙润久，入匣更身安。\n应念研磨苦，无为瓦砾看。\n傥然仁不弃，还可比琅玕。",
        "dynasty": "唐",
        "collection_info": null
    },
    {
        "title": "水壶子",
        "author": "贯休",
        "content": "良匠曾陶莹，多居笔砚中。\n一从亲几案，常恐近儿童。\n卓立澄心久，提携注意通。\n不应嫌器小，还有济人功。",
        "dynasty": "唐",
        "collection_info": null
    },
    {
        "title": "笔",
        "author": "贯休",
        "content": "莫讶书绅苦，功成在一毫。\n自从蒙管录，便觉用心劳。\n手点时难弃，身闲架亦高。\n何妨成五色，永愿助风骚。",
        "dynasty": "唐",
        "collection_info": null
    },
    {
        "title": "棊",
        "author": "贯休",
        "content": "棊信无声乐，偏宜境寂寥。\n着高图暗合，势王气弥骄。\n人事掀天尽，光阴动地销。\n因知韦氏论，不独为吴朝。",
        "dynasty": "唐",
        "collection_info": null
    },
    {
        "title": "夜对雪作寄友生",
        "author": "贯休",
        "content": "皓彩中宵合，开门失所踪。\n何年今夜意，共子在孤峰。\n气射灯花落，光侵壁罅浓。\n唯君心似我，吟到五更钟。",
        "dynasty": "唐",
        "collection_info": null
    },
    {
        "title": "题惠琮律师院",
        "author": "贯休",
        "content": "苦节兼青目，公卿话有余。\n唯传黄叶喻，还似白泉居。\n猨拨孤云破，钟撞众木疎。\n社坛踪迹在，重结復何如。",
        "dynasty": "唐",
        "collection_info": null
    },
    {
        "title": "寄清泠山道人",
        "author": "贯休",
        "content": "常忆清泠子，深云种早禾。\n万缘虽不涉，一句子如何。\n踪迹诸峰匝，衣裳老虱多。\n江头无事也，终必到烟萝。",
        "dynasty": "唐",
        "collection_info": null
    },
    {
        "title": "秋尽途中作",
        "author": "贯休",
        "content": "行行芳草歇，潭岛叶纷纷。\n山色路无尽，砧声客强闻。\n残阳曜极野，黑水浸空坟。\n那得无乡思，前程入楚云。",
        "dynasty": "唐",
        "collection_info": null
    },
    {
        "title": "秋居寄王相公三首 一",
        "author": "贯休",
        "content": "禅林蝉□落，地燥可生苔。\n好句慵收拾，清风作么来。\n饼唯餐喜悦，社已得宗雷。\n还似山中日，柴门更不开。",
        "dynasty": "唐",
        "collection_info": null
    },
    {
        "title": "秋居寄王相公三首 二",
        "author": "贯休",
        "content": "松声高似瀑，药熟色如花。\n谁道全无病，时犹不在家。\n山童舂菽粉，园叟送银瓜。\n谁访孙弘阁，谈玄到日斜。",
        "dynasty": "唐",
        "collection_info": null
    },
    {
        "title": "秋居寄王相公三首 三",
        "author": "贯休",
        "content": "气与非常合，常人争得知。\n直须穷到底，始是出家儿。\n阁雀衔红粟，邻僧背古碑。\n祗应王与谢，时有沃州期。",
        "dynasty": "唐",
        "collection_info": null
    },
    {
        "title": "读玄宗幸蜀记",
        "author": "贯休",
        "content": "宋璟姚崇死，中庸遂变移。\n如何游万里，祗为一胡儿。\n泣溻干坤色，飘零日月旗。\n火从龙阙起，泪向马嵬垂。\n始忆张丞相，全师郭子仪。\n百官皆剽劫，九庙尽崩隳。\n尘扑银轮暗，雷奔栈阁危。\n倖臣方赐死，野老不胜悲。\n及溜飘沦日，行宫寂寞时。\n人心虽未厌，天意亦难知。\n圣两归丹禁，承干动四夷。\n因知纳谏诤，始是太平基。",
        "dynasty": "唐",
        "collection_info": null
    },
    {
        "title": "闻征四处士",
        "author": "贯休",
        "content": "一诏羣公起，移山四海闻。\n因知丈夫事，须佐圣明君。\n白酒全倾瓮，蒲轮半载云。\n从兹居谏署，笔砚几人焚。",
        "dynasty": "唐",
        "collection_info": null
    },
    {
        "title": "送友人下第游边",
        "author": "贯休",
        "content": "失意穷边去，孤城值晚春。\n黑山霞不赤，白日鬼随人。\n角咽胡风紧，沙昏碛月新。\n明时至公在，迴首莫因循。",
        "dynasty": "唐",
        "collection_info": null
    },
    {
        "title": "寄匡山纪公",
        "author": "贯休",
        "content": "锦绣谷中人，相思入梦频。\n寄言无别事，琢句似终身。\n书卷须求旨，鬚根易得银。\n斯言如不惑，千里亦相亲。",
        "dynasty": "唐",
        "collection_info": null
    },
    {
        "title": "闻无相道人顺世五首 一",
        "author": "贯休",
        "content": "一事不经营，孤峰长老情。\n惟餐橡子饼，爱说道君兄。\n池藕香貍掘，山神白日行。",
        "dynasty": "唐",
        "collection_info": null
    },
    {
        "title": "闻无相道人顺世五首 二",
        "author": "贯休",
        "content": "自昔寻师日，颠峰绝顶头。\n虽闻不相似，特地使人愁。\n庭树雪摧残，上有白狝猴。\n大哉法中龙，去去不可留。",
        "dynasty": "唐",
        "collection_info": null
    },
    {
        "title": "闻无相道人顺世五首 三",
        "author": "贯休",
        "content": "常思将道者，高论地炉傍。\n迂谈无世味，夜深山木僵。\n下山遭离乱，多病惟深藏。\n一别三十年，烟水空茫茫。",
        "dynasty": "唐",
        "collection_info": null
    },
    {
        "title": "闻无相道人顺世五首 四",
        "author": "贯休",
        "content": "石霜既顺世，吾师亦不住。\n杉桂有猩猩，糠粃无句句。\n土肥多孟蕨，道老如孾孺。\n莫比优昙花，斯人更难遇。",
        "dynasty": "唐",
        "collection_info": null
    },
    {
        "title": "闻无相道人顺世五首 五",
        "author": "贯休",
        "content": "百千万亿偈，共他勿交涉。\n所以那老人，密传与迦叶。\n吾师得此法，不论劫不劫。\n去矣不可留，无踪若为蹑。",
        "dynasty": "唐",
        "collection_info": null
    },
    {
        "title": "苦热",
        "author": "贯休",
        "content": "松桂枝不动，阳乌飞半天。\n稻麻须结实，沙石欲生烟。\n毒气仍干扇，高枝不立蝉。\n旧山多积雪，归去是何年。",
        "dynasty": "唐",
        "collection_info": null
    },
    {
        "title": "鄂渚赠祥公",
        "author": "贯休",
        "content": "寂寥堆积者，自为是高僧。\n客远何人识，吟多冷病增。\n松烟青透壁，雪气细吹灯。\n犹赖师于我，依依非面朋。",
        "dynasty": "唐",
        "collection_info": null
    },
    {
        "title": "怀武昌栖一二首 一",
        "author": "贯休",
        "content": "常忆能吟一，房连古帝墟。\n无端多忤物，唯我独知渠。\n病愈囊空后，神清木落初。\n祗因烽火起，书札自兹疎。",
        "dynasty": "唐",
        "collection_info": null
    },
    {
        "title": "怀武昌栖一二首 二",
        "author": "贯休",
        "content": "清风江上月，霜洒月中砧。\n得句先呈佛，无人知此心。\n寂寥从鬼出，苍翠到门深。\n惟有双峰寺，时时独去寻。",
        "dynasty": "唐",
        "collection_info": null
    },
    {
        "title": "寒食郊外",
        "author": "贯休",
        "content": "寒食将吾族，相随过石溪。\n冢花沾酒落，林鸟学人啼。\n白水穿芜疾，新霞出雾低。\n不堪迴首望，家在赤松西。",
        "dynasty": "唐",
        "collection_info": null
    },
    {
        "title": "送道士归天台",
        "author": "贯休",
        "content": "道高留不住，道去更何云。\n举世皆趋世，如君始爱君。\n径侵银地滑，瀑到石城闻。\n它日如相忆，金桃一为分。",
        "dynasty": "唐",
        "collection_info": null
    },
    {
        "title": "经孟浩然鹿门旧居二首 一",
        "author": "贯休",
        "content": "孟子终焉处，游人得得过。\n⿰木养深黄狖小，地煗白云多。\n孔圣嗟大谬，玄宗争奈何。\n空余岘山色，千古共嵯峨。",
        "dynasty": "唐",
        "collection_info": null
    },
    {
        "title": "经孟浩然鹿门旧居二首 二",
        "author": "贯休",
        "content": "花落谷莺啼，精灵安在哉。\n青山不可问，永日独裴回。\n冢穴应藏虎，荒碑祗见苔。\n伊余亦惆怅，昨日郢城迴。",
        "dynasty": "唐",
        "collection_info": null
    },
    {
        "title": "春送禅师归闽中",
        "author": "贯休",
        "content": "春色满三湘，送师还故乡。\n穿霞逢黑鴧，乞食得红姜。\n大化宗门闢，孤禅海树凉。\n傥为新句偈，寄我亦何妨。",
        "dynasty": "唐",
        "collection_info": null
    },
    {
        "title": "途中逢周朴",
        "author": "贯休",
        "content": "东西南北路，相遇共兴哀。\n世浊无知己，子从何处来？\n菊衰芳草在，程远宿烟开。\n傥遇中兴主，还应不用媒。",
        "dynasty": "唐",
        "collection_info": null
    },
    {
        "title": "避寇山中作",
        "author": "贯休",
        "content": "山翠碧嵯峨，攀牵去者多。\n浅深俱得地，好恶未知他。\n有草皆为户，无人不荷戈。\n相逢空怅望，更有好时么。",
        "dynasty": "唐",
        "collection_info": null
    },
    {
        "title": "避寇上唐台山",
        "author": "贯休",
        "content": "苍黄缘鸟道，峰脋见楼台。\n柽桂香皆滴，烟霞湿不开。\n僧高眉半白，山老石多摧。\n莫问尘中事，如今正可哀。",
        "dynasty": "唐",
        "collection_info": null
    },
    {
        "title": "题峄桐律师院",
        "author": "贯休",
        "content": "律中麟角者，高[淡]出尘埃。\n芳草不曾触，几生如此来。\n壑风吹磬断，杉露滴花开。\n如结林中社，伊余亦愿陪。",
        "dynasty": "唐",
        "collection_info": null
    },
    {
        "title": "上冯使君渡水僧障子",
        "author": "贯休",
        "content": "跣足拄巴藤，潺湲渡几曾。\n尽权无着印，不是登闲僧。\n熊耳应初到，牛头始去登。\n画来偏觉好，将寄柳吴兴。",
        "dynasty": "唐",
        "collection_info": null
    },
    {
        "title": "秋夜翫月怀玉霄道士",
        "author": "贯休",
        "content": "光异磨砻出，轮非雕斵成。\n今宵刚道别，举世勿人争。\n征妇砧添怨，诗人哭到明。\n惟宜华顶叟，笙磬有余声。",
        "dynasty": "唐",
        "collection_info": null
    },
    {
        "title": "上杭州令狐使君",
        "author": "贯休",
        "content": "颜冉德无邻，分忧浙水滨。\n爱山成大癖，求瘼似诸身。\n视事奸回尽，登楼海岳春。\n野人如有幸，应得见陶钧。",
        "dynasty": "唐",
        "collection_info": null
    },
    {
        "title": "怀诸葛珏二首 一",
        "author": "贯休",
        "content": "诸葛子作者，诗曾我细看。\n出山因觅孟，踏雪去寻韩。\n谬独哭不错，常流饮实难。\n知音知便了，归去旧江干。",
        "dynasty": "唐",
        "collection_info": null
    },
    {
        "title": "怀诸葛珏二首 二",
        "author": "贯休",
        "content": "羸马与羸童，微吟冒北风。\n店孤僧共歇，日落思无穷。\n囊草无非刺，魏人那识公。\n莺花五陵道，去去与谁同。",
        "dynasty": "唐",
        "collection_info": null
    },
    {
        "title": "怀钱唐罗隐章鲁封",
        "author": "贯休",
        "content": "二子依公子，鸡鸣狗盗徒。\n青云十上苦，白髮一茎无。\n风涩潮声恶，天寒角韵孤。\n别离千万里，何以慰荣枯。",
        "dynasty": "唐",
        "collection_info": null
    },
    {
        "title": "送沈侍郎",
        "author": "贯休",
        "content": "从知无远近，木落去闽城。\n地入无诸俗，冠峨甲乙精。\n山多高兴乱，江直好风生。\n俭府清无事，唯应荐祢衡。",
        "dynasty": "唐",
        "collection_info": null
    },
    {
        "title": "题宿禅师院",
        "author": "贯休",
        "content": "身闲心亦然，如此已多年。\n语淡不着物，茶香别有泉。\n古衣和藓衲，新偈几人传。\n时说秋归梦，孤峰在海边。",
        "dynasty": "唐",
        "collection_info": null
    },
    {
        "title": "秋晚泊石头驿有寄",
        "author": "贯休",
        "content": "萧索漳江北，何人慰寂寥。\n北风人独立，南国信空遥。\n烧坞新云白，渔家众木凋。\n所思不可见，行雁在青霄。",
        "dynasty": "唐",
        "collection_info": null
    },
    {
        "title": "别卢使君",
        "author": "贯休",
        "content": "杜宇声声急，行行楚水濆。\n道无裨政化，行处傲孤云。\n幸到膺门下，频蒙俸粟分。\n诗虽曾引玉，棊数中埋军。\n山好还寻去，恩深岂易云。\n扇风千里泰，车雨九重闻。\n晴雾和花气，危樯鼓浪文。\n终期陶铸日，再见信陵君。",
        "dynasty": "唐",
        "collection_info": null
    },
    {
        "title": "秋夜吟",
        "author": "贯休",
        "content": "如愚復爱诗，木落即眠迟。\n思苦香消尽，更深笔尚随。\n饥童舂赤黍，繁露洒乌椑。\n看却龙钟也，归山是底时。",
        "dynasty": "唐",
        "collection_info": null
    },
    {
        "title": "桐江闲居作十二首 一",
        "author": "贯休",
        "content": "木落雨翛翛，桐江古岸头。\n拟归仙掌去，刚被谢公留。\n猛烧侵茶坞，残霞照角楼。\n坐来还有意，流水面前流。",
        "dynasty": "唐",
        "collection_info": null
    },
    {
        "title": "桐江闲居作十二首 二",
        "author": "贯休",
        "content": "香剎通真观，楼台倚郡城。\n阴森古树气，粗淡老僧情。\n壁画连山润，仙钟扣月清。\n何须结西社，大道本无生。",
        "dynasty": "唐",
        "collection_info": null
    },
    {
        "title": "桐江闲居作十二首 三",
        "author": "贯休",
        "content": "静室焚檀印，深炉烧铁瓶。\n茶和阿魏暖，火种柏根馨。\n数隻飞来鹤，成堆读了经。\n何妨似支遁，骑马入青冥。",
        "dynasty": "唐",
        "collection_info": null
    },
    {
        "title": "桐江闲居作十二首 四",
        "author": "贯休",
        "content": "不问赓桑子，唯师妙吉祥。\n等闲眠片石，不觉到斜阳。\n独自收槠叶，教童探柏瓤。\n王孙莫指笑，淡泊味还长。",
        "dynasty": "唐",
        "collection_info": null
    },
    {
        "title": "桐江闲居作十二首 五",
        "author": "贯休",
        "content": "诗琢冰成句，多将大道论。\n人谁知此意，日日祗关门。\n乳鼠穿荒壁，溪龟上净盆。\n因知无事贵，言外更无言。",
        "dynasty": "唐",
        "collection_info": null
    },
    {
        "title": "桐江闲居作十二首 六",
        "author": "贯休",
        "content": "红黍饭溪苔，清吟茗数杯。\n祗应唯道在，无意俟时来。\n树迭藏仙洞，山蒸足爆雷。\n从他嫌復笑，门更不曾开。",
        "dynasty": "唐",
        "collection_info": null
    },
    {
        "title": "桐江闲居作十二首 七",
        "author": "贯休",
        "content": "蝉急野萧萧，山中信屡招。\n树香烹菌朮，诗□□琼瑶。\n诸境教人认，荒榛引烧烧。\n吾皇礼金骨，谁□美南朝。",
        "dynasty": "唐",
        "collection_info": null
    },
    {
        "title": "桐江闲居作十二首 八",
        "author": "贯休",
        "content": "露滴滴蘅茅，秋成爽气交。\n霜椑如蜜裹，□□似盐苞。\n浮藓侵蛩穴，微阳落鹤巢。\n还如山裏日，门更绝人敲。",
        "dynasty": "唐",
        "collection_info": null
    },
    {
        "title": "桐江闲居作十二首 九",
        "author": "贯休",
        "content": "壍鸟毛衣别，频来似爱吟。\n萧条秋病后，斑驳绿苔深。\n珠翠笼金像，风泉洒玉琴。\n孰知吾所适，终不是心心。",
        "dynasty": "唐",
        "collection_info": null
    },
    {
        "title": "桐江闲居作十二首 十",
        "author": "贯休",
        "content": "芙蓉峰裏居，关闭復何如。\n白玃兼花鹿，多年不见渠。\n红泉香滴沥，丹桂冷扶疎。\n唯有西溪叟，时时到弊庐。",
        "dynasty": "唐",
        "collection_info": null
    },
    {
        "title": "桐江闲居作十二首 十一",
        "author": "贯休",
        "content": "忆在山中日，为僧鬓欲衰。\n一灯常到晓，十载不离师。\n水汲冰溪滑，钟撞雪阁危。\n从来多自省，不学拟何为。",
        "dynasty": "唐",
        "collection_info": null
    },
    {
        "title": "桐江闲居作十二首 十二",
        "author": "贯休",
        "content": "囊非扑满器，门更绝人过。\n土井连冈冷，风帘迸叶多。\n村童顽似铁，山菜硬如莎。\n唯有前山色，窗中无奈何。",
        "dynasty": "唐",
        "collection_info": null
    },
    {
        "title": "寄冯使君",
        "author": "贯休",
        "content": "山风与霜气，浩浩满松枝。\n永日烧杉子，无人共此时。\n为文攀讽谏，得道在毫釐。\n唯有桐江守，常怜志不卑。",
        "dynasty": "唐",
        "collection_info": null
    },
    {
        "title": "经栖白旧院二首 一",
        "author": "贯休",
        "content": "竺卿何处去，触目尽凄凉。\n不见中秋月，空余一炷香。\n残花飘暮雨，枯叶盖啼螀。\n谁礼新坟塔，萧条渭水傍。",
        "dynasty": "唐",
        "collection_info": null
    },
    {
        "title": "经栖白旧院二首 二",
        "author": "贯休",
        "content": "国宝还亡一，时多李德林。\n故人卿相泣，承制渥恩深。\n旧藳谁收得，空堂影似吟。\n裴回不能去，寒日下西岑。",
        "dynasty": "唐",
        "collection_info": null
    },
    {
        "title": "赠李佑道人",
        "author": "贯休",
        "content": "阘茸復埃尘，难亲復易亲。\n皆疑有仙术，问着却愁人。\n祗是耽浮蚁，曾云见泣麟。\n相逢先合手，浑似有前因。",
        "dynasty": "唐",
        "collection_info": null
    },
    {
        "title": "赠景和尚院",
        "author": "贯休",
        "content": "藏经看几徧，眉有数条霜。\n万境心都泯，深冬日亦长。\n窗虚花木气，衲挂水云乡。\n时说秋归梦，峰头雪满床。",
        "dynasty": "唐",
        "collection_info": null
    },
    {
        "title": "上宋使君",
        "author": "贯休",
        "content": "折桂文如锦，分忧力若春。\n位高空倚命，诗妙古无人。\n有感禾争熟，无私吏尽贫。\n野人如有幸，应得见陶钧。",
        "dynasty": "唐",
        "collection_info": null
    },
    {
        "title": "离乱后寄九峰和尚二首 一",
        "author": "贯休",
        "content": "乱后知深隐，庵应近石楼。\n异香因雪歇，仙果落池浮。\n诗老全抛格，心空未到头。\n还应嫌笑我，世路独悠悠。",
        "dynasty": "唐",
        "collection_info": null
    },
    {
        "title": "离乱后寄九峰和尚二首 二",
        "author": "贯休",
        "content": "萧洒復萧洒，松根独据梧。\n瀑冰吟次折，远烧坐来无。\n老𤣎寒披衲，孤云静入厨。\n不知知我否，已到不区区。",
        "dynasty": "唐",
        "collection_info": null
    },
    {
        "title": "送黄宾于赴举",
        "author": "贯休",
        "content": "冬暮雨菲菲，行人喜可稀。\n二阶□夜雪，亚圣在春闱。\n马疾顽童远，山荒冻叶飞。\n□师无一事，应见丽龟归。",
        "dynasty": "唐",
        "collection_info": null
    },
    {
        "title": "题灵溪畅公墅",
        "author": "贯休",
        "content": "境清僧格冷，新斩古林开。\n旧隐还如此，令人来又来。\n岚飞黏似雾，茶好碧于苔。\n但使心清净，从渠岁月催。",
        "dynasty": "唐",
        "collection_info": null
    },
    {
        "title": "送高九经赴举",
        "author": "贯休",
        "content": "回也曾言志，明君则事之。\n中兴今若此，须去更何疑。\n志列秋霜好，忠言剧谏奇。\n陆机游洛日，文举荐衡时。\n虎迹商山雪，云痕岳庙碑。\n夫君将潦倒，一说向深知。",
        "dynasty": "唐",
        "collection_info": null
    },
    {
        "title": "东西二林寺流水",
        "author": "贯休",
        "content": "水尔何如此，区区矻矻流。\n墙墙边沥沥，砌砌下啾啾。\n味不卑于乳，声常占得秋。\n崩腾成大瀑，落托出深沟。\n远历神仙窟，高淋竹树头。\n数家舂碓硙，几处浴猿猴。\n共月穿峰罅，喧僧睡石楼。\n派通天宇阔，溜入楚江浮。\n为润知何极，无边始自由。\n好归江海裏，长负济川舟。",
        "dynasty": "唐",
        "collection_info": null
    },
    {
        "title": "送王贞白重试东归",
        "author": "贯休",
        "content": "心苦酬心了，东归谢所知。\n可邻重试者，如折两三枝。\n雨毒逢花少，山多爱马迟。\n此行三可羡，正值倒戈时。",
        "dynasty": "唐",
        "collection_info": null
    },
    {
        "title": "早秋即事寄冯使君",
        "author": "贯休",
        "content": "金脉火初微，开门竹杖随。\n此身全是病，今日更嗔谁。\n落叶峥嵘处，诸峰爽拔时。\n唯思棠树下，高论入圆伊。",
        "dynasty": "唐",
        "collection_info": null
    },
    {
        "title": "赠景和尚院",
        "author": "贯休",
        "content": "貌古眉如雪，看经二十霜。\n寻常对诗客，祗劝疗心疮。\n炭火邕湖滢，山晴紫竹凉。\n怡然无一事，流水自汤汤。",
        "dynasty": "唐",
        "collection_info": null
    },
    {
        "title": "寄西山胡汾",
        "author": "贯休",
        "content": "待价欲要君，山前独灌园。\n虽然不识面，要且已消魂。\n鹿睡红霞影，泉淋白石门。\n伊余心更苦，何日共深论。",
        "dynasty": "唐",
        "collection_info": null
    },
    {
        "title": "题师颕和尚院",
        "author": "贯休",
        "content": "师院清无敌，师心智不知。\n腊高清眼细，闲甚白云卑。\n煮茗然枫枿，泥墙札祖碑。\n爱师终不及，谩住许多时。",
        "dynasty": "唐",
        "collection_info": null
    },
    {
        "title": "游云顶山晚望",
        "author": "贯休",
        "content": "云顶聊一望，山灵草木奇。\n黔南在何处，堪笑復堪悲。\n菊歇香未歇，露繁蝉不饥。\n明朝又西去，锦水与峨眉。",
        "dynasty": "唐",
        "collection_info": null
    },
    {
        "title": "刘相公见访",
        "author": "贯休",
        "content": "千骑拥朱轮，香尘岂是尘。\n如何补衮服，来看衲衣人。\n庄叟因先觉，空王有宿因。\n对花无俗态，爱竹见天真。\n欹枕松窗迥，题墙道意新。\n戒师惭匪什，都讲更胜询。\n桃熟多红璺，茶香有碧筋。\n高宗多不寐，终是梦中人。",
        "dynasty": "唐",
        "collection_info": null
    },
    {
        "title": "寄赤松舒道士二首 一",
        "author": "贯休",
        "content": "不见高人久，空令鄙恡多。\n遥思青嶂下，无那白云何。\n子爱寒山子，歌惟乐道歌。\n会应陪太守，一日到烟萝。",
        "dynasty": "唐",
        "collection_info": null
    },
    {
        "title": "寄赤松舒道士二首 二",
        "author": "贯休",
        "content": "余亦如君也，诗魔不敢魔。\n一餐兼午睡，万事不如他。\n雨阵衝溪月，蛛丝罥砌莎。\n近知山果熟，还拟寄来么。",
        "dynasty": "唐",
        "collection_info": null
    },
    {
        "title": "鄂渚逢杨赞禹",
        "author": "贯休",
        "content": "流浪兵荒苦，相思岁月阑。\n理惟通至道，人或谓无端。\n烧猛湖烟赤，窗空雪月寒。\n知音不可见，始为一吟看。",
        "dynasty": "唐",
        "collection_info": null
    },
    {
        "title": "别性空禅师",
        "author": "贯休",
        "content": "积翠迸一瀑，红霞碧雾开。\n方寻此境去，莫问几时迴。\n荡桨入檐石，思诗闻早雷。\n唯师心似我，欲近不然灰。",
        "dynasty": "唐",
        "collection_info": null
    },
    {
        "title": "送胡处士",
        "author": "贯休",
        "content": "不名兼不利，相遇海西濆。\n白字未干髮，清时错爱云。\n头巾多酒气，竹杖有苔文。\n久积希颜意，林中又送君。",
        "dynasty": "唐",
        "collection_info": null
    },
    {
        "title": "寄澜公二首 一",
        "author": "贯休",
        "content": "小一头应白，孤高住歙城。\n不知安乐否，何以近无生。\n烧逼鸿行侧，风干雪朕清。\n途中逢此信，珍重未精诚。",
        "dynasty": "唐",
        "collection_info": null
    },
    {
        "title": "寄澜公二首 二",
        "author": "贯休",
        "content": "荒乱抛深隐，飘零远寓居。\n片云无定所，得力是逢渠。\n瀑灂羣公社，江崩古帝墟。\n终期再相见，招手復何如。",
        "dynasty": "唐",
        "collection_info": null
    },
    {
        "title": "寄栖一上人",
        "author": "贯休",
        "content": "花堑接沧洲，阴云闲楚丘。\n雨声虽到夜，吟味不如秋。\n古屋藏花鸽，荒园聚乱流。\n无机心便是，何用话归休。",
        "dynasty": "唐",
        "collection_info": null
    },
    {
        "title": "送僧之湖南",
        "author": "贯休",
        "content": "湘水万余里，师游芳草生。\n登山乞食后，无伴入云行。\n宿雨和花落，春牛拥雾耕。",
        "dynasty": "唐",
        "collection_info": null
    },
    {
        "title": "秋末寄张侍郎",
        "author": "贯休",
        "content": "静坐黔城北，离仁半岁彊。\n雾中红黍熟，烧后白云香。\n多病如何好，无心去始长。\n寂寥还得句，溪上寄三张。",
        "dynasty": "唐",
        "collection_info": null
    },
    {
        "title": "古塞曲三首 一",
        "author": "贯休",
        "content": "单于烽火动，都护去天涯。\n别赐黄金甲，亲临白玉除。\n塞垣须静谧，师旅审安危。\n定远条支宠，如今胜古时。",
        "dynasty": "唐",
        "collection_info": null
    },
    {
        "title": "古塞曲三首 二",
        "author": "贯休",
        "content": "方见将军贵，分明[对]冕旒。\n圣恩如远被，狂虏不难收。\n臣节唯期死，功勋敢望侯。\n终辞修里第，从此出皇州。",
        "dynasty": "唐",
        "collection_info": null
    },
    {
        "title": "古塞曲三首 三",
        "author": "贯休",
        "content": "百万精兵动，参差便渡辽。\n如何好白日，亦照此天骄。\n远树深疑贼，惊蓬迥似鵰。\n凯歌何日唱，碛路共天遥。",
        "dynasty": "唐",
        "collection_info": null
    },
    {
        "title": "古塞下曲七首 一",
        "author": "贯休",
        "content": "下营依遁甲，分帅把河隍。\n地使人心恶，风吹旗燄荒。\n搜山得探卒，放火猎黄羊。\n唯有南飞雁，声声断客肠。",
        "dynasty": "唐",
        "collection_info": null
    },
    {
        "title": "古塞下曲七首 二",
        "author": "贯休",
        "content": "归去是何年，山连逻逤川。\n苍黄曾战地，空阔养鵰天。\n旗插蒸沙堡，枪担卓槊泉。\n萧条寒日落，号令彻穷边。",
        "dynasty": "唐",
        "collection_info": null
    },
    {
        "title": "古塞下曲七首 三",
        "author": "贯休",
        "content": "虏寇日相持，如龙马不肥。\n突围金甲破，趂贼铁枪飞。\n汉月堂堂上，胡云惨惨微。\n黄河冰已合，犹未送征衣。",
        "dynasty": "唐",
        "collection_info": null
    },
    {
        "title": "古塞下曲七首 四",
        "author": "贯休",
        "content": "南北惟堪恨，东西实可嗟。\n常飞侵夏雪，何处有人家？\n风刮阴山薄，河推大岸斜。\n祗应寒夜梦，时见故园花。",
        "dynasty": "唐",
        "collection_info": null
    },
    {
        "title": "古塞下曲七首 五",
        "author": "贯休",
        "content": "不是将军勇，胡兵岂易当。\n雨曾淋火阵，箭又中金疮。\n铁岭全无土，豺羣亦有狼。\n因思无战日，天子是陶唐。",
        "dynasty": "唐",
        "collection_info": null
    },
    {
        "title": "古塞下曲七首 六",
        "author": "贯休",
        "content": "榆叶飘萧尽，关防烽寨重。\n寒来知马疾，战后觉人凶。\n烧逐飞蓬死，沙生毒雾浓。\n谁能奏明主，功业已堪封。",
        "dynasty": "唐",
        "collection_info": null
    },
    {
        "title": "古塞下曲七首 七",
        "author": "贯休",
        "content": "万战千征地，苍茫古塞门。\n阴兵为客祟，恶酒发刀痕。\n风落昆崙石，河崩苜蓿根。\n将军更移帐，日日近西蕃。",
        "dynasty": "唐",
        "collection_info": null
    },
    {
        "title": "古塞上曲七首 一",
        "author": "贯休",
        "content": "幽幷儿百万，百战未曾输。\n蕃界已深入，将军仍远图。\n月明风拔帐，碛暗鬼骑狐。\n但有东归日，甘从筋力枯。",
        "dynasty": "唐",
        "collection_info": null
    },
    {
        "title": "古塞上曲七首 二",
        "author": "贯休",
        "content": "中军杀白马，白日祭苍苍。\n号变旗幡乱，鼙干草木黄。\n朔云含冻雨，枯骨放妖光。\n故国今何处，参差近鬼方。",
        "dynasty": "唐",
        "collection_info": null
    },
    {
        "title": "古塞上曲七首 三",
        "author": "贯休",
        "content": "白雁兼羌笛，几年垂泪听。\n阴风吹杀气，永日在青冥。\n远戍秋添将，边烽夜杂星。\n嫖姚头半白，犹自看兵经。",
        "dynasty": "唐",
        "collection_info": null
    },
    {
        "title": "古塞上曲七首 四",
        "author": "贯休",
        "content": "久雨始无尘，边声四散闻。\n浸河荒寨柱，吹角白头军。\n战马龁𦎬草，乌鸢识阵云。\n征人心力尽，枯骨更遭焚。",
        "dynasty": "唐",
        "collection_info": null
    },
    {
        "title": "古塞上曲七首 五",
        "author": "贯休",
        "content": "帐幕侵奚界，凭陵未可涯。\n擒生行别路，寻箭向平沙。\n赤落蒲桃叶，香微甘草花。\n不堪登陇望，白日又西斜。",
        "dynasty": "唐",
        "collection_info": null
    },
    {
        "title": "古塞上曲七首 六",
        "author": "贯休",
        "content": "地角天涯外，人号鬼哭边。\n大河流败卒，寒日下苍烟。\n杀气诸蕃动，军书一箭传。\n将军莫惆怅，高处是燕然。",
        "dynasty": "唐",
        "collection_info": null
    },
    {
        "title": "古塞上曲七首 七",
        "author": "贯休",
        "content": "山接胡奴水，河连勃勃城。\n数州今已伏，此命岂堪轻。\n碛吼旄头落，风干刁斗清。\n因嗟李陵苦，祗得没蕃名。",
        "dynasty": "唐",
        "collection_info": null
    },
    {
        "title": "古出塞曲三首 一",
        "author": "贯休",
        "content": "扫尽狂胡迹，迴头望故关。\n相逢惟死鬬，岂易得生还。\n纵宴参胡乐，收兵过雪山。\n不封十万户，此事亦应闲。",
        "dynasty": "唐",
        "collection_info": null
    },
    {
        "title": "古出塞曲三首 二",
        "author": "贯休",
        "content": "玉帐将军意，殷勤把酒论。\n功高宁在我，阵没与招魂。\n塞色干戈束，军容喜气屯。\n男儿今始是，譀出玉关门。",
        "dynasty": "唐",
        "collection_info": null
    },
    {
        "title": "古出塞曲三首 三",
        "author": "贯休",
        "content": "回首陇山头，连天草木秋。\n圣君应入梦，半路遣封侯。\n水不担阴雪，柴令倒戍楼。\n归来麟阁上，春色满皇州。",
        "dynasty": "唐",
        "collection_info": null
    },
    {
        "title": "闻赤松舒道士下世",
        "author": "贯休",
        "content": "地变贤人丧，疮痍不可观。\n一闻消息苦，千种破除难。\n阴骘那虚掷，深山近始安。\n玄关评兔角，玉器琢鸡冠。\n傲野高难狎，融怡美不殚。\n冀迎新渥泽，遽逐逝波澜。\n蜕壳埋金隧，飞精驾锦鸾。\n倾摧千仞壁，枯歇一株兰。\n仙庙诗虽继，苔墙篆必鞔。\n烟霞成片黯，松桂着行干。\n影拄溪流咽，堂扃隟月寒。\n寂寥遗药犬，缥缈想琼竿。\n伊昔相寻远，留连几尽欢。\n论诗花作席，炙菌叶为盘。\n彭伉心相似，承祯趣一般。\n琴弹溪月侧，棊次砌云残。\n儵忽成千古，飘零见百端。\n荆囊春浩浩，吴越浪漫漫。\n已矣红霞子，空留白石坛。\n无弦亦须绝，回首一长叹。",
        "dynasty": "唐",
        "collection_info": null
    },
    {
        "title": "赠抱麻刘舍人",
        "author": "贯休",
        "content": "郡政今良吏，门风古缙绅。\n万年唐社稷，一箇哭麻人。\n愤烈身先死，敷扬气益贞。\n天乎资大宝，泰矣见忠臣。\n得罪钟多故，投荒岂是迍。\n玉寒方重涩，松古更青皴。\n鹏𪄚宁唯白，龙多岂止荀。\n道孤梳有雪，恩重泪盈巾。\n喻蜀须凭草，成周必仗仁。\n三峰宵旰切，万里渥恩新。\n赋鵩言无累，依刘德有邻。\n风期仁祖帽，鼠讶史云尘。\n禅叟知何幸，玄谈有宿因。\n双溪逢陆海，荆渚遇平津。\n落日愁闻笛，何人为吐茵。\n生徒希匠化，寰海仰经纶。\n疾愈蝉声老，年丰雨滴频。\n刘虬师弟子，时喜一相亲。",
        "dynasty": "唐",
        "collection_info": null
    },
    {
        "title": "夜寒寄卢给事二首 一",
        "author": "贯休",
        "content": "刻羽流商否，霜风动地吹。\n迩来唯自惜，知合是谁知。\n堑雪消难尽，邻僧睡太奇。\n知音不可得，始为一吟之。",
        "dynasty": "唐",
        "collection_info": null
    },
    {
        "title": "夜寒寄卢给事二首 二",
        "author": "贯休",
        "content": "心苦味不苦，世衰吾道微。\n清如吞雪雹，谁把比珠玑。\n作者相收拾，常人任是非。\n旧居沧海上，归去即应归。",
        "dynasty": "唐",
        "collection_info": null
    },
    {
        "title": "送叶蒙赴举",
        "author": "贯休",
        "content": "年年屈復屈，惆怅曲江湄。\n自古身荣者，多非年少时。\n空囊投刺远，大雪入关迟。\n来岁还公道，平人不用疑。",
        "dynasty": "唐",
        "collection_info": null
    },
    {
        "title": "闻王慥常侍卒三首 一",
        "author": "贯休",
        "content": "世乱君巡狩，清贤又告亡。\n星辰皆有角，日月略无光。\n金柱连天折，瑶阶被贼荒。\n令人转惆怅，无路问苍苍。",
        "dynasty": "唐",
        "collection_info": null
    },
    {
        "title": "闻王慥常侍卒三首 二",
        "author": "贯休",
        "content": "宗社运微衰，山摧甘井枯。\n不知千载后，更有此人无。\n政入龚黄甲，诗轻沈宋徒。\n受恩酬未得，不觉祗长吁。",
        "dynasty": "唐",
        "collection_info": null
    },
    {
        "title": "闻王慥常侍卒三首 三",
        "author": "贯休",
        "content": "傥在扶天步，重兴古国风。\n还如齐晏子，再见狄梁公。\n棠树梅溪北，佳城舜庙东。\n谁修循吏传，对此莫悤悤。",
        "dynasty": "唐",
        "collection_info": null
    },
    {
        "title": "秋晚野步",
        "author": "贯休",
        "content": "藤屦兼闽竹，吟行一水傍。\n树凉蝉不少，溪断路多荒。\n烧岳阴风起，田家浊酒香。\n登高吟更苦，微月出苍茫。",
        "dynasty": "唐",
        "collection_info": null
    },
    {
        "title": "闻大愿和尚顺世三首 一",
        "author": "贯休",
        "content": "王室今如毁，仍闻丧我师。\n古容图得否，内院去无疑。\n岳鬼月中哭，松龛雪次隳。\n直须文五色，始可立高碑。",
        "dynasty": "唐",
        "collection_info": null
    },
    {
        "title": "闻大愿和尚顺世三首 二",
        "author": "贯休",
        "content": "邺卫松杉外，芝兰季孟间。\n尽希重诏出，祗待六龙还。\n不疾成千古，令焚动四山。\n感恩终有泪，遥寄水潺潺。",
        "dynasty": "唐",
        "collection_info": null
    },
    {
        "title": "闻大愿和尚顺世三首 三",
        "author": "贯休",
        "content": "师禀尽名卿，孤峰老称情。\n若游三点外，争把七贤平。\n苦雾埋空室，啼猨有咽声。\n今朝益惆怅，曾沐下床迎。",
        "dynasty": "唐",
        "collection_info": null
    },
    {
        "title": "闻叶蒙及第",
        "author": "贯休",
        "content": "忆昨送君诗，平人不用疑。\n吾徒若不得，天道即应私。\n尘土茫茫晓，麟龙草草骑。\n相思不可见，又是落花时。",
        "dynasty": "唐",
        "collection_info": null
    },
    {
        "title": "送僧之灵夏",
        "author": "贯休",
        "content": "旧识为边帅，师游胜事兼。\n连天唯白草，野饼有红盐。\n蕃近风多{孛支}，河浑碛半淹。\n因知心似月，处处有人瞻。",
        "dynasty": "唐",
        "collection_info": null
    },
    {
        "title": "书无相道人庵",
        "author": "贯休",
        "content": "造化太茫茫，端居紫石房。\n心遗无句句，顶处有霜霜。\n白鹿眠枯叶，清泉洒毳囊。\n寄言疑未决，须道雪溪旁。",
        "dynasty": "唐",
        "collection_info": null
    },
    {
        "title": "明进士北斋避暑",
        "author": "贯休",
        "content": "相访多衝雨，由来德有邻。\n卷帘繁暑退，湿树一蝉新。\n道在谁为主，吾衰自有因。\n祗应江海上，还作狎鸥人。",
        "dynasty": "唐",
        "collection_info": null
    },
    {
        "title": "晚春寄吴融于竞二侍郎",
        "author": "贯休",
        "content": "白头为远客，常忆白云间。\n祗觉老转老，不知闲是闲。\n花含宜细雨，室冷是深山。\n唯有霜台客，依依是往还。",
        "dynasty": "唐",
        "collection_info": null
    },
    {
        "title": "喜不思上人来",
        "author": "贯休",
        "content": "沃州那不住，一别许多时。\n几度怀君夜，相逢出梦迟。\n瓶担千丈瀑，偈是七言诗。\n若向罗浮去，伊余亦愿随。",
        "dynasty": "唐",
        "collection_info": null
    },
    {
        "title": "秋怀赤松道士",
        "author": "贯休",
        "content": "仙观在云端，相思星斗寒。\n常怜呼鹤易，却恨见君难。\n石罅青虵湿，风榸白菌干。\n终期花月下，坛上听君弹。",
        "dynasty": "唐",
        "collection_info": null
    },
    {
        "title": "送刘逖赴闽辟",
        "author": "贯休",
        "content": "离乱生涯尽，依刘是见机。\n从来吟太苦，不得力还稀。\n路入闽山熟，江浮瘴雨肥。\n何须折杨柳，相送已依依。",
        "dynasty": "唐",
        "collection_info": null
    },
    {
        "title": "苦雨中作",
        "author": "贯休",
        "content": "通宵復连夕，其状祗如倾。\n却遣思山者，忽然嫌水声。\n好花飘草尽，古壁欲云生。\n不奈天难问，迢迢远客情。",
        "dynasty": "唐",
        "collection_info": null
    },
    {
        "title": "送僧归日本",
        "author": "贯休",
        "content": "焚香祝海灵，开眼梦中行。\n得达即便是，无生可作轻。\n流黄山火着，碇石索雷鸣。\n想到夷王礼，还为上寺迎。",
        "dynasty": "唐",
        "collection_info": null
    },
    {
        "title": "赠信安郑道人",
        "author": "贯休",
        "content": "貌古似苍鹤，心清如鼎湖。\n仍闻得新义，便欲註阴符。\n点化金常有，闲行影渐无。\n杳兮中便是，应不食菖蒲。",
        "dynasty": "唐",
        "collection_info": null
    },
    {
        "title": "送吏部刘相公除东川",
        "author": "贯休",
        "content": "帝念梓州民，年年战仗频。\n山川无草木，烽火没烟尘。\n政乱皆因乱，安人必藉仁。\n皇天开白日，殷鼎辍诚臣。\n一日离君侧，千官送渭滨。\n酒倾红琥珀，马控白骐驎。\n渥泽番番降，壶浆处处陈。\n旌幢山色湿，邛僰鸟啼新。\n帟幕还名俭，良医始姓秦。\n军雄城似岳，地变物含春。\n白必侵双鬓，清应诫四邻。\n吾皇重命相，更合是何人。",
        "dynasty": "唐",
        "collection_info": null
    },
    {
        "title": "送智光禅伯",
        "author": "贯休",
        "content": "万事归一衲，曹溪初去寻。\n从来相狎辈，尽不是知音。\n乞食林花落，穿云翠巘深。\n终希重一见，示我祖师心。",
        "dynasty": "唐",
        "collection_info": null
    },
    {
        "title": "夜对雪寄杜使君",
        "author": "贯休",
        "content": "片片含天意，纷纷势莫拘。\n洒于诸瑞后，忧恐一冬无。\n鹤凚声偏密，风焦片益粗。\n冷牵人梦转，清逼瘴根徂。\n扫径僧倾笠，为诗士弃炉。\n桥高银螮蝀，峰峻玉浮图。\n盈尺何须问，丰年已可□。\n遥思郢中曲，句句出冰壶。",
        "dynasty": "唐",
        "collection_info": null
    },
    {
        "title": "送王毂及第后归江西",
        "author": "贯休",
        "content": "太宗罗俊彦，桂玉比光辉。\n难得终须得，言归始是归。\n风帆天际吼，金鹗月中飞。\n五府如交辟，鱼书莫便稀。",
        "dynasty": "唐",
        "collection_info": null
    },
    {
        "title": "送卢瞻罢庐陵幕归阌乡",
        "author": "贯休",
        "content": "文行成身事，从知贵得仁。\n归来还寂寞，何以慰交亲。\n芳草色似动，胡桃花又新。\n昌朝有知己，好作谏垣臣。",
        "dynasty": "唐",
        "collection_info": null
    },
    {
        "title": "避寇白沙驿作",
        "author": "贯休",
        "content": "避乱无深浅，苍黄古驿东。\n草枯牛尚龁，霞湿烧微红。\n□□时时□，人愁处处同。\n犹逢好时否，孤坐雪蒙蒙。",
        "dynasty": "唐",
        "collection_info": null
    },
    {
        "title": "闻李频员外卒",
        "author": "贯休",
        "content": "苍苍难可问，问荅亦难闻。\n落叶平津岸，愁人李使君。\n文章应力竭，茅土始天分。\n又逐东风去，迢迢隔岭云。",
        "dynasty": "唐",
        "collection_info": null
    },
    {
        "title": "江陵寄翰林韩偓学士",
        "author": "贯休",
        "content": "久住荆溪北，禅关挂绿萝。\n风清闲客去，睡美落花多。\n万事皆妨道，孤峰谩忆他。\n新诗旧知己，始为味如何。",
        "dynasty": "唐",
        "collection_info": null
    },
    {
        "title": "闲居作",
        "author": "贯休",
        "content": "闲门微雪下，慵惰计全成。\n默作便终日，孤峰祗此清。\n身心闲少梦，杉竹冷多声。\n唯有西峰叟，相逢眼最明。",
        "dynasty": "唐",
        "collection_info": null
    },
    {
        "title": "和韦相公见示闲卧",
        "author": "贯休",
        "content": "刻形求得相，事事未尝眠。\n霖雨方为雨，非烟岂是烟。\n童收庭树果，风曳案头笺。\n仲虺专为诰，何充雅爱禅。\n静嫌山色远，病是酒杯偏。\n蜩响初穿壁，兰芽半出砖。\n堂悬金粟像，门枕御沟泉。\n旦沐虽频握，融帷孰敢褰。\n德高羣彦表，善植几生前。\n修补乌皮几，深藏子敬毡。\n扶持千载圣，潇洒一声蝉。\n棊阵连残月，僧交似大颠。\n常知生似幻，维重直如弦。\n饼忆莼羹美，茶思岳瀑煎。\n祗闻温树誉，堪鄙竹林贤。\n脱颖三千士，馨香四十年。\n宽平开义路，淡泞润清田。\n哲后知如子，空王夙有缘。\n对归香满袖，吟次月当川。\n休说惭如揵，尧天即梵天。",
        "dynasty": "唐",
        "collection_info": null
    },
    {
        "title": "寄山中伉禅师",
        "author": "贯休",
        "content": "举世遭心使，吾师独使心。\n万缘冥目尽，一句不言深。\n野火烧禅石，残霞照栗林。\n秋风溪上路，终愿一相寻。",
        "dynasty": "唐",
        "collection_info": null
    },
    {
        "title": "秋寄栖一",
        "author": "贯休",
        "content": "一别一公后，相思时一吁。\n眼中疮校未，般若偈持无。\n卷句冰团大，炉烟枥橛粗。\n劝君君记取，不用更他图。",
        "dynasty": "唐",
        "collection_info": null
    },
    {
        "title": "怀匡山山长二首 一",
        "author": "贯休",
        "content": "白石峰之半，先生好在么。\n捲帘当大瀑，常恨不如他。\n杉罅龙涎溢，潭㘭石髮多。\n吾皇搜草泽，争奈谢安何。",
        "dynasty": "唐",
        "collection_info": null
    },
    {
        "title": "怀匡山山长二首 二",
        "author": "贯休",
        "content": "见说面前峰，寻常醉亦登。\n雨余多菌出，烧甚古崖崩。\n觅句曾衝虎，耕田半为僧。\n闻名多岁也，常恨不飞腾。",
        "dynasty": "唐",
        "collection_info": null
    },
    {
        "title": "怀高真动二首 一",
        "author": "贯休",
        "content": "知尔今何处，孤高独不羣。\n论诗唯许我，穷易到无文。\n贳酒儿穿雪，寻僧月照云。\n何时再相见，兵寇尚纷纷。",
        "dynasty": "唐",
        "collection_info": null
    },
    {
        "title": "怀高真动二首 二",
        "author": "贯休",
        "content": "久别无消息，今秋忽得书。\n诸孤婚嫁苦，求己世情疎。\n乱甚无乔木，溪多不钓鱼。\n祗应金岳色，如尔復如余。",
        "dynasty": "唐",
        "collection_info": null
    },
    {
        "title": "秋末入匡山船行八首 一",
        "author": "贯休",
        "content": "楚国茱萸月，吴吟梨栗船。\n远游无定所，高卧是何年。\n浪卷纷纷叶，樯衝澹澹烟。\n去心还自喜，庐岳倚青天。",
        "dynasty": "唐",
        "collection_info": null
    },
    {
        "title": "秋末入匡山船行八首 二",
        "author": "贯休",
        "content": "芦苇深花裏，渔歌一曲长。\n人心虽忆越，帆态似浮湘。\n石獭衔鱼白，汀茅浸浪黄。\n等闲千万里，道在亦无妨。",
        "dynasty": "唐",
        "collection_info": null
    },
    {
        "title": "秋末入匡山船行八首 三",
        "author": "贯休",
        "content": "岛上离家化，茅茨竹户开。\n黄桑双鹊喜，白日有谁来。\n担浪浇秋芋，缘滩取净苔。\n回头深自媿，旧业本蒿莱。",
        "dynasty": "唐",
        "collection_info": null
    },
    {
        "title": "秋末入匡山船行八首 四",
        "author": "贯休",
        "content": "匡阜层层翠，修江迭迭波。\n从来未曾到，此去復如何。\n水庙寒鸦集，沙村夕照多。\n谁如垂钓者，孤作鬓皤皤。",
        "dynasty": "唐",
        "collection_info": null
    },
    {
        "title": "秋末入匡山船行八首 五",
        "author": "贯休",
        "content": "晚泊苍茫浦，风微浪亦粗。\n估喧如亥合，樯密似林枯。\n地峻湖无□，潮寒蚌有珠。\n东西无定所，何用问前途。",
        "dynasty": "唐",
        "collection_info": null
    },
    {
        "title": "秋末入匡山船行八首 六",
        "author": "贯休",
        "content": "岛香思贾岛，江碧忆清江。\n囊橐谁相似，馋慵世少双。\n鼍惊入窟月，烧到繫船桩。\n谩有归乡梦，前头是楚邦。",
        "dynasty": "唐",
        "collection_info": null
    },
    {
        "title": "秋末入匡山船行八首 七",
        "author": "贯休",
        "content": "南北虽无适，东西亦似萍。\n霞根生石片，象迹坏沙汀。\n莽莽蒹葭赤，微微蜃蛤腥。\n因思范蠡辈，未免亦飘零。",
        "dynasty": "唐",
        "collection_info": null
    },
    {
        "title": "秋末入匡山船行八首 八",
        "author": "贯休",
        "content": "晓色千樯去，长江八月时。\n雨淙山骨出，橰擉岸形卑。\n野水畬田黑，荒汀独鸟痴。\n如今是清世，谁道出山迟。",
        "dynasty": "唐",
        "collection_info": null
    },
    {
        "title": "送僧归华山",
        "author": "贯休",
        "content": "心枯衲亦枯，归岳揭空盂。\n七贵留不住，孤云出更孤。\n烧灰犹汤足，雪片似黏鬚。\n他日如相觅，还应道到吴。",
        "dynasty": "唐",
        "collection_info": null
    },
    {
        "title": "送友人之岭外",
        "author": "贯休",
        "content": "五岭难为客，君游早晚回。\n一囊秋课苦，万里瘴云开。\n金柱根应动，风雷舶欲来。\n明时好□进，莫滞长卿才。",
        "dynasty": "唐",
        "collection_info": null
    },
    {
        "title": "送卢舍人朝觐",
        "author": "贯休",
        "content": "羶行无为日，垂衣帝道亨。\n圣真千载圣，明必万年明。\n重德须朝觐，流年不可轻。\n洪才传出世，清甲得高名。\n罕玉藏无映，嵇松画不成。\n起衔轩后勅，醉别亚夫营。\n烧阔荆州熟，霞新岘首晴。\n重重尧雨露，去去汉公卿。\n白髮应从白，清贫但更清。\n梦缘丹陛险，春傍綵衣生。\n既握钟繇笔，须调傅说羹。\n倘因星使出，一望问支铿。",
        "dynasty": "唐",
        "collection_info": null
    },
    {
        "title": "上冯使君山水障子",
        "author": "贯休",
        "content": "忆山归未得，画出亦堪怜。\n崩岸全隳路，荒村半有烟。\n笔句冈势转，墨抢烧痕颠。\n远浦深通海，孤峰冷倚天。\n柴棚坐逸士，露茗煮红泉。\n绣与莲峰竞，威如劒阁牵。\n石门关麈鹿，气候有神仙。\n茅屋书窗小，苔阶滴瀑圆。\n松根击石朽，桂叶蚀霜鲜。\n画出欺王墨，擎将献惠连。\n新诗宁妄说，旧隐实如然。\n愿似窗中列，时闻大雅篇。",
        "dynasty": "唐",
        "collection_info": null
    },
    {
        "title": "送令狐焕赴阙",
        "author": "贯休",
        "content": "渚宫遥落日，相送碧江湄。\n陟也须为相，天乎更赞谁。\n风高樯力出，霞热鸟行迟。\n此去多来客，无忘慰所思。",
        "dynasty": "唐",
        "collection_info": null
    },
    {
        "title": "送吴融员外赴阙",
        "author": "贯休",
        "content": "汉文思贾傅，贾傅遂生还。\n今日又如此，送君非等闲。\n云寒犹惜雪，烧猛似烹山。\n应笑无机者，腾腾天地间。",
        "dynasty": "唐",
        "collection_info": null
    },
    {
        "title": "送姚洎拾遗自江陵幕赴京",
        "author": "贯休",
        "content": "捧诏动征轮，分飞楚水滨。\n由来真庙器，多作伏蒲人。\n舍鲁知非愿，朝天不话贫。\n沙头千骑送，岛上一蝉新。\n莫使身侵贵，无矜贵逼身。\n玉阶凝正色，兰苑涨芳尘。\n銮辂方离华，车书渐似秦。\n流年飘儵忽，书札莫因循。\n凉雨鸣红叶，非烟闭紫宸。\n凭将西社意，一说向荀陈。",
        "dynasty": "唐",
        "collection_info": null
    },
    {
        "title": "送僧人入石霜",
        "author": "贯休",
        "content": "举世祗堪吁，空知与道俱。\n论心齐至圣，对镜破凡夫。\n业王如云合，头低似箭驱。\n三清徒妄想，千载亦须臾。\n唯我流阳叟，深云领毳徒。\n尽骑香白象，皆握月明珠。\n寂寞排松榻，斓斑半雪鬚。\n苔侵长者论，岚蚀祖师图。\n翠巘金钟晓，香林宝月孤。\n兟兟齐白趾，赫赫共洪炉。\n山色锄难尽，松根踏欲无。\n难评传的的，须到不区区。\n撩舍新罗瘦，炉烟榾柮粗。\n烧畬平虎窟，分瀑入香厨。\n师去情何切，人间事莫拘。\n穿林宿古冢，踏叶揭空盂。\n无事终无事，令枯便合枯他年相觅在，亦不是生苏。",
        "dynasty": "唐",
        "collection_info": null
    },
    {
        "title": "送僧归南康",
        "author": "贯休",
        "content": "壳壳学得律，还乡见苦情。\n远思芳草盛，不入楚山行。\n帆入汀烟健，经吟戍月清。\n到乡同学辈，应到赣江迎。",
        "dynasty": "唐",
        "collection_info": null
    },
    {
        "title": "送陈秀才赴举兼寄韩舍人",
        "author": "贯休",
        "content": "主圣臣贤日，求名莫等闲。\n直须诗似玉，不用力如山。\n草白兵初息，年丰驾已还。\n凭将安养意，一说向曾颜。",
        "dynasty": "唐",
        "collection_info": null
    },
    {
        "title": "送友人及第后归台州",
        "author": "贯休",
        "content": "得桂为边辟，翩翩颇合宜。\n嫖姚留不住，昼锦已归迟。\n岛侧花藏虎，湖心浪撼棊。\n终期华顶下，共礼渌身师。",
        "dynasty": "唐",
        "collection_info": null
    },
    {
        "title": "晚春寄张侍郎",
        "author": "贯休",
        "content": "遐想涪陵岸，山花半已残。\n人心何以遣，天步正艰难。\n鸟听黄袍小，城临白帝寒。\n应知窗下梦，日日到江干。",
        "dynasty": "唐",
        "collection_info": null
    },
    {
        "title": "寄景判官兼思州叶使君",
        "author": "贯休",
        "content": "独住西峰半，寻常欲下难。\n石多桐屐齾，香甚药花干。\n荏苒新莺老，穷通亦自宽。\n髯参与短簿，始为一吟看。",
        "dynasty": "唐",
        "collection_info": null
    },
    {
        "title": "送卢秀才应举",
        "author": "贯休",
        "content": "几载阻兵荒，一名终不忘。\n还衝猛风雪，如画冷朝阳。\n句好慵将出，囊空却不忙。\n明年公道日，去去必穿杨。",
        "dynasty": "唐",
        "collection_info": null
    },
    {
        "title": "闻新蝉寄桂雍",
        "author": "贯休",
        "content": "新蝉终夜呌，嘒嘒隔溪濆。\n杜宇仍相杂，故人闻不闻。\n捲帘花动月，冥目砌生云。\n终共谢时去，西山鸾鹤羣。",
        "dynasty": "唐",
        "collection_info": null
    },
    {
        "title": "寄怀楚和尚二首 一",
        "author": "贯休",
        "content": "吾师师子儿，而復貌瓌奇。\n何得文明代，不为王者师。\n铁盂汤雪早，石炭煮茶迟。\n谩有参寻意，因循到乱时。",
        "dynasty": "唐",
        "collection_info": null
    },
    {
        "title": "寄怀楚和尚二首 二",
        "author": "贯休",
        "content": "跳踯诸峰险，回翔万里空。\n争将金锁锁，那把玉笼笼。\n印缺香崩火，窗疎蝎吃风。\n永怀今已矣，吟坐雪蒙蒙。",
        "dynasty": "唐",
        "collection_info": null
    },
    {
        "title": "和韦相公话婺州陈事",
        "author": "贯休",
        "content": "昔事堪惆怅，谈玄爱白牛。\n千场花下醉，一片梦中游。\n耕避初平石，烧残沈约楼。\n无因更重到，且副济川舟。",
        "dynasty": "唐",
        "collection_info": null
    },
    {
        "title": "遇五天僧入五台五首 一",
        "author": "贯休",
        "content": "十万里到此，辛勤讵可论。\n唯云吾上祖，见买给孤园。\n一月行沙碛，三更到铁门。\n白头乡思在，迴首一销魂。",
        "dynasty": "唐",
        "collection_info": null
    },
    {
        "title": "遇五天僧入五台五首 二",
        "author": "贯休",
        "content": "雪岭顶危坐，干坤四顾低。\n河横于阗北，日落月支西。\n水石香多白，猨猱老不啼。\n空余忍辱草，相对色萋萋。",
        "dynasty": "唐",
        "collection_info": null
    },
    {
        "title": "遇五天僧入五台五首 三",
        "author": "贯休",
        "content": "远礼清凉寺，寻真似善才。\n身心无所得，日月不将来。\n白迭还图象，沧溟亦泛杯。\n唐人亦何幸，处处觉花开。",
        "dynasty": "唐",
        "collection_info": null
    },
    {
        "title": "遇五天僧入五台五首 四",
        "author": "贯休",
        "content": "涂足油应尽，干陀帔半隳。\n辟支迦状貌，剎利帝家儿。\n结印魔应哭，游心圣不知。\n深嗟头已白，不得远相随。",
        "dynasty": "唐",
        "collection_info": null
    },
    {
        "title": "遇五天僧入五台五首 五",
        "author": "贯休",
        "content": "送迎经几国，多化帝王心。\n电激青莲目，环垂紫磨金。\n眉根霜入细，梵夹蠹难侵。\n必似陀波利，他年不可寻。",
        "dynasty": "唐",
        "collection_info": null
    },
    {
        "title": "经普化禅师影院",
        "author": "贯休",
        "content": "大一今何处，登堂似昔时。\n曾蒙金印印，得异野干儿。\n影束龙神在，门荒桐竹衰。\n谁云续僧史，别位着吾师。",
        "dynasty": "唐",
        "collection_info": null
    },
    {
        "title": "秋寄李频使君二首 一",
        "author": "贯休",
        "content": "为郎须塞诏，当路亦驱驱。\n贵不因人得，清还似句无。\n烧烟连野白，山药拶阶枯。\n想得征黄诏，如今已在途。",
        "dynasty": "唐",
        "collection_info": null
    },
    {
        "title": "秋寄李频使君二首 二",
        "author": "贯休",
        "content": "务简趣难陪，清吟共绿苔。\n叶和秋蚁落，僧带野香来。\n留客朝尝酒，忧民夜画灰。\n终期冒风雪，江上见宗雷。",
        "dynasty": "唐",
        "collection_info": null
    },
    {
        "title": "上东林和尚",
        "author": "贯休",
        "content": "让紫归青壁，高名四海闻。\n虽然无一事，得不是要君。\n道祗传伊字，诗多笑碧云。\n应怜门下客，余力亦为文。",
        "dynasty": "唐",
        "collection_info": null
    },
    {
        "title": "江边道士",
        "author": "贯休",
        "content": "独住大江滨，不知何代人。\n药垆生紫气，肌肉似红银。\n酒酽竹屋[烂]，符收山鬼仁。\n何妨将我去，一看武陵春。",
        "dynasty": "唐",
        "collection_info": null
    },
    {
        "title": "送僧之湖外",
        "author": "贯休",
        "content": "去旨趣非常，春风尔莫狂。\n惟擎一铁钵，旧亦讲金刚。\n午饭孤烟裏，宵禅大石旁。\n羡师终不及，湘浪渌茫茫。",
        "dynasty": "唐",
        "collection_info": null
    },
    {
        "title": "怀谬独一",
        "author": "贯休",
        "content": "常忆兰陵子，瓌奇皴渴才。\n思还如我苦，时不为伊来。\n岳霞猱掷雪，湖月浪翻杯。\n未闻霑寸禄，此事亦堪哀。",
        "dynasty": "唐",
        "collection_info": null
    },
    {
        "title": "送庐山衲僧",
        "author": "贯休",
        "content": "飞锡下崆㟅，清高世少双。\n冻天方筛雪，别我去何邦。\n烧绕赤乌亥，云漫白蚌江。\n路人争得识，空仰鬓眉[庞]。",
        "dynasty": "唐",
        "collection_info": null
    },
    {
        "title": "寄西山胡汾吴樵",
        "author": "贯休",
        "content": "带经锄陇者，何止手胼胝。\n觅句句句好，惭予筋力衰。\n云塠临案冷，鹿队过门迟。\n相忆空回首，江头日暮时。",
        "dynasty": "唐",
        "collection_info": null
    },
    {
        "title": "休粮僧",
        "author": "贯休",
        "content": "不食更何忧，自由中自由。\n身轻嫌衲重，天旱为民愁。\n应器谁将去，生台蚁不游。\n会须传此术，相共老山丘。",
        "dynasty": "唐",
        "collection_info": null
    },
    {
        "title": "送杜使君朝觐",
        "author": "贯休",
        "content": "借寇借不得，清声彻帝聪。\n坐来千里泰，归去一囊空。\n遗爱封疆熟，扳辕草木同。\n路遥山不少，江静思无穷。\n花舸衝烟湿，朱衣照浪红。\n援毫两岸晓，欹枕满旗风。\n道罕将人合，心难与圣通。\n从兹林下客，应□代天功。",
        "dynasty": "唐",
        "collection_info": null
    },
    {
        "title": "送人之岭外",
        "author": "贯休",
        "content": "见说还南去，迢迢有侣无。\n时危须早转，亲老莫他图。\n小店虵羹黑，空山象粪枯。\n三闾遗庙在，为我一鸣呼。",
        "dynasty": "唐",
        "collection_info": null
    },
    {
        "title": "题弘式和尚院兼呈杜使君",
        "author": "贯休",
        "content": "二雅兼二密，愔愔祗自怡。\n腊高云屐朽，貌古画师疑。\n壍蚁缘金锡，垆烟惹雪眉。\n仍闻有新作，祗是寄相思。",
        "dynasty": "唐",
        "collection_info": null
    },
    {
        "title": "湖头别墅三首 一",
        "author": "贯休",
        "content": "梨栗鸟啾啾，高歌若自由。\n人谁知此意，旧业在湖头。\n饥鼠掀菱殻，新蝉避栗皱。\n不知江海上，戈甲几时休。",
        "dynasty": "唐",
        "collection_info": null
    },
    {
        "title": "湖头别墅三首 二",
        "author": "贯休",
        "content": "桑柘参桐竹，阴阴一径苔。\n更无他事出，祗有衲僧来。\n壍蚁争生食，窗经卷烧灰。\n可怜门外路，日日起尘埃。",
        "dynasty": "唐",
        "collection_info": null
    },
    {
        "title": "湖头别墅三首 三",
        "author": "贯休",
        "content": "南北如仙境，东西似画图。\n园飞青啄木，檐挂白蜘蛛。\n邻叟教修废，牛童与纳租。\n寄言来往客，不用问荣枯。",
        "dynasty": "唐",
        "collection_info": null
    },
    {
        "title": "三峡闻猨",
        "author": "贯休",
        "content": "历历数声猨，寥寥渡白烟。\n应栖多月树，况是下霜天。\n万里客危坐，千山境悄然。\n更深仍不住，使我欲移船。",
        "dynasty": "唐",
        "collection_info": null
    },
    {
        "title": "闻知闻赴成都辟请",
        "author": "贯休",
        "content": "文翁还化蜀，帟幕列鹓鸾。\n饮水临人易，烧山觅士难。\n锦机花正合，椶蕈火初干。\n知己相思否，如何借羽翰。",
        "dynasty": "唐",
        "collection_info": null
    },
    {
        "title": "题淮南惠照寺律师院",
        "author": "贯休",
        "content": "仪冠凝寒玉，端居似沃州。\n学徒梧有凤，律藏目无牛。\n茗滑香黏齿，钟清雪滴楼。\n还须结西社，来往悉诸侯。",
        "dynasty": "唐",
        "collection_info": null
    },
    {
        "title": "秋末长兴寺作",
        "author": "贯休",
        "content": "荒寺古江滨，莓苔地绝尘。\n长廊飞乱叶，寒雨更无人。\n栗不和皱落，僧多到骨贫。\n行行行未得，孤坐更谁亲。",
        "dynasty": "唐",
        "collection_info": null
    },
    {
        "title": "寄杭州灵隐寺宋震使君",
        "author": "贯休",
        "content": "罢郡归侵夏，仍闻灵隐居。\n僧房谢朓语，寺额葛洪书。\n月树狝猴睡，山池菡萏疎。\n吾皇爱清静，莫便结吾庐。",
        "dynasty": "唐",
        "collection_info": null
    },
    {
        "title": "送人归夏口",
        "author": "贯休",
        "content": "鴈鴈叶纷纷，行人岂易闻。\n千山与万水，何处更逢君？\n貌不长如玉，人生祗似云。\n倘经三祖寺，一为礼龛坟。",
        "dynasty": "唐",
        "collection_info": null
    },
    {
        "title": "送新罗僧归本国",
        "author": "贯休",
        "content": "忘身求至教，求得却东归。\n离岸乘空去，终年无所依。\n月衝阴火出，帆拶大鹏飞。\n想得还乡后，多应着紫衣。",
        "dynasty": "唐",
        "collection_info": null
    },
    {
        "title": "避寇入银山",
        "author": "贯休",
        "content": "草草穿银峡，崎岖路未谙。\n傍山为店戍，永日绕溪潭。\n烧地生芚蕨，人家煮僞蚕。\n翻如归旧隐，步步入烟岚。",
        "dynasty": "唐",
        "collection_info": null
    },
    {
        "title": "闻友人驾前及第",
        "author": "贯休",
        "content": "见心知命好，一别隔烟波。\n世乱无全士，君方掇大科。\n早随銮辂转，莫恋蜀山多。\n必贡安时策，忠言奈尔何。",
        "dynasty": "唐",
        "collection_info": null
    },
    {
        "title": "避地毘陵上王慥使君",
        "author": "贯休",
        "content": "至理至昭昭，心通即不遥。\n圣威无远近，吾道太孤标。\n辛苦苏氓俗，端贞荅盛朝。\n气高吞海岳，贫甚似渔樵。\n庾亮风流澹，刘宽政事超。\n清须遭贵遇，隐已被谁招。\n栗坞修禅寺，仙香寄石桥。\n风雷巡稼穑，鱼鸟合歌谣。\n视事私终杀，忧民态亦雕。\n道高无不及，恩甚固难消。\n大寇山难隔，孤城数合烧。\n烽烟终日起，汤沐用心燋。\n勇义排千阵，诛锄拟一朝。\n誓盟违日月，旌斾过寒潮。\n古驿江云入，荒宫海雨飘。\n仙松添瘦碧，天骥减丰臕。\n似在陈兼卫，终为宋与姚。\n已观云似鹿，即报首皆枭。\n尽愿迴清镜，重希在此条。\n应怜千万户，祷祝向唐尧。",
        "dynasty": "唐",
        "collection_info": null
    },
    {
        "title": "送崔尚书朝觐",
        "author": "贯休",
        "content": "至理契穹旻，方生甫与申。\n一麾歌政正，三相贺仁人。\n叵似卢怀慎，全如邵信臣。\n澄渟消宿蠹，煦爱剧阳春。\n对客烟花拆，焚香渥泽新。\n征黄还有自，挽邓住无因。\n峡水全输洁，巫娥却讶神。\n宋均颜未老，刘宠骨应贫。\n大醉辞王翦，含香望紫宸。\n三峰初有雪，万里正无尘。\n伊昔林中社，多招席上珍。\n终期仙掌下，香火一相亲。",
        "dynasty": "唐",
        "collection_info": null
    },
    {
        "title": "寒夜有怀同志",
        "author": "贯休",
        "content": "永夜殊不寐，怀君正寂寥。\n疎钟寒徧郭，微雪静鸣条。\n南省鴈孤下，西林鹤屡招。\n终当谢时去，与子住山椒。",
        "dynasty": "唐",
        "collection_info": null
    },
    {
        "title": "寄新定桂雍",
        "author": "贯休",
        "content": "独自住乌龙，应怜是衲僧。\n句须人未道，君此事偏能。\n坞湿云埋观，溪寒月照罾。\n相思不可见，江上立腾腾。",
        "dynasty": "唐",
        "collection_info": null
    },
    {
        "title": "赠灵鹫山道润禅师院",
        "author": "贯休",
        "content": "常恨烟波隔，闻名二十年。\n结为清气引，来到法堂前。\n薪拾纷纷叶，茶烹滴滴泉。\n莫嫌来又去，天道本泠然。",
        "dynasty": "唐",
        "collection_info": null
    },
    {
        "title": "干霄亭晚望怀王棨侍郎",
        "author": "贯休",
        "content": "霜打汀岛赤，孤烟生池塘。\n清吟倚大树，瑶草何馨香。\n久别青云士，常思白石房。\n谁能共归去，流水似鸣珰。",
        "dynasty": "唐",
        "collection_info": null
    },
    {
        "title": "海边见罗邺",
        "author": "贯休",
        "content": "清世诗声出，谁人得似君。\n命通须有日，天未丧斯文。\n楚木寒连寺，修江碧入云。\n相思喜相见，庭叶正纷纷。",
        "dynasty": "唐",
        "collection_info": null
    },
    {
        "title": "送僧之东都",
        "author": "贯休",
        "content": "之子之东洛，囊中有偈新。\n红尘谁不入，独鹤自难亲。\n定鼎门连岳，黄河冻过春。\n凭师将远意，说似社中人。",
        "dynasty": "唐",
        "collection_info": null
    },
    {
        "title": "送于兢补阙赴京",
        "author": "贯休",
        "content": "乱离吾道在，不觉到清时。\n得句下雪岳，送君登玉墀。\n冷惊蝉韵断，凉触火云隳。\n倘遇南来使，无忘问所之。",
        "dynasty": "唐",
        "collection_info": null
    },
    {
        "title": "送郑准赴举",
        "author": "贯休",
        "content": "两河兵火后，西笑见吾曹。\n海静三山出，天空一鹗高。\n赁居槐拶屋，行卷雪埋袍。\n他日如相觅，栽桃近海涛。",
        "dynasty": "唐",
        "collection_info": null
    },
    {
        "title": "寄拄杖上王使君",
        "author": "贯休",
        "content": "拄杖邻僧与，殊常不可名。\n一条黳玉重，百两紫金轻。\n有乳盘春力，无心合道情。\n惟宜高处着，将寄谢宣城。",
        "dynasty": "唐",
        "collection_info": null
    },
    {
        "title": "秋望寄王使君",
        "author": "贯休",
        "content": "静蹑红兰径，凭高旷望时。\n无端求句苦，永日壑风吹。\n大月生峰角，残霞在树枝。\n祗应刘越石，清啸正相宜。",
        "dynasty": "唐",
        "collection_info": null
    },
    {
        "title": "送缘有禅师与雷处士入武夷山",
        "author": "贯休",
        "content": "师与雷居士，寻山道入闽。\n应将熊耳印，别授武夷君。\n崖𥕕仙棺出，江垠毒草分。\n他年相觅在，莫苦入深云。",
        "dynasty": "唐",
        "collection_info": null
    },
    {
        "title": "送友生入越投知己",
        "author": "贯休",
        "content": "才大终难住，东浮景渐暄。\n知将刖足恨，去击李膺门。\n宿雾开花坞，春潮入苎村。\n预思秋荐后，一鹗出干坤。",
        "dynasty": "唐",
        "collection_info": null
    },
    {
        "title": "寄乌龙山贾泰处士",
        "author": "贯休",
        "content": "庭果色如丹，相思夕照残。\n云边踏烧去，月下把书看。\n涧水仙居共，窗风漆树寒。\n吾君方侧席，未可便怀安。",
        "dynasty": "唐",
        "collection_info": null
    },
    {
        "title": "题大安寺通禅师院",
        "author": "贯休",
        "content": "应行诸岳徧，象屣半无纲。\n一法寻常说，此机仍未忘。\n窗闲藤影老，衲厚瀑痕荒。\n寄语迷津者，来兹问不妨。",
        "dynasty": "唐",
        "collection_info": null
    },
    {
        "title": "春晚寄卢使君",
        "author": "贯休",
        "content": "满郭春如画，空堂心自澄。\n禅抛金鼎药，诗和玉壶冰。\n白雨飘花尽，晴霞向阁凝。\n寂寥还得句，因寄柳吴兴。",
        "dynasty": "唐",
        "collection_info": null
    },
    {
        "title": "武昌县与昼公兼寄邑宰",
        "author": "贯休",
        "content": "小一何人识，腾腾天地间。\n寻常如一鹤，亦不爱青山。\n铁钵年多赤，麻衣带毳斑。\n祗闻寻五柳，时到月中还。",
        "dynasty": "唐",
        "collection_info": null
    },
    {
        "title": "别东林僧",
        "author": "贯休",
        "content": "大士宅裏宿，芙蓉龛畔游。\n自怜□□在，子莫苦相留。\n燥叶飘山席，孤云傍茗瓯。\n裴回不能去，房在好峰头。",
        "dynasty": "唐",
        "collection_info": null
    },
    {
        "title": "避地寄高蟾",
        "author": "贯休",
        "content": "荒寺雨微微，空堂独掩扉。\n高吟多忤俗，此貌若为饥。\n旅梦遭鸿唤，家山被贼围。\n空余老莱子，相见独依依。",
        "dynasty": "唐",
        "collection_info": null
    },
    {
        "title": "怀武夷山禅师",
        "author": "贯休",
        "content": "万迭仙山裏，无缘见有缘。\n红心蕉绕屋，白额虎同禅。\n古木苔封菌，深崖乳杂泉。\n终期还此去，世事祗如然。",
        "dynasty": "唐",
        "collection_info": null
    },
    {
        "title": "秋末闲居作",
        "author": "贯休",
        "content": "幽居山不别，落叶与阶平。\n尽日吟诗坐，无端箇病成。\n径苔因旱赤，池水入冬清。\n惟有东峰叟，相寻月下行。",
        "dynasty": "唐",
        "collection_info": null
    },
    {
        "title": "赠许征君",
        "author": "贯休",
        "content": "昼公友秦奚，来往踏溪云。\n如今又到我，还爱许征君。\n落花鸟衔来，永日香氤氲。\n终期将尔曹，归去麋鹿羣。",
        "dynasty": "唐",
        "collection_info": null
    },
    {
        "title": "秋夜作因怀天台道者",
        "author": "贯休",
        "content": "万事何须问，良时即此时。\n高秋半夜雨，落叶满前池。\n静怕龙神识，贫从草木欺。\n平生无限事，祗有道人知。",
        "dynasty": "唐",
        "collection_info": null
    },
    {
        "title": "偶作因怀大同道友",
        "author": "贯休",
        "content": "蛮木叶不落，微吟漳水滨。\n二毛空有雪，万事不如人。\n壍水平芳草，山花落净巾。\n天童好真伴，何日更相亲。",
        "dynasty": "唐",
        "collection_info": null
    },
    {
        "title": "边上行",
        "author": "贯休",
        "content": "黑松林外路，风角远嗈嗈。\n朔气生荒堡，秋尘满病容。\n豺掊沙底骨，人上月边烽。\n休作西行计，西行地渐凶。",
        "dynasty": "唐",
        "collection_info": null
    },
    {
        "title": "江西再逢周琏",
        "author": "贯休",
        "content": "六七年不见，相逢鬓已苍。\n交情终淡薄，诗语更清狂。\n未得丹霄便，依前四壁荒。\n但令吾道在，晚达亦何妨。",
        "dynasty": "唐",
        "collection_info": null
    },
    {
        "title": "登鄱阳寺阁",
        "author": "贯休",
        "content": "寺楼闲纵望，不觉到斜晖。\n故国在何处，多年未得归。\n寒江平楚外，细雨一鸿飞。\n终斅于陵子，吴山有绿薇。",
        "dynasty": "唐",
        "collection_info": null
    },
    {
        "title": "秋晚野居",
        "author": "贯休",
        "content": "僻居人不到，吾道本来孤。\n山色园中有，诗魔象外无。\n霜禾连岛赤，烟草倚桥枯。\n何必求深隐，门前似画图。",
        "dynasty": "唐",
        "collection_info": null
    },
    {
        "title": "酬杜使君见寄",
        "author": "贯休",
        "content": "轧轧復轧轧，更深门未关。\n心疼无所得，诗债若为还。\n露洒一鹤睡，钟余万象闲。\n惭将此时意，明日寄东山。",
        "dynasty": "唐",
        "collection_info": null
    },
    {
        "title": "湖上作",
        "author": "贯休",
        "content": "我竟胡为者，唠唠但爱吟。\n身中多病在，湖上住年深。\n山溜穿苔壁，风钟度雪林。\n近来心更苦，谁復是知音。",
        "dynasty": "唐",
        "collection_info": null
    },
    {
        "title": "送僧归天台寺",
        "author": "贯休",
        "content": "天台四绝寺，归去见师真。\n莫折枸杞叶，令他十得嗔。\n天空闻圣磬，瀑细落花巾。\n必若云中老，他时得有邻。",
        "dynasty": "唐",
        "collection_info": null
    },
    {
        "title": "寿春节进",
        "author": "贯休",
        "content": "圣运关天纪，龙飞古帝基。\n振摇三蜀地，耸发万年枝。\n出震同中古，承干动四夷。\n恩颁新命广，泪向旧朝垂。\n大宝归玄谶，殊祥出远池。\n法天深罔测，体圣妙难知。\n俭德为全德，无思契十思。\n丕图非力至，英武悉天资。\n正直方亲切，回邪岂敢窥。\n将排颇与牧，相得稷兼夔。\n盐出符真主，麟来合大规。\n赓歌随羽籥，奕叶斅伊祁。\n寡欲情虽泰，忧民色未怡。\n盛如唐创业，宛胜晋朝仪。\n旰食宫莺啭，宵衣禁漏迟。\n多于汤土地，还有禹胼胝。\n视物如伤日，胜残去杀时。\n守文情的的，无逸戒孜孜。\n轩顼风重振，皇唐鼎创移。\n始闻呈瑞石，又报产灵芝。\n覆帱高缘大，包容妙在卑。\n兄呼春赫日，师指佛牟尼。\n佳气宸居合，淳风乐府吹。\n急贤彰帝业，解网见天慈。\n粟赤千千窖，军雄万万儿。\n八蛮须稽颡，四海仰昌期。\n玉辇嫔嫱拥，宫花锦绣欹。\n尧云同叆叇，汉祖太驱驰。\n氛祲根株尽，浇讹朕兆隳。\n山河方有截，野逸诏无遗。\n境静消锋镝，田香熟稻𪎭。\n梦中逢傅说，殿上见辛毗。\n金镜悬千古，彤云起四维。\n盛行唐典法，再覩舜雍熙。\n祝寿干文动，郊天太一随。\n煌煌还宿卫，亹亹叶声诗。\n饮醴和甘雨，非烟遶御帷。\n银轮随宝马，玉沼见金龟。\n杳杳闻韶濩，重重降抚绥。\n魏征须却出，葛亮更何之。\n简约逾前古，昇平美不疑。\n触邪羊唅唅，鼓腹叟嘻嘻。\n迈五方云大，超三始见奇。\n锦霞连紫极，仙鸟下峨眉。\n谢傅还为傅，周师又作师。\n纳隍为永任，从谏契无为。\n子子寰瀛主，孙孙日月旗。\n寿春嗟寿域，万国尽虔祈。\n捧日三车子，恭思八彩眉。\n愿将七万岁，匍匐拜瑶墀。",
        "dynasty": "唐",
        "collection_info": null
    },
    {
        "title": "送僧之安南",
        "author": "贯休",
        "content": "安南千万里，师去趣何长。\n鬓有炎州雪，心为异国香。\n退牙山象恶，过海布帆荒。\n早作归吴计，无忘父母乡。",
        "dynasty": "唐",
        "collection_info": null
    },
    {
        "title": "送僧归剡山",
        "author": "贯休",
        "content": "远逃为乱处，寺与石城连。\n木落归山路，人初刈剡田。\n荒林猴咬栗，战地鬼多年。\n好去楞伽子，精修莫偶然。",
        "dynasty": "唐",
        "collection_info": null
    },
    {
        "title": "送僧入幽州",
        "author": "贯休",
        "content": "高士高无敌，腾腾话入燕。\n无人知尔意，向我道非禅。\n栗径穿蕃冢，狼声隔远烟。\n槃山多道侣，应未有归年。",
        "dynasty": "唐",
        "collection_info": null
    },
    {
        "title": "送僧游五台",
        "author": "贯休",
        "content": "羡师游五顶，乞食值年丰。\n去去谁为侣，栖栖力已充。\n浊河高岸拆，衰草古城空。\n必到华严寺，凭师问辨公。",
        "dynasty": "唐",
        "collection_info": null
    },
    {
        "title": "送僧入五洩",
        "author": "贯休",
        "content": "五洩江山寺，禅林境最奇。\n九年吃菜粥，此事少人知。\n山响僧担谷，林香豹乳儿。\n伊余头已白，不去更何之。",
        "dynasty": "唐",
        "collection_info": null
    },
    {
        "title": "题令宣和尚院",
        "author": "贯休",
        "content": "轩窗领岚翠，师得世情忘。\n惟爱谈诸祖，曾经宿大荒。\n泉声淹卧榻，云片犯鑪香。\n寄语题门者，看经在上方。",
        "dynasty": "唐",
        "collection_info": null
    },
    {
        "title": "寄四明闾丘道士二首 一",
        "author": "贯休",
        "content": "淮海兵荒日，分飞直至今。\n知担诸子出，却入四明深。\n衣必编仙草，僧应共栗林。\n秋风溪上路，应得一相寻。",
        "dynasty": "唐",
        "collection_info": null
    },
    {
        "title": "寄四明闾丘道士二首 二",
        "author": "贯休",
        "content": "三千功未了，大道本无程。\n好共禅师好，墙将药犬行。\n石门红藓剥，柘坞白云生。\n莫认无名是，无名已是名。",
        "dynasty": "唐",
        "collection_info": null
    },
    {
        "title": "经士马中作",
        "author": "贯休",
        "content": "偷儿成大寇，处处起烟尘。\n黄叶满空宅，青山见俗人。\n妖星芒刺越，鬼哭势连秦。\n惆怅还惆怅，茫茫江海滨。",
        "dynasty": "唐",
        "collection_info": null
    },
    {
        "title": "士马后见赤松舒道士",
        "author": "贯休",
        "content": "满眼尽疮痍，相逢相对悲。\n乱阶犹未已，一柱若为支。\n堰茗蒸红枣，看花似好时。\n不知今日后，吾道竟何之。",
        "dynasty": "唐",
        "collection_info": null
    },
    {
        "title": "题方公院寄夏侯明府",
        "author": "贯休",
        "content": "银地有余光，方公道益芳。\n谁分修藏力，顶有剃头霜。\n经勘松风燥，檐垂坞茗香。\n终须结西社，此县似柴桑。",
        "dynasty": "唐",
        "collection_info": null
    },
    {
        "title": "与刘象正字",
        "author": "贯休",
        "content": "独居三岛上，花竹映柴关。\n道广羣仙惜，名成万事闲。\n病多唯纵酒，静极不思山。\n唯有逍遥子，时时自往还。",
        "dynasty": "唐",
        "collection_info": null
    },
    {
        "title": "怀智体道人",
        "author": "贯休",
        "content": "栖碧思吾友，庭莺百啭时。\n唯应一处住，方得不相思。\n云水淹门阃，春雷在树枝。\n平生无限事，不独白云知。",
        "dynasty": "唐",
        "collection_info": null
    },
    {
        "title": "赠晦公禅人",
        "author": "贯休",
        "content": "流阳为役者，相访叶纷纷。\n有句虽如我，无心未似君。\n构林青及竹，茆屋暖于云。\n何日相将去，千山麋鹿羣。",
        "dynasty": "唐",
        "collection_info": null
    },
    {
        "title": "寄静林别墅胡进士兄弟",
        "author": "贯休",
        "content": "见说山居好，书楼被翠侵。\n烧熛汀岛境，月色弟兄吟。\n犬吠黄椑落，牛归红树深。\n仍闻多白菌，应许一相寻。",
        "dynasty": "唐",
        "collection_info": null
    },
    {
        "title": "怀赤松故舒道士",
        "author": "贯休",
        "content": "可惜復可惜，如今何所之。\n信来堪大恸，余復用生为。\n乱世今交鬬，玄宫玉柱隳。\n春风五陵道，迴首不胜悲。",
        "dynasty": "唐",
        "collection_info": null
    },
    {
        "title": "偶作",
        "author": "贯休",
        "content": "无端为五字，字字鬓星星。\n祗觉人情薄，空余鹤眼青。\n砌莎藏坠果，窗雪浸残经。\n祗有归山计，茫茫何所营。",
        "dynasty": "唐",
        "collection_info": null
    },
    {
        "title": "春日许征君见访",
        "author": "贯休",
        "content": "龙钟多病后，日望遇昇平。\n远念穿嵩雪，前林啭早莺。\n厨香烹瓠叶，道友扣门声。\n还似青溪上，微吟踏叶行。",
        "dynasty": "唐",
        "collection_info": null
    },
    {
        "title": "经先主庙作",
        "author": "贯休",
        "content": "古庙积烟萝，威灵及物多。\n因知曹孟德，争奈此公何。\n树古雷痕剥，碑荒篆画讹。\n今朝冥祷祝，祗望息干戈。",
        "dynasty": "唐",
        "collection_info": null
    },
    {
        "title": "寄中条道者",
        "author": "贯休",
        "content": "柏梯杉影裏，头白药山孙。\n今古管不得，是非争肯论。\n虎鬚悬瀑滴，禅衲带苔痕。\n常恨龙钟也，无因接话言。",
        "dynasty": "唐",
        "collection_info": null
    },
    {
        "title": "夏日晚望",
        "author": "贯休",
        "content": "登临聊一望，不觉意恞然。\n陶侃寒溪寺，如今何处边。\n汀沙生旱雾，山火照平川。\n终事东归去，干戈满许田。",
        "dynasty": "唐",
        "collection_info": null
    },
    {
        "title": "送僧归山",
        "author": "贯休",
        "content": "眼青禅帔赤，气岸出尘埃。\n霞外终须去，人间作么来。\n崖香泉吐乳，坞燥烧□靁。\n他日终相觅，山门何处开。",
        "dynasty": "唐",
        "collection_info": null
    },
    {
        "title": "览皎然渠南乡集",
        "author": "贯休",
        "content": "学力不相敌，清还彷佛同。\n高于宝月月，谁得射鵰弓。\n至鉴封姚监，良工遇鲁公。\n如斯深可慕，千古共清风。",
        "dynasty": "唐",
        "collection_info": null
    },
    {
        "title": "览姚合极玄集",
        "author": "贯休",
        "content": "至览如日月，今时即古时。\n髮如边草白，谁念射声□。\n好鸟挨花落，清风出院迟。\n知音郭有道，始为一吟之。",
        "dynasty": "唐",
        "collection_info": null
    },
    {
        "title": "大驾西幸秋日闻雷",
        "author": "贯休",
        "content": "军书日日催，处处起尘埃。\n黎庶何由泰，銮舆早晚回。\n夏租方减食，秋日更闻雷。\n莫道苍苍意，苍苍眼甚开。",
        "dynasty": "唐",
        "collection_info": null
    },
    {
        "title": "诗",
        "author": "贯休",
        "content": "经天纬地物，动必计仙才。\n几处觅不得，有时还自来。\n真风含素髮，秋色入灵台。\n吟向霜蟾下，终须神鬼哀。",
        "dynasty": "唐",
        "collection_info": null
    },
    {
        "title": "秋末江上望",
        "author": "贯休",
        "content": "莽莽古江滨，纷纷坠叶频。\n烟霞谁是主，丘陇自伤神。\n吞併宁唯汉，凄凉莫问陈。\n尽随流水去，寂寞野花春。",
        "dynasty": "唐",
        "collection_info": null
    },
    {
        "title": "乞食僧",
        "author": "贯休",
        "content": "擎钵貌清羸，天寒出寺迟。\n朱门当大路，风雪立多时。\n似月心常净，如麻事不知。\n行人莫轻诮，古佛尽如斯。",
        "dynasty": "唐",
        "collection_info": null
    },
    {
        "title": "寒望九峰作",
        "author": "贯休",
        "content": "九朵碧芙蕖，王维图未图。\n层层皆有瀑，一一合吾居。\n雨歇如争出，霜严不例枯。\n世犹多事在，为尔久踌躇。",
        "dynasty": "唐",
        "collection_info": null
    },
    {
        "title": "蓟北寒月作",
        "author": "贯休",
        "content": "蓟门寒到骨，战碛鴈相悲。\n古屋不胜雪，严风欲断髭。\n清吟得冷句，远念失佳期。\n寂莫谁相问，迢迢天一涯。",
        "dynasty": "唐",
        "collection_info": null
    },
    {
        "title": "新猨",
        "author": "贯休",
        "content": "寻常看不见，花落树多苔。\n忽向高枝发，又从何处来？\n风清声更揭，月苦意弥哀。\n多少求名者，年年被尔催。",
        "dynasty": "唐",
        "collection_info": null
    },
    {
        "title": "怀南岳隐士二首 一",
        "author": "贯休",
        "content": "千峰映碧湘，真隐此中藏。\n饼不煮石吃，眉应似髮长。\n风榸支酒瓮，鹤蝨落琴床。\n虽斅忘机者，斯人尚未忘。",
        "dynasty": "唐",
        "collection_info": null
    },
    {
        "title": "怀南岳隐士二首 二",
        "author": "贯休",
        "content": "见说祝融峰，擎天势似腾。\n藏千寻瀑布，出十八高僧。\n古路无人迹，新霞出石棱。\n终期将尔叟，一一月中登。",
        "dynasty": "唐",
        "collection_info": null
    },
    {
        "title": "追忆冯少常",
        "author": "贯休",
        "content": "盛德方清贵，旋闻逐逝波。\n令人翻不会，积善合如何。\n直道登朝晚，分忧及物多。\n至今新定郡，犹咏袴襦歌。",
        "dynasty": "唐",
        "collection_info": null
    },
    {
        "title": "闻闵廷言周琏下第",
        "author": "贯休",
        "content": "前牓年年见，高名日日闻。\n常因不平事，便欲见吾君。\n兄弟居清岛，园林生白云。\n相思空怅望，庭叶赤纷纷。",
        "dynasty": "唐",
        "collection_info": null
    },
    {
        "title": "寄景地判官",
        "author": "贯休",
        "content": "渚宫江上别，倏忽十余年。\n举世唯攻说，多君即不然。\n浦珠为履重，园柳助诗玄。\n勉力酬知己，昌朝正急贤。",
        "dynasty": "唐",
        "collection_info": null
    },
    {
        "title": "读贾区贾岛集",
        "author": "贯休",
        "content": "区终不下岛，岛亦不多区。\n冷格俱无敌，贫根亦似愚。\n青云终叹命，白阁久围鑪。\n今日成名者，还堪为尔吁。",
        "dynasty": "唐",
        "collection_info": null
    },
    {
        "title": "送衲僧之江西",
        "author": "贯休",
        "content": "索索復索索，无凭却有凭。\n过溪遭恶雨，乞食得干菱。\n祗有山相伴，终无事可仍。\n如逢梅岭旦，向道祗宁馨。",
        "dynasty": "唐",
        "collection_info": null
    },
    {
        "title": "故林偶作",
        "author": "贯休",
        "content": "朗吟无一事，孤坐瀔江濆。\n媚世非吾道，良图有白云。\n蠹鱼开卷落，啄木隔花闻。\n唯寄壶中客，金丹许共分。",
        "dynasty": "唐",
        "collection_info": null
    },
    {
        "title": "寄栖白大师二首 一",
        "author": "贯休",
        "content": "流浪江湖久，攀缘岁月阑。\n高名当世重，好句逼人寒。\n月苦蝉声嗄，钟清柿叶干。\n龙钟千万里，拟欲访师难。",
        "dynasty": "唐",
        "collection_info": null
    },
    {
        "title": "寄栖白大师二首 二",
        "author": "贯休",
        "content": "苍苍龙阙晚，九陌杂香尘。\n方外无他事，僧中有近臣。\n青门玉露滴，紫阁锦霞新。\n莫话三峰去，浇风正荡淳。",
        "dynasty": "唐",
        "collection_info": null
    },
    {
        "title": "送人之渤海",
        "author": "贯休",
        "content": "国之东北角，有国每朝天。\n海力浸不尽，夷风常宛然。\n山藏罗剎宅，水杂巨鳌涎。\n好去吴乡子，归来莫隔年。",
        "dynasty": "唐",
        "collection_info": null
    },
    {
        "title": "寄李道士",
        "author": "贯休",
        "content": "常见高人说，犹来不偶然。\n致身同槁木，话道出忘诠。\n长啸仙钟外，眠楂海月边。\n倘修阴奼奼，一望寄余焉。",
        "dynasty": "唐",
        "collection_info": null
    },
    {
        "title": "秋送夏郢归钱塘",
        "author": "贯休",
        "content": "归客指吴国，风帆几日程。\n新诗陶雪字，玄髮有霜茎。\n微月生沧海，残涛傍石城。\n从兹江岛意，应续子陵名。",
        "dynasty": "唐",
        "collection_info": null
    },
    {
        "title": "送僧归翠微",
        "author": "贯休",
        "content": "祗衲一箇衲，翠微归旧岑。\n不知何岁月，即得到师心。\n径遶千峰细，庵开乱木深。\n倘然云外老，他日亦相寻。",
        "dynasty": "唐",
        "collection_info": null
    },
    {
        "title": "经友生坟",
        "author": "贯休",
        "content": "多君坟在此，令我过悲凉。\n可惜为人好，刚须被数将。\n白云从冢出，秋草为谁荒。\n不觉频回首，西风满白杨。",
        "dynasty": "唐",
        "collection_info": null
    },
    {
        "title": "怀洛下卢缙云",
        "author": "贯休",
        "content": "一减三张价，幽居少室前。\n岂应贫似我，不得信经年。\n木落多诗藁，山枯见墨烟。\n何时深夜坐，共话草堂禅。",
        "dynasty": "唐",
        "collection_info": null
    },
    {
        "title": "送李铏赴举",
        "author": "贯休",
        "content": "诗业务经纶，新皆意外新。\n因知登第牓，不着不平人。\n句得孤舟月，心飞九陌尘。\n明年相贺日，应到曲江滨。",
        "dynasty": "唐",
        "collection_info": null
    },
    {
        "title": "宝禅师见访",
        "author": "贯休",
        "content": "山兄心似我，岸谷亦难交。\n不见还相忆，来唯添寂寥。\n茶烟黏衲叶，云水透蘅茆。\n因话流年事，斯须不可抛。",
        "dynasty": "唐",
        "collection_info": null
    },
    {
        "title": "观碁",
        "author": "贯休",
        "content": "逸格格难及，半先相遇稀。\n落花方满地，一局到斜晖。\n褚胤死不死，将军飞已飞。\n今朝惭一行，无以造玄微。",
        "dynasty": "唐",
        "collection_info": null
    },
    {
        "title": "题一上人经阁",
        "author": "贯休",
        "content": "鸟外何须去，衣如藓亦从。\n但能无一事，即是住孤峰。\n雨歇云埋阁，月明霜洒松。\n师心多似我，所以访师重。",
        "dynasty": "唐",
        "collection_info": null
    },
    {
        "title": "和毛学士舍人早春",
        "author": "贯休",
        "content": "陋巷冬将尽，东风细杂篮。\n解牵窗梦远，先是涧梅谙。\n茶癖金铛快，松香玉露含。\n书斋山帚撅，盘馔药花甘。\n雅得琴中妙，常挼脸似酣。\n雪消闻苦蛰，气候似宜蚕。\n密勿须清甲，朝归遶碧潭。\n丹心空拱北，新作继周南。\n竹杖无斑点，纱巾不着簪。\n大朝名益重，后进力皆覃。\n至理虽亡一，臣时亦说三。\n不知门下客，谁上晏婴骖。",
        "dynasty": "唐",
        "collection_info": null
    },
    {
        "title": "寿春进祝圣七首 千载降祥",
        "author": "贯休",
        "content": "九天宫上圣，降世共昭回。\n万彙须亭毓，羣仙送下来。\n承干当否极，庶事尽康哉。\n祗有羲轩比，其余不可陪。",
        "dynasty": "唐",
        "collection_info": null
    },
    {
        "title": "寿春进祝圣七首 文有武备",
        "author": "贯休",
        "content": "武宿与文星，常如掌上擎。\n孙吴机不动，周邵事多行。\n旰食炉烟细，宵衣隙月明。\n还闻夔进曲，吹出泰阶平。",
        "dynasty": "唐",
        "collection_info": null
    },
    {
        "title": "寿春进祝圣七首 从谏如流",
        "author": "贯休",
        "content": "及溜龙鳞动，君臣道义深。\n万年轩后镜，一片汉高心。\n北狄皆输欵，南夷尽贡琛。\n从兹千万岁，枝叶玉森森。",
        "dynasty": "唐",
        "collection_info": null
    },
    {
        "title": "寿春进祝圣七首 搜扬草泽",
        "author": "贯休",
        "content": "俟时兼待价，垂棘出尘埃。\n仄席三旌切，移山万里来。\n烟霞衣上落，阊阖雪中开。\n寿酒今朝进，无非出世才。",
        "dynasty": "唐",
        "collection_info": null
    },
    {
        "title": "寿春进祝圣七首 守在四夷",
        "author": "贯休",
        "content": "天将兴大蜀，有道遂君临。\n四塞同诸子，三边共一心。\n阇婆香似雪，迴鹘马如林。\n曾读前皇传，巍巍冠古今。",
        "dynasty": "唐",
        "collection_info": null
    },
    {
        "title": "寿春进祝圣七首 大兴三教",
        "author": "贯休",
        "content": "曈曈悬佛日，天俣动云韶。\n缝掖诸生集，麟洲羽客朝。\n非烟生玉砌，御柳吐金条。\n击壤翁知否，吾皇即帝尧。",
        "dynasty": "唐",
        "collection_info": null
    },
    {
        "title": "寿春进祝圣七首 山呼万岁",
        "author": "贯休",
        "content": "声教无为日，山呼万岁声。\n隆隆如谷响，合合似雷鸣。\n翠拔为天柱，根盘倚凤城。\n恭唯千万岁，岁岁致昇平。",
        "dynasty": "唐",
        "collection_info": null
    },
    {
        "title": "早秋夜坐",
        "author": "贯休",
        "content": "微凉砧满城，林下石床平。\n髮岂无端白，诗须出世清。\n邻僧同树影，砌月浸蛩声。\n独自更深坐，无人知此情。",
        "dynasty": "唐",
        "collection_info": null
    },
    {
        "title": "早起",
        "author": "贯休",
        "content": "夜坐还早起，寂寥多病身。\n神清寻梦在，香极觉花新。\n树露繁于雨，溪云动似人。\n又知何处客，轧轧转征轮。",
        "dynasty": "唐",
        "collection_info": null
    },
    {
        "title": "秋晚野步",
        "author": "贯休",
        "content": "闲步不觉远，萧萧木落初。\n诗情抛阃阈，江影动襟裾。\n阁北鸿行出，霞西雨脚疎。\n金峰秋更好，乞取又何如。",
        "dynasty": "唐",
        "collection_info": null
    },
    {
        "title": "晚望",
        "author": "贯休",
        "content": "旷望危桥上，微吟落照前。\n烟霞浓浸海，川岳阔连天。\n白鸟格不俗，孤云态可怜。\n终期将尔辈，归去旧江边。",
        "dynasty": "唐",
        "collection_info": null
    },
    {
        "title": "寄翰林陆学士",
        "author": "贯休",
        "content": "颜冉商参甲，鸾凰密勿才。\n帘垂仙鸟下，吟次圣人来。\n宝辇千官捧，宫花九色开。\n何时重一见，为我话蓬莱。",
        "dynasty": "唐",
        "collection_info": null
    },
    {
        "title": "赠造微禅师院",
        "author": "贯休",
        "content": "薝卜气雍雍，门深圣泽重。\n七丝奔小蟹，五字逼雕龙。\n药转红金鼎，茶开紫阁封。\n圭峰争去得，卿相日憧憧。",
        "dynasty": "唐",
        "collection_info": null
    },
    {
        "title": "南海晚望",
        "author": "贯休",
        "content": "海上聊一望，舶帆天际飞。\n狂蛮莫挂甲，圣主正垂衣。\n风恶巨鱼出，山昏羣獠归。\n无人知此意，吟到月腾辉。",
        "dynasty": "唐",
        "collection_info": null
    },
    {
        "title": "寄庐山大愿和尚",
        "author": "贯休",
        "content": "石上桂成丛，师庵在桂中。\n皆云习凿齿，未可扣真风。\n雪洗香鑪碧，霞藏瀑布红。\n何时甘露偈，一寄剡山东。",
        "dynasty": "唐",
        "collection_info": null
    },
    {
        "title": "怀薛尚书兼呈东阳王使君",
        "author": "贯休",
        "content": "得力未得力，高吟夏又残。\n二毛非自出，万事到诗难。\n蝉见木叶落，雷将雨气寒。\n何妨槌琢后，更献至公看。",
        "dynasty": "唐",
        "collection_info": null
    },
    {
        "title": "上冯使君水晶数珠",
        "author": "贯休",
        "content": "泠泠瀑滴清，贯串有规程。\n将讽观空偈，全胜照乘明。\n龙神多共惜，金玉比终轻。\n愿在玄晖手，常资物外情。",
        "dynasty": "唐",
        "collection_info": null
    },
    {
        "title": "送明觉大师兼寄郑山人",
        "author": "贯休",
        "content": "去去楞伽子，春深道路长。\n鸟啼青嶂险，花落紫衣香。\n此去非余事，还归内道场。\n凭师将老倒，一向说荥阳。",
        "dynasty": "唐",
        "collection_info": null
    },
    {
        "title": "庐山寻灵纪不遇",
        "author": "贯休",
        "content": "久别稀相见，深山道益孤。\n叶全离大朴，君尚在新吴。\n钟嗄声飘驿，山顽气喷湖。\n留诗如和得，一望寄前途。",
        "dynasty": "唐",
        "collection_info": null
    },
    {
        "title": "题曹溪祖师堂",
        "author": "贯休",
        "content": "皎洁曹溪月，嵯峨七宝林。\n空传智药记，岂见祖禅心。\n信衣非苎麻，白云无知音。\n大哉双峰溪，万古青沈沈。",
        "dynasty": "唐",
        "collection_info": null
    },
    {
        "title": "怀匡山道侣",
        "author": "贯休",
        "content": "常忆将吾友，穿云过瀑西。\n有碑皆读彻，无处不相携。\n柽桂株株湿，猨猱箇箇啼。\n等闲成远别，窗月又如珪。",
        "dynasty": "唐",
        "collection_info": null
    },
    {
        "title": "怀卢延让",
        "author": "贯休",
        "content": "冥搜忍饥冻，嗟尔不能休。\n几叹不得力，到头还白头。\n姓名归紫府，妻子在沧洲。\n又是蝉声也，如今何处游。",
        "dynasty": "唐",
        "collection_info": null
    },
    {
        "title": "春晚访镜湖方干",
        "author": "贯休",
        "content": "幽居湖北滨，相访值残春。\n路远诸峰雨，时多擉鼈人。\n蒸花初酿酒，渔艇劣容身。\n莫讶频来此，伊余亦隐沦。",
        "dynasty": "唐",
        "collection_info": null
    },
    {
        "title": "秋过相思寺",
        "author": "贯休",
        "content": "见说相思寺，今来似有期。\n瘴乡终有出，天意固难欺。\n昼雨先花岛，秋云挂戍旗。\n故人多在蜀，不去更何之。",
        "dynasty": "唐",
        "collection_info": null
    },
    {
        "title": "蜀王入大慈寺听讲",
        "author": "贯休",
        "content": "玉节金珂响似雷，水晶宫殿步裴回。\n祗缘支遁谈经妙，所以许询都讲来。\n帝释镜中遥仰止，魔军殿上动崔巍。\n千重香拥龙鳞立，五种风生锦绣开。\n宽似大溟生日月，秀如四岳出尘埃。\n一条紫气随高步，九色仙花落古台。\n谢太傅须同八凯，姚梁公可并三台。\n登楼喜色禾将熟，望国诚明首不迴。\n驾驭英雄如赤子，雌黄贤哲贡琼瑰。\n六条消息心常苦，一劒晶荧敌尽摧。\n木铎声中天降福，景星光裏地无灾。\n百千民拥听经座，始见重天社稷才。",
        "dynasty": "唐",
        "collection_info": null
    },
    {
        "title": "蜀王登福感寺塔三首 一",
        "author": "贯休",
        "content": "天资忠孝佐金轮，香火空王有宿因。\n此世喜登金骨塔，前生应是育王身。\n封疆岁暮笙歌合，襦袴正初锦绣新。\n释子沾恩无以报，祗擎章句贡平津。",
        "dynasty": "唐",
        "collection_info": null
    },
    {
        "title": "蜀王登福感寺塔三首 二",
        "author": "贯休",
        "content": "似圣悲增道不穷，忧民忧国契尧聪。\n两髯有雪丹霄外，万里无尘一望中。\n南照微明连莽苍，峨嵋拥秀接崆峒。\n林僧岁月知何幸，还似支公见谢公。",
        "dynasty": "唐",
        "collection_info": null
    },
    {
        "title": "蜀王登福感寺塔三首 三",
        "author": "贯休",
        "content": "步步层层孰可陪，相轮边日照三台。\n喜欢烝庶皆相逐，惆怅銮舆尚未迴。\n金铎撼风天乐近，仙花含露瑞烟开。\n一年一度常如此，愿见文翁百度来。",
        "dynasty": "唐",
        "collection_info": null
    },
    {
        "title": "少监三首 一",
        "author": "贯休",
        "content": "器琢仙珪美有余，席珍国宝比难如。\n衔花乳燕看调瑟，衣锦佳人侍读书。\n荀氏门风龙变化，谢家庭树玉扶疎。\n即期寰海隆平日，归佐吾皇侍玉除。",
        "dynasty": "唐",
        "collection_info": null
    },
    {
        "title": "少监三首 二",
        "author": "贯休",
        "content": "益友相随益自强，趋庭问礼日昭彰。\n袍新宫锦千人目，马骏桃花一巷香。\n偏爱曾颜终必及，或如韩白亦无妨。\n八龙三虎森如也，万古千秋瑞圣唐。",
        "dynasty": "唐",
        "collection_info": null
    },
    {
        "title": "少监三首 三",
        "author": "贯休",
        "content": "具体而微太少年，凤毛五色带非烟。\n倚天长劒看无敌，遶树号猨已应弦。\n接士开襟清圣熟，分题得句落花前。\n即应出将传家法，圣泽恩波浩浩然。",
        "dynasty": "唐",
        "collection_info": null
    },
    {
        "title": "再到钟陵作",
        "author": "贯休",
        "content": "六七年来到豫章，旧游知己半凋伤。\n春风还有花千树，往事都如梦一场。\n无限丘墟侵郭路，几多台榭浸湖光。\n祗应唯有西山色，依旧崔巍上寺墙。",
        "dynasty": "唐",
        "collection_info": null
    },
    {
        "title": "经弟妹坟",
        "author": "贯休",
        "content": "泪不曾垂此日垂，山前弟妹冢离离。\n年长于吾未得力，家贫抛尔去多时。\n鸿衝□□霜中断，蕙杂黄蒿冢上衰。\n恩爱苦情抛未得，不堪回首步迟迟。",
        "dynasty": "唐",
        "collection_info": null
    },
    {
        "title": "到蜀与郑中丞相遇",
        "author": "贯休",
        "content": "深隐犹为未死灰，远寻知己遇三台。\n如何麋鹿群中出，又见鹓鸾天上来。\n劒阁霞黏残雪在，锦江香甚百花开。\n谩期王谢来相访，不是支公出世才。",
        "dynasty": "唐",
        "collection_info": null
    },
    {
        "title": "别冯使君",
        "author": "贯休",
        "content": "瓦砾文章岂有媒，两三年祗在金台。\n本师头白须归去，太守门清愿再来。\n皓皓玉霜孤鴈远，萧萧松岛片帆开。\n从兹林下终无事，唯祗焚香祝上台。",
        "dynasty": "唐",
        "collection_info": null
    },
    {
        "title": "上新定宋使君",
        "author": "贯休",
        "content": "禅坐吟行谁与同，杉松共在寂寥中。\n碧云诗裏终难到，白藕花经讲始终。\n水迭山层擎草疏，砧清月苦立霜风。\n十年勤苦今酬了，得句桐江识谢公。",
        "dynasty": "唐",
        "collection_info": null
    },
    {
        "title": "和李判官见新榜为兄下第",
        "author": "贯休",
        "content": "失意荆枝滴泪频，陟冈何翅不知春。\n心中岐路平如砥，天上文章妙入神。\n休说宋风迴鹢首，即看雷火燎龙鳞。\n从兹相次红霞裏，留取方书与世人。",
        "dynasty": "唐",
        "collection_info": null
    },
    {
        "title": "送罗邺赴许昌辟",
        "author": "贯休",
        "content": "方得论心又别离，黯然江上步迟迟。\n不堪迴首崎岖路，正是寒风皴错时。\n美似郄超终有日，去依刘表更何疑。\n前程不少南飞鴈，聊寄新诗慰所思。",
        "dynasty": "唐",
        "collection_info": null
    },
    {
        "title": "酬韦相公见寄",
        "author": "贯休",
        "content": "盐梅金鼎美调和，诗寄空林问讯多。\n秦客弈棊抛已久，楞严禅髓更无过。\n万般如幻希先觉，一丈临山且奈何。\n空讽平津好珠玉，不知更得及门么。",
        "dynasty": "唐",
        "collection_info": null
    },
    {
        "title": "酬张相公见寄",
        "author": "贯休",
        "content": "周郎怀抱好知音，常爱山僧物外心。\n闭户不知芳草歇，无能唯拟住山深。\n感通未合三生石，骚雅欢擎九转金。\n但似前朝萧与蒋，老僧风雪亦相寻。",
        "dynasty": "唐",
        "collection_info": null
    },
    {
        "title": "酬王相公见赠",
        "author": "贯休",
        "content": "孤拙将来岂偶然，不能为漏滴青莲。\n一从麟笔题墙后，常祗冥心古像前。\n九德陶镕空有迹，六窗清净始通禅。\n今朝幸捧琼瑶赠，始见玄中更有玄。",
        "dynasty": "唐",
        "collection_info": null
    },
    {
        "title": "酬周相公见赠",
        "author": "贯休",
        "content": "三界无家是出家，岂宜拊凤覩新麻。\n幸生白髮逢今圣，曾梦青莲映玉沙。\n境陟名山烹锦水，睡忘东白洞平茶。\n喜擎绣段攀金鼎，谢朓余霞始是霞。",
        "dynasty": "唐",
        "collection_info": null
    },
    {
        "title": "道情偈三首 一",
        "author": "贯休",
        "content": "崆峒老人专一一，黄梅真叟却无无。\n独坐松根石头上，四溟无限月轮孤。",
        "dynasty": "唐",
        "collection_info": null
    },
    {
        "title": "道情偈三首 二",
        "author": "贯休",
        "content": "非色非空非不空，空中真色不玲珑。\n可怜卢大担柴者，拾得骊珠橐籥中。",
        "dynasty": "唐",
        "collection_info": null
    },
    {
        "title": "道情偈三首 三",
        "author": "贯休",
        "content": "优钵罗花万劫春，频犂田地绝纤尘。\n道吾道者相招好，不是香林采叶人。",
        "dynasty": "唐",
        "collection_info": null
    },
    {
        "title": "马上作",
        "author": "贯休",
        "content": "柳岸花堤夕照红，风清襟袖辔璁珑。\n行人莫讶频迴首，家在凝岚一点中。",
        "dynasty": "唐",
        "collection_info": null
    },
    {
        "title": "道中逢乞食老僧",
        "author": "贯休",
        "content": "赤椶榈笠眉毫垂，拄楖栗杖行迟迟。\n时人祗施盂中饭，心似白莲那得知。",
        "dynasty": "唐",
        "collection_info": null
    },
    {
        "title": "秋末寄武昌一公",
        "author": "贯休",
        "content": "见说武昌江上住，柏枯槐朽战时风。\n知师诗癖难医也，霜洒芦花明月中。",
        "dynasty": "唐",
        "collection_info": null
    },
    {
        "title": "陋巷",
        "author": "贯休",
        "content": "坠叶如花欲满沟，破篱荒井一蝉幽。\n亦知希骥无希者，作么令人强转头。",
        "dynasty": "唐",
        "collection_info": null
    },
    {
        "title": "终南僧",
        "author": "贯休",
        "content": "声利掀天竟不闻，草衣木食度朝昏。\n遥思山雪深一丈，时有仙人来打门。",
        "dynasty": "唐",
        "collection_info": null
    },
    {
        "title": "听僧弹琴",
        "author": "贯休",
        "content": "家近吴王古战城，海风终日打墙声。\n今朝乡思浑堆积，琴上闻师大蟹行。",
        "dynasty": "唐",
        "collection_info": null
    },
    {
        "title": "渔者",
        "author": "贯休",
        "content": "风恶波狂身似闲，满头霜雪背青山。\n相逢略问家何在，回指芦花满舍间。",
        "dynasty": "唐",
        "collection_info": null
    },
    {
        "title": "大蜀皇帝潜龙日述圣德诗五首 一",
        "author": "贯休",
        "content": "岳渎殊祥日月精，入尧金镜佐休明。\n衣严黻黼皇恩重，劒折芙蓉紫气横。\n玉甃金汤山岳峻，花藏台榭管弦清。\n已闻图上凌烟阁，宠渥穹窿玉不名。",
        "dynasty": "唐",
        "collection_info": null
    },
    {
        "title": "大蜀皇帝潜龙日述圣德诗五首 二",
        "author": "贯休",
        "content": "扶持社稷似齐桓，百万雄师贵可观。\n神智发中真莫测，贡输天下学应难。\n风清鼙角□□□，□肃神龙草木寒。\n堪羡蜀民恆有福，太平时节一般般。",
        "dynasty": "唐",
        "collection_info": null
    },
    {
        "title": "大蜀皇帝潜龙日述圣德诗五首 三",
        "author": "贯休",
        "content": "珠履三千侍玉除，宫花飘锦早莺初。\n虽然周孔心相似，其奈龚黄政不如。\n浩浩歌谣闻禁掖，重重襦袴满樵渔。\n若论朝野艰难日，第一之功美有余。",
        "dynasty": "唐",
        "collection_info": null
    },
    {
        "title": "大蜀皇帝潜龙日述圣德诗五首 四",
        "author": "贯休",
        "content": "紫髯青眼代天才，韩白孙吴稍可陪。\n祗见赤心尧日下，岂知真气梵天来。\n听经瑞雪时时落，登塔天花步步开。\n尽祝庄椿同寿考，人间岁月岂能催。",
        "dynasty": "唐",
        "collection_info": null
    },
    {
        "title": "大蜀皇帝潜龙日述圣德诗五首 五",
        "author": "贯休",
        "content": "丈夫勋业正干坤，麟凤龟龙尽在门。\n西伯最怜耕让畔，曹参空爱酒盈樽。\n心慈为受金仙嘱，髮白缘酬玉砌恩。\n从此于门转高大，可怜子子与孙孙。",
        "dynasty": "唐",
        "collection_info": null
    },
    {
        "title": "陈情献蜀皇帝",
        "author": "贯休",
        "content": "河北江东处处灾，唯闻全蜀勿尘埃。\n一缾一钵垂垂老，千水千山得得来。\n奈菀幽栖多胜景，巴歈陈贡媿非才。\n自惭林薮龙钟者，亦得亲登郭隗台。",
        "dynasty": "唐",
        "collection_info": null
    },
    {
        "title": "寿春节进大蜀皇帝五首 一",
        "author": "贯休",
        "content": "上玄大帝降坤维，箕尾为臣副圣期。\n岂比赤光盈室日，全同白象下天时。\n文经武纬包三古，日角龙颜遏四夷。\n今日降神天上会，愿将天福比须弥。",
        "dynasty": "唐",
        "collection_info": null
    },
    {
        "title": "寿春节进大蜀皇帝五首 二",
        "author": "贯休",
        "content": "异香滴露降纷纷，紫电环枢照禁门。\n先冠百王临亿兆，后称十号震干坤。\n羲轩之道方为道，草木沾恩始是恩。\n今以謏才歌睿德，犹如饮海妙难论。",
        "dynasty": "唐",
        "collection_info": null
    },
    {
        "title": "寿春节进大蜀皇帝五首 三",
        "author": "贯休",
        "content": "茂祉遐宣胜事幷，熏风微入舜弦清。\n四洲不必归王化，一统那能计圣情。\n合合鼓钟膏雨滴，峨峨宫阙瑞烟横。\n西逾昆岳东连海，谁不梯山贺圣明。",
        "dynasty": "唐",
        "collection_info": null
    },
    {
        "title": "寿春节进大蜀皇帝五首 四",
        "author": "贯休",
        "content": "远人玉帛尽来归，及物天慈物物肥。\n春力遍时皆甲拆，王言闻者尽光辉。\n家家锦绣香醪熟，处处笙歌乳燕飞。\n为报蜀皇勤祷祝，圣明天子古今稀。",
        "dynasty": "唐",
        "collection_info": null
    },
    {
        "title": "寿春节进大蜀皇帝五首 五",
        "author": "贯休",
        "content": "积劫修来似炼金，为皇为帝万灵钦。\n能当浊世为清世，始见君心是佛心。\n九野黎民耕浩浩，百蛮朝骑日骎骎。\n今朝献寿将何比，愿似庄椿一万寻。",
        "dynasty": "唐",
        "collection_info": null
    },
    {
        "title": "对雪寄新定冯使君二首 一",
        "author": "贯休",
        "content": "仙掌空思归未能，焚香冥目对残灯。\n岂知瑞雪千山合，空觉春寒半夜增。\n翳月素云埋粉堞，堆巢孤鹤下金绳。\n因思太守忧民切，吟对琼枝喜不胜。",
        "dynasty": "唐",
        "collection_info": null
    },
    {
        "title": "对雪寄新定冯使君二首 二",
        "author": "贯休",
        "content": "政化由来通上灵，丰年祥瑞满窗明。\n气严坐久灯凝燄，片大更深屋作声。\n飘掩烟霞何处去，欹斜杉竹向帘倾。\n雪林中客虽无事，还有新诗半夜成。",
        "dynasty": "唐",
        "collection_info": null
    },
    {
        "title": "送刘相公朝觐二首 一",
        "author": "贯休",
        "content": "九苞仙瑞曜垂衣，一品高标百辟师。\n魏相十思常自切，曹溪一句几生知。\n久交玉帐虽难别，须佐金轮去已迟。\n唯杜荆州最惆怅，柳门迴首落花时。",
        "dynasty": "唐",
        "collection_info": null
    },
    {
        "title": "送刘相公朝觐二首 二",
        "author": "贯休",
        "content": "急征祗是再登庸，生意人心万国同。\n燮理久征殷傅说，谭真欲过李玄通。\n程穿岘首春光老，马速商于曙色红。\n从此龙颜又应瘦，寰瀛俱荷代天功。",
        "dynasty": "唐",
        "collection_info": null
    },
    {
        "title": "避寇游成福山院",
        "author": "贯休",
        "content": "成福僧留不拟归，猕猴菌嫩豆苗肌。\n那堪蚕月偏多雨，况復衢城未解围。\n翠拥槿篱泉乱入，云开花岛雉双飞。\n堪嗟大似悠悠者，祗向诗中话息机。",
        "dynasty": "唐",
        "collection_info": null
    },
    {
        "title": "别李常侍",
        "author": "贯休",
        "content": "楚水和烟海浪通，又擎杯锡去山东。\n道情虽拟攀孤鹤，诗业那堪至远公。\n梦入深云香雨滴，吟搜残雪石林空。\n朱门再到知何日，一片征帆万里风。",
        "dynasty": "唐",
        "collection_info": null
    },
    {
        "title": "送郑阁赴闽辟",
        "author": "贯休",
        "content": "便便书腹德无邻，健笔从知又入闽。\n鹦鹉才须归紫禁，真珠履不称清贫。\n武夷山夹仙霞薄，螺女潭通海树春。\n从此应多好消息，莫忘江上一闲人。",
        "dynasty": "唐",
        "collection_info": null
    },
    {
        "title": "寄信州张使君",
        "author": "贯休",
        "content": "水坛柽殿地含烟，领鹤行吟积翠间。\n数阁凉飔终日去，满怀明月上方还。\n时来自有鹓鸾识，道在从如草木闲。\n唯羡灵溪贤太守，一麾清坐似深山。",
        "dynasty": "唐",
        "collection_info": null
    },
    {
        "title": "春末寄周琏",
        "author": "贯休",
        "content": "暮角[含]风雨气曛，寂寥莓翠上衣巾。\n道情不向莺花薄，诗意自如天地春。\n梦入乱峰仍履雪，吟看芳草祗思人。\n手中孤桂月中在，来听泉声莫厌频。",
        "dynasty": "唐",
        "collection_info": null
    },
    {
        "title": "读吴越春秋",
        "author": "贯休",
        "content": "犹来吴越尽须惭，背德违盟又信谗。\n宰嚭一言终杀伍，大夫七事祗须三。\n功成献寿歌飘雪，谁爱扁舟水似蓝。\n今日雄图又何在，野花香径鸟喃喃。",
        "dynasty": "唐",
        "collection_info": null
    },
    {
        "title": "春游灵泉寺",
        "author": "贯休",
        "content": "水蹴危梁翠拥沙，钟声微径入深花。\n嘴红涧鸟啼芳草，头白山僧自扞茶。\n松色摧残遭贼火，水声幽咽落人家。\n因寻古迹空惆怅，满袖香风白日斜。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 一",
        "author": "贯休",
        "content": "小谢清高大谢才，圣君令泰此方来。\n一从到后常无事，铃阁公庭满绿苔。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 二",
        "author": "贯休",
        "content": "红锦帐中歌白雪，乌皮几畔抚青英。\n不知何物为心地，赛却澄江彻底清。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 三",
        "author": "贯休",
        "content": "谁报田中有黑虫，一家斋戒减仙容。\n分忧若也皆如此，天下家家有剩舂。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 四",
        "author": "贯休",
        "content": "忧民心切出衝炎，禾稼如云喜气兼。\n林下闲人亦何幸，也随旌斾到银尖。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 五",
        "author": "贯休",
        "content": "方恐狱中桃树出，忽闻枯木却生烟。\n褚祥为郡曾如此，却恐当时是偶然。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 六",
        "author": "贯休",
        "content": "枯骨纵横遍水湄，尽收为冢碧参差。\n分明为报精灵辈，好送旌旗到凤池。",
        "dynasty": "唐",
        "collection_info": null
    },
    {
        "title": "归东阳临岐上杜使君七首 七",
        "author": "贯休",
        "content": "舍鲁依刘一片云，好风吹去远纤尘。\n犹期明月清风夜，来作西园第八人。",
        "dynasty": "唐",
        "collection_info": null
    },
    {
        "title": "春",
        "author": "贯休",
        "content": "自来自去动洪鑪，无象无私无处无。\n迴鴈不多消气力，染花应最费工夫。\n溟蒙便恨豪家惜，浓暖深为政笔驱。\n莫讶相逢只添睡，伊余心不在荣枯。",
        "dynasty": "唐",
        "collection_info": null
    },
    {
        "title": "闻迎真身",
        "author": "贯休",
        "content": "四海无波八表臣，恭闻今岁礼真身。\n七重鏁未开今钥，五色光先入紫宸。\n丹凤楼台飘瑞雪，岐阳草木亚香尘。\n可怜优钵罗花树，三十年来一度春。",
        "dynasty": "唐",
        "collection_info": null
    },
    {
        "title": "灞陵战叟",
        "author": "贯休",
        "content": "剑刓秋水鬓梳霜，迴首胡天与恨长。\n官竟不封右校尉，鬬曾生挟左贤王。\n寻班超传空垂泪，读李陵书更断肠。\n今日灞陵陵畔见，春风花雾共茫茫。",
        "dynasty": "唐",
        "collection_info": null
    },
    {
        "title": "遇道者",
        "author": "贯休",
        "content": "鹤骨松筋风貌殊，不言名姓绝荣枯。\n寻常藜杖九衢裏，莫是商山一皓无。\n身带烟霞游汗漫，药兼神鬼在葫芦。\n只应张果支公辈，时復相逢醉海隅。",
        "dynasty": "唐",
        "collection_info": null
    },
    {
        "title": "赠钟陵陈处士",
        "author": "贯休",
        "content": "否极方生社稷才，唯谭帝道鄙梯媒。\n高吟千首精怪动，长啸一声天地开。\n湖上独居多草木，山前频醉过风雷。\n吾皇仄席求贤久，莫待征书两度来。",
        "dynasty": "唐",
        "collection_info": null
    },
    {
        "title": "怀邻叟",
        "author": "贯休",
        "content": "常思东溪[庞]眉翁，是非不解两颊红。\n桔橰打水声嘎嘎，紫芋白薤肥蒙蒙。\n鸥鸭静游深竹裏，儿孙多在好花中。\n千门万户皆车马，谁爱如斯太古风。",
        "dynasty": "唐",
        "collection_info": null
    },
    {
        "title": "赠轩辕先生",
        "author": "贯休",
        "content": "曾亲文景上金銮，语共容城语一般。\n久向红霞居不出，若非清世见应难。\n满鑪药熟分仙尽，几局棊终看海干。\n略问先生真甲子，只言弟子是刘安。",
        "dynasty": "唐",
        "collection_info": null
    },
    {
        "title": "偶作因怀山中道侣",
        "author": "贯休",
        "content": "是是非非竟不真，桃花流水送青春。\n姓刘姓项今何在，争利争名愁杀人。\n必竟输他常寂默，只应赢得苦沈沦。\n深云道者相思否，归去来兮湘水滨。",
        "dynasty": "唐",
        "collection_info": null
    },
    {
        "title": "送新罗人及第归",
        "author": "贯休",
        "content": "捧桂香和紫禁烟，远乡程彻巨鳌边。\n莫言挂席飞连夜，见说无风即数年。\n衣上日光真是火，岛旁鱼骨大于船。\n到乡必遇来王使，与作唐书寄一篇。",
        "dynasty": "唐",
        "collection_info": null
    },
    {
        "title": "送新罗衲僧",
        "author": "贯休",
        "content": "扶桑枝西真气奇，古人呼为师子儿。\n六环金锡轻摆撼，万仞雪峤空参差。\n枕上已无乡国梦，囊中犹挈石头碑。\n多惭不便随高步，正是风清无事时。",
        "dynasty": "唐",
        "collection_info": null
    },
    {
        "title": "春晚桐江上闲望作",
        "author": "贯休",
        "content": "江上车声落日催，纷纷扰扰起红埃。\n更无人望青山立，空有帆衝夜色来。\n沙鸟似云钟外去，汀花如火雨中开。\n可怜潇洒鸱夷子，散髮扁舟去不迴。",
        "dynasty": "唐",
        "collection_info": null
    },
    {
        "title": "商山道者",
        "author": "贯休",
        "content": "五千言外得玄音，石屋寒栖隔雪林。\n多傍松风梳绿髮，只烧崖药点黄金。\n澄潭龙气来萦砌，月冷星精下听琴。\n曾梦先生非此处，碧桃溪上紫烟深。",
        "dynasty": "唐",
        "collection_info": null
    },
    {
        "title": "闻许棠及第因寄桂雍",
        "author": "贯休",
        "content": "时清道合出尘埃，清苦为诗不杖媒。\n今日桂枝平折得，几年春色併将来。\n势扶九万风初极，名到三山花正开。\n更有平人居蛰屋，还应为作一声雷。",
        "dynasty": "唐",
        "collection_info": null
    },
    {
        "title": "瀔江秋居作",
        "author": "贯休",
        "content": "无事相关性自摅，庭前拾叶等闲书。\n青山万里竟不足，好竹数竿凉有余。\n近看老经加澹泊，欲归少室復何如。\n面前小沼清如镜，终养琴高赤鲤鱼。",
        "dynasty": "唐",
        "collection_info": null
    },
    {
        "title": "上缙云段使君",
        "author": "贯休",
        "content": "清畏人知人尽知，缙云三载得宣尼。\n活民刀尺虽无象，出世文章岂有师。\n朮气芝香粘瓮榼，云痕翠点满旌旗。\n今朝暂到金台上，颇觉心如太古时。",
        "dynasty": "唐",
        "collection_info": null
    },
    {
        "title": "春末兰溪道中作",
        "author": "贯休",
        "content": "山花零落红与绯，汀烟蒙茸江水肥。\n人担犂锄细雨歇，路入桑柘斜阳微。\n深喜东州云寇去，不知西狩何时归？\n清平时节何时是，转觉人心与道违。",
        "dynasty": "唐",
        "collection_info": null
    },
    {
        "title": "野居偶作",
        "author": "贯休",
        "content": "高谈清虚即是家，何须须占好烟霞。\n无心于道道自得，有意向人人转赊。\n风触好花文锦落，砌横流水玉琴斜。\n但令如此还如此，谁羡前程未可涯。",
        "dynasty": "唐",
        "collection_info": null
    },
    {
        "title": "再游东林寺作五首 一",
        "author": "贯休",
        "content": "台殿参差耸瑞烟，桂花飘雪水潺潺。\n莫疑远去无消息，七万余年始半年。",
        "dynasty": "唐",
        "collection_info": null
    },
    {
        "title": "再游东林寺作五首 二",
        "author": "贯休",
        "content": "桓玄旧辇残云湿，耶舍孤坟落照迟。\n有箇山僧倚松睡，恐人来取白猨儿。",
        "dynasty": "唐",
        "collection_info": null
    },
    {
        "title": "再游东林寺作五首 三",
        "author": "贯休",
        "content": "玉像珠龛香阵横，锦霞多傍石墙生。\n辟蛇行者今何在，花裏唯闻鸠鸟声。",
        "dynasty": "唐",
        "collection_info": null
    },
    {
        "title": "再游东林寺作五首 四",
        "author": "贯休",
        "content": "爱陶长官醉兀兀，送陆道士行迟迟。\n买酒过溪皆破戒，斯何人斯师如斯。",
        "dynasty": "唐",
        "collection_info": null
    },
    {
        "title": "再游东林寺作五首 五",
        "author": "贯休",
        "content": "白薝卜花露滴滴，红苾刍草香蒙蒙。\n田地更无尘一点，是何人合住其中。",
        "dynasty": "唐",
        "collection_info": null
    },
    {
        "title": "题兰江言上人院二首 一",
        "author": "贯休",
        "content": "一生只着一麻衣，道业还欺习彦威。\n手把新诗说山梦，石桥天柱雪霏霏。",
        "dynasty": "唐",
        "collection_info": null
    },
    {
        "title": "题兰江言上人院二首 二",
        "author": "贯休",
        "content": "只是危吟坐翠层，门前岐路自崩腾。\n青云名士时相访，茶煮西峰瀑布冰。",
        "dynasty": "唐",
        "collection_info": null
    },
    {
        "title": "中秋十五夜月",
        "author": "贯休",
        "content": "噀雪喷霜满碧虚，王孙公子翫相呼。\n从来天匠为轮足，自是人心此夜余。\n静入万家危露滴，清埋众象呌鸿孤。\n坐来惟觉情无极，何况三湘与五湖。",
        "dynasty": "唐",
        "collection_info": null
    },
    {
        "title": "鹭鸶有怀",
        "author": "贯休",
        "content": "粉魄霜华为尔枯，鸳鸯相伴更堪图。\n爱来沙岛遗银屋，终作金笼养雪雏。\n栖宿必多清濑梦，品流还次白猨徒。\n今朝不觉频回首，曾伴瑶花近玉壶。",
        "dynasty": "唐",
        "collection_info": null
    },
    {
        "title": "东阳罹乱后怀王慥使君五首 一",
        "author": "贯休",
        "content": "昨来祗对汉诸侯，胜事消磨不自由。\n裂地鼓鼙军□急，连天烽火阵云秋。\n砍毛淬剑虽无数，歃血为盟不到头。\n谁为今朝奉明主，使君司户在隋州。",
        "dynasty": "唐",
        "collection_info": null
    },
    {
        "title": "东阳罹乱后怀王慥使君五首 二",
        "author": "贯休",
        "content": "只报精兵过大河，东西南北杀人多。\n可怜白日浑如此，来似蝗虫争奈何。\n天意岂应容版乱，人心都改太凋讹。\n不胜惆怅还惆怅，一曲东风月胯歌。",
        "dynasty": "唐",
        "collection_info": null
    },
    {
        "title": "东阳罹乱后怀王慥使君五首 三",
        "author": "贯休",
        "content": "为郡无如王使君，一家清冷似云根。\n货财不入崔洪口，俎豆尝闻夫子言。\n鬚髮坐成三载雪，黎氓空负二天恩。\n不堪西望西风起，纵火昆崙谁为论。",
        "dynasty": "唐",
        "collection_info": null
    },
    {
        "title": "东阳罹乱后怀王慥使君五首 四",
        "author": "贯休",
        "content": "魄慑魂飞骨亦销，此魂此魄亦难招。\n黄今白玉家家尽，绣闼雕甍处处烧。\n惊动干坤常黯惨，深藏山岳亦倾摇。\n恭闻国有英雄将，拟把何心荅圣朝。",
        "dynasty": "唐",
        "collection_info": null
    },
    {
        "title": "东阳罹乱后怀王慥使君五首 五",
        "author": "贯休",
        "content": "不是龚黄覆育才，即须清苦远尘埃。\n无人与奏吾皇去，致乱唯因酷吏来。\n刳剥生灵为事业，巧通毫谮作梯媒。\n令人转忆王夫子，一片真风去不迴。",
        "dynasty": "唐",
        "collection_info": null
    },
    {
        "title": "秋夜怀嵩少因寄洛中旧知",
        "author": "贯休",
        "content": "鑪爇旃檀不称贫，霏霏玉露湿禅巾。\n紫金地上三更月，红藕香中一病身。\n少室少年偏入梦，多时多事去无因。\n如今憔悴头成雪，空想嵯峨羡故人。",
        "dynasty": "唐",
        "collection_info": null
    },
    {
        "title": "避地毘陵寒月上孙徽使君兼寄东阳王使君三首 一",
        "author": "贯休",
        "content": "一到毘陵心更劳，冷吟闲步拥云袍。\n岂缘思妙尘埃少，自是风清物态高。\n野色疎黄连楚甸，故山奇碧隔河桥。\n终须愚谷中安致，不是人间好羽毛。",
        "dynasty": "唐",
        "collection_info": null
    },
    {
        "title": "避地毘陵寒月上孙徽使君兼寄东阳王使君三首 二",
        "author": "贯休",
        "content": "常忆双溪八咏前，讲诗论道接清贤。\n文欺白凤真难及，药捻红蕖岂偶然。\n花湿瑞烟粘玉磬，帘垂幽鸟啄苔钱。\n自怜不是悠悠者，吟嚼真风二十年。",
        "dynasty": "唐",
        "collection_info": null
    },
    {
        "title": "避地毘陵寒月上孙徽使君兼寄东阳王使君三首 三",
        "author": "贯休",
        "content": "□雷车雨滴阶声，寂寞焚香独闭扃。\n锦绣文章无路达，袴襦歌咏隔墙听。\n松声冷浸茶轩碧，苔点狂吞纳线青。\n唯有孤高江太守，不忘病客在禅灵。",
        "dynasty": "唐",
        "collection_info": null
    },
    {
        "title": "秋末寄上桐江冯使君",
        "author": "贯休",
        "content": "山东山色胜诸山，谢守清高不可攀。\n薄俗尽于言下泰，苦心唯到醉中闲。\n香凝锦帐抄书后，月转棠阴送客还。\n野客霑恩归未得，萧萧霜叶满柴关。",
        "dynasty": "唐",
        "collection_info": null
    },
    {
        "title": "禅师",
        "author": "贯休",
        "content": "击鼓求亡益是非，木中生火更何为。\n吾师别是醍醐昧，不是知心人不知。",
        "dynasty": "唐",
        "collection_info": null
    },
    {
        "title": "道士",
        "author": "贯休",
        "content": "花岛相逢满袖云，藉花论道过金巾。\n腾腾又入仙山去，只恐是青城丈人。",
        "dynasty": "唐",
        "collection_info": null
    },
    {
        "title": "风琴",
        "author": "贯休",
        "content": "至境心为造化功，一枝青竹四弦风。\n寥寥双耳更深后，如在缑山明月中。",
        "dynasty": "唐",
        "collection_info": null
    },
    {
        "title": "庭橘",
        "author": "贯休",
        "content": "蚁踏金苞四五株，洞庭山上味何殊。\n不缘松树称君子，肯便甘人唤木奴。",
        "dynasty": "唐",
        "collection_info": null
    },
    {
        "title": "落花",
        "author": "贯休",
        "content": "蝶醉蜂痴一簇香，绣葩红蔕堕残芳。\n因嗟好德人难得，公子王孙尽断肠。",
        "dynasty": "唐",
        "collection_info": null
    },
    {
        "title": "孤云",
        "author": "贯休",
        "content": "将比鹭鸶还恐屈，始思残雪不如多。\n清风相引去更远，皎洁孤高奈尔何。",
        "dynasty": "唐",
        "collection_info": null
    },
    {
        "title": "苦吟",
        "author": "贯休",
        "content": "河薄星疎雪月孤，松枝清气入肌肤。\n因知好句胜金玉，心极神劳特地无。",
        "dynasty": "唐",
        "collection_info": null
    },
    {
        "title": "古战处",
        "author": "贯休",
        "content": "鬼气苍黄棘叶红，昔时人血此时风。\n相怜极目无疆地，曾落将军一阵中。",
        "dynasty": "唐",
        "collection_info": null
    },
    {
        "title": "偶然作",
        "author": "贯休",
        "content": "蝉声引出石中蛩，寂寞门扃叶数重。\n谁道思山心不切，等闲尽出两三峰。",
        "dynasty": "唐",
        "collection_info": null
    },
    {
        "title": "招友人宿",
        "author": "贯休",
        "content": "银地无尘金菊开，紫梨红枣堕莓苔。\n一泓秋水一轮月，今夜故人来不来。",
        "dynasty": "唐",
        "collection_info": null
    },
    {
        "title": "山居诗二十四首 一",
        "author": "贯休",
        "content": "休话諠譁事事难，山翁只合住深山。\n数声清磬是非外，一箇闲人天地间。\n绿圃空阶云冉冉，异禽灵草水潺潺。\n无人与向羣儒说，岩桂枝高亦好扳。",
        "dynasty": "唐",
        "collection_info": null
    },
    {
        "title": "山居诗二十四首 二",
        "author": "贯休",
        "content": "难是言休即便休，清吟孤作碧溪头。\n三间茆屋无人到，十里松阴独自游。\n明月清风宗炳社，夕阳秋色庾公楼。\n修心未到无心地，万种千般逐水流。",
        "dynasty": "唐",
        "collection_info": null
    },
    {
        "title": "山居诗二十四首 三",
        "author": "贯休",
        "content": "好鸟声长睡眼开，好茶擎乳坐莓苔。\n不闻荣辱成番尽，只见熊罴作队来。\n诗裏从前欺白雪，道情终遣似婴孩。\n由来此事知音少，不是真风去不迴。",
        "dynasty": "唐",
        "collection_info": null
    },
    {
        "title": "山居诗二十四首 四",
        "author": "贯休",
        "content": "万境忘机是道华，碧芙蓉裏日空斜。\n幽深有径通仙窟，寂寞无人落异花。\n掣电浮云真好喻，如龙似凤不须夸。\n君看江上英雄冢，只有松根与柏槎。",
        "dynasty": "唐",
        "collection_info": null
    },
    {
        "title": "山居诗二十四首 五",
        "author": "贯休",
        "content": "鞭后从他素髮兼，涌清奔碧冷侵帘。\n高奇章句无人爱，澹泊身心举世嫌。\n白石桥高吟不足，红霞影暖卧无厌。\n居山别有非山意，莫错将予比宋纤。",
        "dynasty": "唐",
        "collection_info": null
    },
    {
        "title": "山居诗二十四首 六",
        "author": "贯休",
        "content": "鸟外尘中四十秋，亦曾高挹汉诸侯。\n如斯标致虽清拙，大丈夫儿合自由。\n紫朮黄菁苗蕺蕺，锦囊香麝语啾啾。\n终须心到曹溪叟，千岁槠根雪满头。",
        "dynasty": "唐",
        "collection_info": null
    },
    {
        "title": "山居诗二十四首 七",
        "author": "贯休",
        "content": "慵甚嵇康竟不迴，何妨方寸似寒灰。\n山精日作儿童出，仙者时将玉器来。\n筠帚埽花惊睡鹿，地垆烧树带枯苔。\n不行朝市多时也，许史金张安在哉。",
        "dynasty": "唐",
        "collection_info": null
    },
    {
        "title": "山居诗二十四首 八",
        "author": "贯休",
        "content": "心心心不住希夷，石屋巉岩鬓髮垂。\n养竹不除当路笋，爱松留得碍人枝。\n焚香开卷霞生砌，捲箔冥心月在池。\n多少故人头尽白，不知今日又何之。",
        "dynasty": "唐",
        "collection_info": null
    },
    {
        "title": "山居诗二十四首 九",
        "author": "贯休",
        "content": "龙藏琅函遍九垓，霜钟金鼓振琼台。\n堪嗟一句无人得，遂使吾师特地来。\n无角铁牛眠少室，生儿石女老黄梅。\n令人转忆庞居士，天上人间不可陪。",
        "dynasty": "唐",
        "collection_info": null
    },
    {
        "title": "山居诗二十四首 十",
        "author": "贯休",
        "content": "五岳烟霞连不断，三山洞穴去应通。\n石窗欹枕疎疎雨，水碓无人浩浩风。\n童子念经深竹裏，猕猴拾蝨夕阳中。\n因思往事抛心力，六七年来楚水东。",
        "dynasty": "唐",
        "collection_info": null
    },
    {
        "title": "山居诗二十四首 十一",
        "author": "贯休",
        "content": "尘埃中更有埃尘，时復双眉十为颦。\n赖有年光飞似箭，是何心地亦称人。\n回贤参孝时时说，蜂虿狼贪日日新。\n天意刚容此徒在，不堪惆怅不堪陈。",
        "dynasty": "唐",
        "collection_info": null
    },
    {
        "title": "山居诗二十四首 十二",
        "author": "贯休",
        "content": "翠窦烟岩画不成，桂华瀑沫杂芳馨。\n拨霞扫雪和云母，掘石移松得茯苓。\n好鸟傍花窥玉磬，嫩苔和水没金缾。\n从他人说从他笑，地覆天翻也只宁。",
        "dynasty": "唐",
        "collection_info": null
    },
    {
        "title": "山居诗二十四首 十三",
        "author": "贯休",
        "content": "腾腾兀兀步迟迟，兆朕消磨只自知。\n龙猛金膏虽未作，孙登土窟且相宜。\n薜萝山帔偏能𫃷，橡栗年粮亦且支。\n已得真人好消息，人间天上更无疑。",
        "dynasty": "唐",
        "collection_info": null
    },
    {
        "title": "山居诗二十四首 十四",
        "author": "贯休",
        "content": "岚嫩风轻似碧纱，雪楼金像隔烟霞。\n葛苞玉粉生香壠，菌簇银钉满净楂。\n举世只知嗟逝水，无人微解悟空花。\n可怜扰扰尘埃裏，双鬓如银事似麻。",
        "dynasty": "唐",
        "collection_info": null
    },
    {
        "title": "山居诗二十四首 十五",
        "author": "贯休",
        "content": "千岩万壑路倾欹，杉桧蒙蒙独掩扉。\n斸药童穿溪𥕕去，采花蜂冒晓烟归。\n闲行放意寻流水，静坐支颐到落晖。\n长忆南泉好言语，如斯痴钝者还稀。",
        "dynasty": "唐",
        "collection_info": null
    },
    {
        "title": "山居诗二十四首 十六",
        "author": "贯休",
        "content": "一庵冥目在穹冥，菌枕松床藓阵青。\n乳鹿暗行柽径雪，瀑泉微溅石楼经。\n闲行不觉过天井，长啸深能动岳灵。\n应恐无人知此意，非凡非圣独醒醒。",
        "dynasty": "唐",
        "collection_info": null
    },
    {
        "title": "山居诗二十四首 十七",
        "author": "贯休",
        "content": "慵刻芙蓉传永漏，休夸丽藻鄙汤休。\n且为小囤盛红粟，别有珍禽胜白鸥。\n拾栗远寻深涧底，弄猨多在小峯头。\n不能更出尘中也，百炼刚为绕指柔。",
        "dynasty": "唐",
        "collection_info": null
    },
    {
        "title": "山居诗二十四首 十八",
        "author": "贯休",
        "content": "业薪心火日烧煎，浪死虚生自古然。\n陆氏称龙终妄矣，汉家得鹿更空焉。\n白衣居士深深说，青眼胡僧远远传。\n刚地无人知此意，不堪惆怅落花前。",
        "dynasty": "唐",
        "collection_info": null
    },
    {
        "title": "山居诗二十四首 十九",
        "author": "贯休",
        "content": "露滴红兰玉满畦，闲拖象屣到峯西。\n但令心似莲花洁，何必身将槁木齐。\n古壍细烟红树老，半岩残雪白猨啼。\n虽然不是桃源洞，春至桃花亦满蹊。",
        "dynasty": "唐",
        "collection_info": null
    },
    {
        "title": "山居诗二十四首 二十",
        "author": "贯休",
        "content": "自休自已自安排，常愿居山事偶谐。\n僧采树衣临绝壑，狖争山果落空阶。\n闲担茶器缘青障，静衲禅袍坐绿崖。\n虚作新诗反招隐，出来多与此心乖。",
        "dynasty": "唐",
        "collection_info": null
    },
    {
        "title": "山居诗二十四首 二十一",
        "author": "贯休",
        "content": "石垆金鼎红蕖嫩，香阁茶棚绿巘齐。\n坞烧崩腾奔涧鼠，岩花狼籍鬬山鸡。\n蒙庄环外知音少，阮籍途穷旨趣低。\n应有世人来觅我，水重山迭几层迷。",
        "dynasty": "唐",
        "collection_info": null
    },
    {
        "title": "山居诗二十四首 二十二",
        "author": "贯休",
        "content": "自古浮华能几几，逝波终日去滔滔。\n汉王废苑生秋草，吴主荒宫入夜涛。\n满屋黄金机不息，一头白髮气犹高。\n岂知知足金仙子，霞外天香满毳袍。",
        "dynasty": "唐",
        "collection_info": null
    },
    {
        "title": "山居诗二十四首 二十三",
        "author": "贯休",
        "content": "如愚何止直如弦，只合深藏碧嶂前。\n但见山中常有雪，不知世上是何年。\n野人爱向庵前笑，赤玃频来袖畔眠。\n只有逍遥好知己，何须更问洞中天。",
        "dynasty": "唐",
        "collection_info": null
    },
    {
        "title": "山居诗二十四首 二十四",
        "author": "贯休",
        "content": "支公放鹤情相似，范泰论交趣不同。\n有念尽为烦恼相，无私方称水晶宫。\n香焚薝卜诸峯晓，珠掐金刚万境空。\n若买山资言不及，恆河沙劫用无穷。",
        "dynasty": "唐",
        "collection_info": null
    },
    {
        "title": "再逢虚中道士三首 一",
        "author": "贯休",
        "content": "天目西峯古坏坛，坛边相别雪漫漫。\n如今四十余年也，还共当时恰一般。",
        "dynasty": "唐",
        "collection_info": null
    },
    {
        "title": "再逢虚中道士三首 二",
        "author": "贯休",
        "content": "囊裏灵龟小似钱，道伊年与我同年。\n壶中长挈天相逐，何处昇天更有天。",
        "dynasty": "唐",
        "collection_info": null
    },
    {
        "title": "再逢虚中道士三首 三",
        "author": "贯休",
        "content": "吾道将君道且殊，君鬚全似老君鬚。\n寻常有语争堪信，爱说蟠桃似瓮麤。",
        "dynasty": "唐",
        "collection_info": null
    },
    {
        "title": "上卢使君二首 一",
        "author": "贯休",
        "content": "一领彤弓下赤墀，惟将清净作藩篱。\n马卿山岳金相似，张绪风情柳不如。\n心染烟霞新句出，笔驱奸蠹宿根隳。\n鄱阳黎庶还堪羡，头有重天足有牦。",
        "dynasty": "唐",
        "collection_info": null
    },
    {
        "title": "上卢使君二首 二",
        "author": "贯休",
        "content": "司马迁文亚圣人，三头九陌碾香尘。\n尽传棣萼麟兼凤，终作昌朝甫与申。\n楼耸娇歌疎雨过，风含和气满城春。\n因知寰海昇平去，又见高宗梦裏人。",
        "dynasty": "唐",
        "collection_info": null
    },
    {
        "title": "陪冯使君游六首 登干霄亭",
        "author": "贯休",
        "content": "拥翠扪萝山屐轻，飘飖红斾在青冥。\n仙科朱绂言非贵，溪鸟林泉癖爱听。\n古桂林边棊局湿，白云堆裏茗烟青。\n因思庐岳弥天客，手把金书倚石屏。",
        "dynasty": "唐",
        "collection_info": null
    },
    {
        "title": "陪冯使君游六首 游灵泉院",
        "author": "贯休",
        "content": "珂佩喧喧满路岐，乱泉声裏扣禅扉。\n对花语合希夷境，坐石苔黏黻黼衣。\n鸟啄古杉云冉冉，风吹清磬露霏霏。\n惠岩亦有孤峯在，只恋翻经未得归。",
        "dynasty": "唐",
        "collection_info": null
    },
    {
        "title": "陪冯使君游六首 过相思岭",
        "author": "贯休",
        "content": "誉自馨香道自怡，相思岭上却无机。\n荒蕖叶覆深霞在，片石人吟一鸟飞。\n何处风砧传古曲，谁家冢树挂斜晖。\n因思往事真堪笑，鹤背渔竿未是归。",
        "dynasty": "唐",
        "collection_info": null
    },
    {
        "title": "陪冯使君游六首 锦沙墩",
        "author": "贯休",
        "content": "临水登山兴自奇，锦沙墩上最多时。\n虽云髮白孤峯好，其奈名清圣主知。\n草媚莲塘资逸步，云生松壑有新诗。\n翛然别是神仙趣，岂羡东山妓乐随。",
        "dynasty": "唐",
        "collection_info": null
    },
    {
        "title": "陪冯使君游六首 钓罾潭",
        "author": "贯休",
        "content": "境静江清无事时，红旌画鹢动渔矶。\n心期只是行春去，日暮还应待鹤归。\n风破绮霞山寺出，人歌白雪岛花飞。\n自怜亦在仙舟上，玉浪翻翻溅草衣。",
        "dynasty": "唐",
        "collection_info": null
    },
    {
        "title": "陪冯使君游六首 迎仙阁",
        "author": "贯休",
        "content": "涧香霞影遶楼台，捲箔凭阑耳目开。\n况从旌旗近鸾凤，可怜谈笑出尘埃。\n火云不入长松径，露茗何须白玉杯。\n谁道迎仙仙不至，今朝还有谢公来。",
        "dynasty": "唐",
        "collection_info": null
    },
    {
        "title": "贺雨上王使君二首 一",
        "author": "贯休",
        "content": "一片丹心合万灵，应时甘雨带龙腥。\n驱尘煞烧连穷□，□电衝霓满窅冥。\n处处已知仓廪溢，家家皆歇管弦听。\n应须蚤勒南山石，黄霸清风满内庭。",
        "dynasty": "唐",
        "collection_info": null
    },
    {
        "title": "贺雨上王使君二首 二",
        "author": "贯休",
        "content": "由来天赞德唯馨，朋祷心期事尽行。\n玄妙久闻谈佛母，感通今日见神明。\n破除秋热飘萧尽，还似春时散漫倾。\n他日为霖亦如此，诸生无不沐经营。",
        "dynasty": "唐",
        "collection_info": null
    },
    {
        "title": "感怀寄卢给事二首 一",
        "author": "贯休",
        "content": "绵绵远念近来多，喜鹊随函到绿萝。\n虽匪二贤曾入洛，忽惊六义减沈疴。\n童扳邻杏隳墙瓦，燕啄花泥落砌莎。\n好更因人寄消息，沃州归去已蹉跎。",
        "dynasty": "唐",
        "collection_info": null
    },
    {
        "title": "感怀寄卢给事二首 二",
        "author": "贯休",
        "content": "常忆团圆绣像前，东归经乱独生全。\n孤峯已住六七处，万事无成三十年。\n每想苑墙危逼路，更思钵塔晓凌烟。\n如今憔悴荆枝尽，一讽来书一怆然。",
        "dynasty": "唐",
        "collection_info": null
    },
    {
        "title": "贺郑使君",
        "author": "贯休",
        "content": "三衢蜂虿陷城池，八咏龙韬整武貔。\n纔谕危亡书半幅，便思父母泪双垂。\n戈收甲束投仁境，汗浃魂飘拜虎旗。\n死地再生知德重，精兵连譀觉山移。\n人和美叶祯祥出，阵善深为典教推。\n仗信输诚方始是，执俘折馘欲何为。\n清威严令无纤𡏖，长路深山不拾遗。\n七邑恩波歌浩渺，一方云物自鲜奇。\n天文仰视同诸掌，劒术无前更数谁。\n战马闲眠汀草远，秋鼙干揭岳霞隳。\n义为土地精灵伏，仁作金汤铁石卑。\n龚遂刘宽同煦妪，张飞关羽太驱驰。\n笙歌席上偏怜客，刀劒林中亦念诗。\n縠渚美为长饮水，金山高作受降碑。\n时犹草草秋方尽，陈是堂堂孰敢窥。\n宠渥岂唯分节钺，勋庸须勒上钟彝。\n神资天赞谁堪比，名遂功成自不知。\n捲箔倚阑云欲雪，拥垆倾榼酒如饴。\n扶尧社稷常忧老，到郭汾阳亦未迟。\n释子沾恩无以报，只将葑菲贺阶墀。",
        "dynasty": "唐",
        "collection_info": null
    },
    {
        "title": "送郑使君",
        "author": "贯休",
        "content": "刺婺廉闽动帝台，唯将清净作梯媒。\n绿沈枪卓妖星落，白玉壶澄苦雾开。\n仁爱久悬溪上月，恩光又发领头梅。\n天资刘邵龚黄笔，神助韩彭卫霍才。\n古驿劒江分掩映，画旗花舫下喧豗。\n凤麟帟幕芙蓉坼，洞壑清威霹雳来。\n礼乐封疆添礼乐，尘埃时节勿尘埃。\n荔支花下驱千骑，薝葡林中礼万迴。\n视事蛮奴磨玉砚，邀宾海月射金杯。\n讴歌合合千门乐，鼙角雄雄一阁雷。\n君父恩深头早白，子孙荣袭日难陪。\n东阳缁素如何好，空向生祠祝上台。",
        "dynasty": "唐",
        "collection_info": null
    },
    {
        "title": "赠杨公杜之舅",
        "author": "贯休",
        "content": "分尽君忧一不遗，凤书征入万民悲。\n风云终日如相逐，雨露前程即可知。\n画舸还盛江革石，秋山又看谢安棊。\n谈谐尽是经邦术，头角由来出世姿。\n天地事须归橐籥，文章谁得到罘罳。\n扣舷傍岛清吟健，问俗看渔晚泊迟。\n霞影满江摇枕簟，鸟行和月下涟漪。\n周秦汉魏书书在，麟凤龟龙步步随。\n金殿恩波将浩浩，圭峯意绪谩孜孜。\n郡中条令春常在，境外謌谣美更奇。\n道者药垆留要妙，林僧禅偈寄相思。\n王杨卢骆真何者，房杜萧张更是谁。\n应念衢民千万户，家家皆置一生祠。",
        "dynasty": "唐",
        "collection_info": null
    },
    {
        "title": "游金华山禅院",
        "author": "贯休",
        "content": "兹地曾栖菩萨僧，旃檀楼殿瀑崩腾。\n因知境胜终难到，问着人来悉不曾。\n斜谷暗藏千载雪，薄岚常翳一龛灯。\n多惭不及当时海，又下嵯峨一万层。",
        "dynasty": "唐",
        "collection_info": null
    },
    {
        "title": "寄郑道士二首 一",
        "author": "贯休",
        "content": "常忆苏耽好羽仪，信安山观住多时。\n不知玉质双栖处，两箇仙人是阿谁。",
        "dynasty": "唐",
        "collection_info": null
    },
    {
        "title": "寄郑道士二首 二",
        "author": "贯休",
        "content": "谁带金轮髻裏珠，何妨相逐去清都。\n旧山大有闲田地，五色香茆有子无。",
        "dynasty": "唐",
        "collection_info": null
    },
    {
        "title": "送少年禅师二首 一",
        "author": "贯休",
        "content": "秀眉青目树花衣，一钵随缘智不知。\n佛与轮王嫌不作，世间刚有箇痴儿。",
        "dynasty": "唐",
        "collection_info": null
    },
    {
        "title": "送少年禅师二首 二",
        "author": "贯休",
        "content": "万水千山一鹤飞，岂愁游子暮何之。\n古今此着无人会，王积新输更不疑。",
        "dynasty": "唐",
        "collection_info": null
    },
    {
        "title": "古劒池",
        "author": "贯休",
        "content": "秋水莲花三四枝，我来慷慨步迟迟。\n不决浮云斩邪佞，真成龙去拟何为。",
        "dynasty": "唐",
        "collection_info": null
    },
    {
        "title": "曹娥碑",
        "author": "贯休",
        "content": "高碑说尔孝应难，弹指端思白浪间。\n堪叹行人不迴首，前山应是苎萝山。",
        "dynasty": "唐",
        "collection_info": null
    },
    {
        "title": "比干传",
        "author": "贯休",
        "content": "昏王亡国岂堪陈，只见明诚不见身。\n想得先生也知自，欲将留与后来人。",
        "dynasty": "唐",
        "collection_info": null
    },
    {
        "title": "送人游茆山",
        "author": "贯休",
        "content": "鸟啼花笑暖纷纷，路入青云白石门。\n君到前头好看好，老僧或恐是茆君。",
        "dynasty": "唐",
        "collection_info": null
    },
    {
        "title": "闻杜宇",
        "author": "贯休",
        "content": "咽雨哀风更不停，春光于尔岂无情。\n宜须唤得谢豹出，方始年年无此声。",
        "dynasty": "唐",
        "collection_info": null
    },
    {
        "title": "听晓角",
        "author": "贯休",
        "content": "三会单于满阁风，五行无忒月朦胧。\n如何十万家休戚，只在呜呜咽咽中。",
        "dynasty": "唐",
        "collection_info": null
    },
    {
        "title": "宿赤松山观题道人水阁兼寄郡守",
        "author": "贯休",
        "content": "珠殿香軿倚翠棱，寒栖吾道寄孙登。\n岂应肘后终无分，见说仙中亦有僧。\n云敛石泉飞险窦，月明山鼠下枯藤。\n还如华顶清谈夜，因有新诗寄郑弘。",
        "dynasty": "唐",
        "collection_info": null
    },
    {
        "title": "春游凉泉寺",
        "author": "贯休",
        "content": "一到凉泉未拟归，迸珠喷玉落阶[墀]。\n几多僧祗因泉在，无限松如泼墨为。\n云堑含香啼鸟细，茗瓯擎乳落花迟。\n青山看着不可上，多病多慵争奈伊。",
        "dynasty": "唐",
        "collection_info": null
    },
    {
        "title": "经吴宫",
        "author": "贯休",
        "content": "夫差昏暗霸图倾，千古凄凉地不灵。\n妖艳恩余宫露浊，忠臣心苦海山青。\n萧条陵陇侵寒水，彷佛楼台出杳冥。\n此是前车况非远，六朝何更不惺惺。",
        "dynasty": "唐",
        "collection_info": null
    },
    {
        "title": "送薛侍郎贬峡州司马",
        "author": "贯休",
        "content": "得罪唯惊恩未酬，夷陵山谁称闲游。\n人知八凯须当国，猨到三声不用愁。\n花落扁舟香冉冉，草侵公署雨修修。\n因人好寄新诗好，不独江东有沃州。",
        "dynasty": "唐",
        "collection_info": null
    },
    {
        "title": "将入匡山宿韩判官宅",
        "author": "贯休",
        "content": "一宿兰堂接上才，白云归去几裴回。\n黛青峯朵孤吟后，雪白猨儿必寄来。\n帘卷茶烟萦堕叶，月明棊子落深苔。\n明朝江上空迴首，始觉清风不可陪。",
        "dynasty": "唐",
        "collection_info": null
    },
    {
        "title": "送郑侍郎骞赴阙",
        "author": "贯休",
        "content": "文章国器尽琅玕，朝骑骎骎岁欲残。\n彩笔祗宜天上用，绣衣偏称雪中看。\n休惊断鴈离三楚，渐入祥烟下七槃。\n翰苑旧知凭与说，紫金轮畔寄书难。",
        "dynasty": "唐",
        "collection_info": null
    },
    {
        "title": "上卢使君",
        "author": "贯休",
        "content": "一别旌旗已一年，二林真子劝安禅。\n常思双戟华堂裏，还似孤峯峭壁前。\n步出林泉多吉梦，帆侵分野入祥烟。\n自怜酷似随阳鴈，霜打风飘到日边。",
        "dynasty": "唐",
        "collection_info": null
    },
    {
        "title": "寄匡山大愿和尚",
        "author": "贯休",
        "content": "一听玄音下竹亭，却思窗雪与囊萤。\n祗将清净酬恩德，敢信文章有性灵。\n梦历山床闻鹤语，吟思海月上沙汀。\n不堪迴首沧江上，万仞庐峯在杳冥。",
        "dynasty": "唐",
        "collection_info": null
    },
    {
        "title": "别卢使君归东阳二首 一",
        "author": "贯休",
        "content": "雨气蒙蒙草满庭，式微吟剧更谁听。\n诗逢匠化唯贪住，日觉恩深不易铭。\n心苦祗应消鬓黑，梦游频入倚天青。\n从兹还似归回首，唯祝台星与福星。",
        "dynasty": "唐",
        "collection_info": null
    },
    {
        "title": "别卢使君归东阳二首 二",
        "author": "贯休",
        "content": "家在严陵钓渚旁，细涟嘉树拂窗凉。\n难医林薮烟霞癖，又出芝兰父母乡。\n孤帆好风千里暖，深花黄鸟一声长。\n终期金鼎调羹日，再近尼丘日月光。",
        "dynasty": "唐",
        "collection_info": null
    },
    {
        "title": "溪寺水阁闲眺因寄宋使君",
        "author": "贯休",
        "content": "溪木萧条一凭阑，玉霜飞后浪花寒。\n钓鱼船上风烟暝，古木林中砧杵干。\n至竟道心方始是，空耽山色亦无端。\n谁如太守分忧外，时把西经尽日看。",
        "dynasty": "唐",
        "collection_info": null
    },
    {
        "title": "春送赵文观送故合州座主神榇归洛",
        "author": "贯休",
        "content": "喜继于悲锦水东，还乡仙骑却寻嵩。\n再烧良玉尧云动，方报深恩绛帐空。\n远道灵[輀]春欲尽，乱山羸马恨无穷。\n他年必立吾君侧，好把书绅荅至公。",
        "dynasty": "唐",
        "collection_info": null
    },
    {
        "title": "{巩/言}光大师草书歌",
        "author": "贯休",
        "content": "雪压千峯横枕上，穷困虽多还激壮。\n看师逸蹟两相宜，高适歌行李白诗。\n海上惊驱山猛烧，吹断狂烟着沙草。\n江楼曾见落星石，几回试发将军炮。\n别有寒雕掠绝壁，提上玄猨更生力。\n又见吴中磨角来，舞槊盘刀初触击。\n好文天子挥宸翰，御制本多推玉案。\n晨开水殿教题壁，题罢紫衣亲宠锡。\n僧家爱诗自拘束，僧家爱画亦局促。\n唯师草圣艺偏高，一掬山泉心便足。",
        "dynasty": "唐",
        "collection_info": null
    },
    {
        "title": "题成都玉局观孙位画龙",
        "author": "贯休",
        "content": "我见苏州昆山佛殿中，金城柱上有二龙。\n老僧相传道是僧繇手，寻常入海共龙鬬。\n又闻蜀国玉局观有孙遇蹟，蟠屈身长八十尺。\n游人争看不敢近，头覻寒泉万丈碧。",
        "dynasty": "唐",
        "collection_info": null
    },
    {
        "title": "观地狱图",
        "author": "贯休",
        "content": "峨峨非劒阁，有树不堪攀。\n佛手遮不得，人心似等闲。\n周王应未雪，白起作何颜。\n尽日空弹指，茫茫尘世间。",
        "dynasty": "唐",
        "collection_info": null
    },
    {
        "title": "赠雷卿张明府",
        "author": "贯休",
        "content": "任官征战后，度日寄闲身。\n封卷还高客，飞书问野人。\n废田教种谷，生路遣寻薪。\n若起柴桑兴，无先漉酒巾。",
        "dynasty": "唐",
        "collection_info": null
    },
    {
        "title": "献钱尚父",
        "author": "贯休",
        "content": "贵逼人来不自由，龙骧凤翥势难收。\n满堂花醉三千客，一劒霜寒十四州。\n鼓角揭天嘉气冷，风涛动地海山秋。\n东南永作金天柱，谁羡当时万户侯。",
        "dynasty": "唐",
        "collection_info": null
    },
    {
        "title": "绣州张相公见访",
        "author": "贯休",
        "content": "德符唐德瑞通天，曾叱谗谀玉座前。\n千袭彩衣宫锦薄，数床御札主恩偏。\n出师暂放张良箸，得罪惟撑范蠡船。\n未报君恩终必报，不妨金地礼青莲。",
        "dynasty": "唐",
        "collection_info": null
    },
    {
        "title": "题某公宅",
        "author": "贯休",
        "content": "宅成天下借图看，始笑平生眼力悭。\n地占百湾多是水，楼无一面不当山。\n荷深似入苕溪路，石怪疑行鴈荡间。\n只恐中原方鼎沸，天心未遣主人闲。",
        "dynasty": "唐",
        "collection_info": null
    },
    {
        "title": "海觉禅师山院",
        "author": "贯休",
        "content": "人言海觉老宗师，隐绝层巅世莫知。\n青草不生行道迹，白云常护坐禅扉。\n六环金锡飞来后，一派银河泻落时。\n借问大心能济物，龙门风雹捲天池。",
        "dynasty": "唐",
        "collection_info": null
    },
    {
        "title": "悼张道古",
        "author": "贯休",
        "content": "清河逝水大悤悤，东观无人失至公。\n天上君恩三载隔，鑑中鸾影一时空。\n坟生苦雾苍茫外，门掩寒云寂寞中。\n惆怅斯人又如此，一声蛮笛满江风。",
        "dynasty": "唐",
        "collection_info": null
    },
    {
        "title": "月夕",
        "author": "贯休",
        "content": "霜月夜裴回，楼中羌笛催。\n晓风吹不尽，江上落残梅。",
        "dynasty": "唐",
        "collection_info": null
    },
    {
        "title": "夜雨",
        "author": "贯休",
        "content": "夜雨山草湿，爽籁杂枯木。\n闲吟笁仙偈，清绝过于玉。",
        "dynasty": "唐",
        "collection_info": null
    },
    {
        "title": "晚望",
        "author": "贯休",
        "content": "落日碧江静，莲唱清且闲。\n更寻花发处，借月过前湾。",
        "dynasty": "唐",
        "collection_info": null
    },
    {
        "title": "早霜寄蔡大",
        "author": "贯休",
        "content": "昨夜楚钟鸣，飞霜下楚城。\n定知迁客鬓，先向鑑中生。",
        "dynasty": "唐",
        "collection_info": null
    },
    {
        "title": "赠写经僧楚云",
        "author": "贯休",
        "content": "剔皮刺血诚何苦，为写灵山九会文。\n十指沥干终七轴，后来求法更无君。",
        "dynasty": "唐",
        "collection_info": null
    },
    {
        "title": "寄题诠律师院",
        "author": "贯休",
        "content": "锦溪光裏耸楼台，师院高凌积翠开。\n深竹杪闻残盘尽，一茶中见数帆来。\n焚香只是看新律，幽步犹疑损绿苔。\n莫讶题诗又东去，石房清冷在天台。",
        "dynasty": "唐",
        "collection_info": null
    },
    {
        "title": "寄天台叶道士",
        "author": "贯休",
        "content": "负局高风不可陪，玉霄峯北置楼台。\n注参同契未将出，寻楖栗僧多宿来。\n飕槭松风山枣落，閒关溪鸟朮花开。\n终须肘后相传好，莫便乘鸾去不迴。",
        "dynasty": "唐",
        "collection_info": null
    },
    {
        "title": "送道友归天台",
        "author": "贯休",
        "content": "藓浓苔湿冷层层，珍重先生独去登。\n气养三田传未得，药非八石许还曾。\n云根应狎玉斧子，月径多寻银地僧。\n太守苦留终不住，可怜江上去腾腾。",
        "dynasty": "唐",
        "collection_info": null
    },
    {
        "title": "陶种柑橙令山童买之",
        "author": "贯休",
        "content": "高步南山南，高歌北山北。\n数载买柑橙，山资近又足。",
        "dynasty": "唐",
        "collection_info": null
    },
    {
        "title": "春送僧",
        "author": "贯休",
        "content": "蜀魄关关花雨深，送师衝雨到江浔。\n不能更折江头柳，自有青青松柏心。",
        "dynasty": "唐",
        "collection_info": null
    },
    {
        "title": "律师",
        "author": "贯休",
        "content": "薝卜花红径草青，雪肤冰骨步轻轻。\n今朝暂到焚香处，只恐床前有蝨声。",
        "dynasty": "唐",
        "collection_info": null
    },
    {
        "title": "书石壁禅居屋壁",
        "author": "贯休",
        "content": "赤旃檀塔六七级，白菡萏花三四枝。\n禅客相逢只弹指，此心能有几人知。",
        "dynasty": "唐",
        "collection_info": null
    },
    {
        "title": "句",
        "author": "贯休",
        "content": "今日再三难更识，谶辞唯道待钱来。\n鴈荡经行云漠漠，龙湫宴坐雨蒙蒙。\n刻成筝柱鴈相挨。\n黄昏风雨黑如盘，别我不知何处去。\n郭尚父休夸塞北，裴中令莫说淮西。\n万计交人买，华轩保惜深。\n如何忠为主，至竟不封侯。\n但看千骑去，知有几人归。\n一生不蓄买田钱，华屋何心亦偶然。\n客至多逢僧在坐，钓归惟许鹤随船。\n家为买琴添旧价，厨因养鹤减晨炊。\n黏粉为题栖凤竹，带香因洗落花泉。",
        "dynasty": "唐",
        "collection_info": null
    },
    {
        "title": "夏日草堂作",
        "author": "齐己",
        "content": "沙泉带草堂，纸帐卷空床。\n静是真消息，吟非俗肺肠。\n园林坐清影，梅杏嚼红香。\n谁住原西寺，钟声送夕阳。",
        "dynasty": "唐",
        "collection_info": null
    },
    {
        "title": "寄镜湖方干处士",
        "author": "齐己",
        "content": "贺监旧山川，空来近百年。\n闻君与琴鹤，终日在渔船。\n岛露深秋石，湖澄半夜天。\n云门几迴去，题徧好林泉。",
        "dynasty": "唐",
        "collection_info": null
    },
    {
        "title": "送人归吴",
        "author": "齐己",
        "content": "比说归耕钓，迢迢向海涯。\n春寒游子路，村晚主人家。\n□□□□□，□山绿过茶。\n重寻旧邻里，菱藕正开花。",
        "dynasty": "唐",
        "collection_info": null
    },
    {
        "title": "赠仰上人",
        "author": "齐己",
        "content": "避地依真境，安閒似旧溪。\n干戈百里外，泉石乱峰西。\n草瑞香难歇，松灵盖尽低。\n寻应报休马，瓶锡向南携。",
        "dynasty": "唐",
        "collection_info": null
    },
    {
        "title": "夜坐",
        "author": "齐己",
        "content": "百虫声裏坐，夜色共冥冥。\n远忆诸峰顶，曾栖此性灵。\n月华澄有象，诗思在无形。\n彻曙都忘寝，虚牕日照经。",
        "dynasty": "唐",
        "collection_info": null
    },
    {
        "title": "新栽松",
        "author": "齐己",
        "content": "野僧教种法，苒苒出蓬蒿。\n百岁催人老，千年待尔高。\n静宜兼竹石，幽合近猨猱。\n他日成阴后，秋风吹海涛。",
        "dynasty": "唐",
        "collection_info": null
    },
    {
        "title": "期友人",
        "author": "齐己",
        "content": "早晚逐兹来，闲门日为开。\n乱蛩鸣白草，残菊藉苍苔。\n困卧谁惊起，闲行自欲迴。\n何时此携手，吾子本多才。",
        "dynasty": "唐",
        "collection_info": null
    },
    {
        "title": "和郑谷郎中看棊",
        "author": "齐己",
        "content": "箇是仙家事，何人合用心。\n几时终一局，万木老千岑。\n有路如飞出，无机似陆沈。\n樵夫可能解，也此废光阴。",
        "dynasty": "唐",
        "collection_info": null
    },
    {
        "title": "寄钱塘罗给事",
        "author": "齐己",
        "content": "愤愤呕谗书，无人诵子虚。\n伤心天佑末，搔首懿宗初。\n海树青丛短，湖山翠点疎。\n秋涛看足否，罗剎石边居。",
        "dynasty": "唐",
        "collection_info": null
    },
    {
        "title": "戊辰岁湘中寄郑谷郎中",
        "author": "齐己",
        "content": "白髮久慵簪，常闻病亦吟。\n瘦应成鹤骨，闲想似禅心。\n上国杨花乱，沧洲荻笋深。\n不堪思翠巘，西望独沾襟。",
        "dynasty": "唐",
        "collection_info": null
    },
    {
        "title": "寓言",
        "author": "齐己",
        "content": "造化安能保，山川凿欲翻。\n精华销地底，珠玉聚侯门。\n始作骄奢本，终为祸乱根。\n亡家与亡国，云此更何言。",
        "dynasty": "唐",
        "collection_info": null
    },
    {
        "title": "寄王振拾遗",
        "author": "齐己",
        "content": "折槛意何如，平安信不虚。\n近来焚谏草，深去觅山居。\n□□□□□，□□□□余。\n分明知在处，难寄乱离书。",
        "dynasty": "唐",
        "collection_info": null
    },
    {
        "title": "经贾岛旧居",
        "author": "齐己",
        "content": "先生居处所，野烧几为灰。\n若有吟魂在，应随夜魄迴。\n地宁销志气，天忍罪清才。\n古木霜风晚，江禽共宿来。",
        "dynasty": "唐",
        "collection_info": null
    },
    {
        "title": "送人游塞",
        "author": "齐己",
        "content": "槐柳野桥边，行尘暗马前。\n秋风来汉地，客路入胡天。\n鴈聚河流浊，羊羣碛草膻。\n那堪陇头宿，乡梦逐潺湲。",
        "dynasty": "唐",
        "collection_info": null
    },
    {
        "title": "桃花",
        "author": "齐己",
        "content": "千株含露态，何处照人红？\n风暖仙源裏，春和水国中。\n流莺应见落，舞蜨未知空。\n拟欲求图画，枝枝带竹丛。",
        "dynasty": "唐",
        "collection_info": null
    },
    {
        "title": "闻鴈",
        "author": "齐己",
        "content": "何处人惊起，飞来过草堂。\n丹心劳避弋，万里念随阳。\n影断风天月，声孤荻岸霜。\n明年趁春去，江上别鸳鸯。",
        "dynasty": "唐",
        "collection_info": null
    },
    {
        "title": "送人游南",
        "author": "齐己",
        "content": "南国多山水，君游兴可知。\n船中江上景，晚泊早行时。\n子美遗魂地，藏真旧墨池。\n经过几销日，荒草裏寻碑。",
        "dynasty": "唐",
        "collection_info": null
    },
    {
        "title": "送益公归旧居",
        "author": "齐己",
        "content": "旧隐终牵梦，春残结束归。\n溪山无伴过，风雨有花飞。\n片石留题字，孤潭照浣衣。\n邻僧喜相接，埽径与开扉。",
        "dynasty": "唐",
        "collection_info": null
    },
    {
        "title": "不睡",
        "author": "齐己",
        "content": "永夜不欲睡，虚堂闭復开。\n却离灯影去，待得月光来。\n落叶逢巢住，飞萤值我迴。\n天明拂经案，一炷白檀灰。",
        "dynasty": "唐",
        "collection_info": null
    },
    {
        "title": "新秋雨后",
        "author": "齐己",
        "content": "夜雨洗河汉，诗怀觉有灵。\n篱声新蟋蟀，草影老蜻蜓。\n静引闲机发，凉吹远思醒。\n逍遥向谁说，时注漆园经。",
        "dynasty": "唐",
        "collection_info": null
    },
    {
        "title": "送刘蜕秀才赴举",
        "author": "齐己",
        "content": "百发百中□，□□□□年。\n丹枝如计分，一箭的无偏。\n文物兵销国，关河雪霁天。\n都人看春牓，韩字在谁前。",
        "dynasty": "唐",
        "collection_info": null
    },
    {
        "title": "留题仰山大师塔院",
        "author": "齐己",
        "content": "岚光迭杳冥，晓翠湿窗明。\n欲起游方去，重来绕塔行。\n乱云开鸟道，羣木发秋声。\n曾约诸徒弟，香灯尽此生。",
        "dynasty": "唐",
        "collection_info": null
    },
    {
        "title": "乱中闻郑谷吴延保下世",
        "author": "齐己",
        "content": "小谏纔埋玉，星郎亦逝川。\n国由多聚盗，天似不容贤。\n兵火焚诗草，江流涨墓田。\n长安已涂炭，追想更凄然。",
        "dynasty": "唐",
        "collection_info": null
    },
    {
        "title": "送东林寺睦公往吴国",
        "author": "齐己",
        "content": "八月江行好，风帆日夜飘。\n烟霞经北固，禾黍过南朝。\n社客无宗炳，诗家有鲍昭。\n莫因贤相请，不返旧山椒。",
        "dynasty": "唐",
        "collection_info": null
    },
    {
        "title": "除夜",
        "author": "齐己",
        "content": "夜久谁同坐，炉寒鼎亦澄。\n乱松飘雨雪，一室掩香灯。\n白髮添新岁，清吟减旧朋。\n明朝待晴旭，池上看春冰。",
        "dynasty": "唐",
        "collection_info": null
    },
    {
        "title": "送秘上人",
        "author": "齐己",
        "content": "谁喜老闲身，春山起送君。\n欲凭莲社信，转入洞庭云。\n道路长无阻，干戈渐不闻。\n秋来向何处，相忆鴈成羣。",
        "dynasty": "唐",
        "collection_info": null
    },
    {
        "title": "寓居岳麓谢进士沈彬再访",
        "author": "齐己",
        "content": "去岁来寻我，留题在藓痕。\n又因风雪夜，重宿古松门。\n玉有疑休泣，诗无主且言。\n明朝此相送，披褐入桃源。",
        "dynasty": "唐",
        "collection_info": null
    },
    {
        "title": "对雪",
        "author": "齐己",
        "content": "松门堆復积，埋石亦埋莎。\n为瑞还难得，居贫莫厌多。\n听怜终夜落，吟惜一年过。\n谁在江楼望，漫漫堕绿波。",
        "dynasty": "唐",
        "collection_info": null
    },
    {
        "title": "和岷公送李评事往宜春",
        "author": "齐己",
        "content": "兵火销邻境，龙沙有去人。\n江潭牵兴远，风物入题新。\n雪湛将残腊，霞明向早春。\n郡侯开宴处，桃李照歌尘。",
        "dynasty": "唐",
        "collection_info": null
    },
    {
        "title": "送僧",
        "author": "齐己",
        "content": "老忆游方日，天涯锡独摇。\n凌晨从北固，衝雪向南朝。\n鬓髮泉边剃，香灯树下烧。\n双峰诸道友，夏满有书招。",
        "dynasty": "唐",
        "collection_info": null
    },
    {
        "title": "过荆门",
        "author": "齐己",
        "content": "路出荆门远，行行日欲西。\n草枯蛮冢乱，山断汉江低。\n野店丛蒿短，烟村簇树齐。\n翻思故林去，在处有猨啼。",
        "dynasty": "唐",
        "collection_info": null
    },
    {
        "title": "山中荅人",
        "author": "齐己",
        "content": "谩道诗名出，何曾着苦吟。\n忽来还有意，已过即无心。\n夏月山长往，霜天寺独寻。\n故人怜拙朴，时復寄空林。",
        "dynasty": "唐",
        "collection_info": null
    },
    {
        "title": "赠卢明府闲居",
        "author": "齐己",
        "content": "鬓霜垂七十，江国久辞官。\n满箧新风雅，何人旧岁寒。\n闲居当野水，幽鸟宿渔竿。\n终欲相寻去，兵戈时转难。",
        "dynasty": "唐",
        "collection_info": null
    },
    {
        "title": "幽庭",
        "author": "齐己",
        "content": "不放生纤草，从教徧绿苔。\n还防长者至，未着牡丹栽。\n蛱蝶空飞过，鹡鸰时下来。\n南邻折芳子，到此寂寥迴。",
        "dynasty": "唐",
        "collection_info": null
    },
    {
        "title": "送休师归长沙宁觐",
        "author": "齐己",
        "content": "吾子此归宁，风烟是旧经。\n无穷芳草色，何处故山青？\n偶泊鸣蝉岛，难眠好月汀。\n殷勤问安外，湘岸采诗灵。",
        "dynasty": "唐",
        "collection_info": null
    },
    {
        "title": "将游嵩华行次荆渚",
        "author": "齐己",
        "content": "莲峰映敷水，嵩岳压伊河。\n两处思归久，前贤隐去多。\n闲身应绝迹，在世幸无他。\n会向红霞峤，僧龛对薜萝。",
        "dynasty": "唐",
        "collection_info": null
    },
    {
        "title": "远思",
        "author": "齐己",
        "content": "远思极何处，南楼烟水长。\n秋风过鸿鴈，游子在潇湘。\n海面云生白，天涯堕晚光。\n徘徊古堤上，曾此赠垂杨。",
        "dynasty": "唐",
        "collection_info": null
    },
    {
        "title": "寄勉二三子",
        "author": "齐己",
        "content": "不见二三子，悠然吴楚间。\n尽应生白髮，几箇在青山。\n□□□□□，□□莫放闲。\n君闻国风否，千秋咏关关。",
        "dynasty": "唐",
        "collection_info": null
    },
    {
        "title": "渚宫江亭寓目",
        "author": "齐己",
        "content": "津亭虽极望，未称本心闲。\n白有三江水，青无一点山。\n新鸿喧夕浦，远棹聚空湾。\n终遂归匡社，孤帆即此还。",
        "dynasty": "唐",
        "collection_info": null
    },
    {
        "title": "蝴蝶",
        "author": "齐己",
        "content": "何处背繁红，迷芳到槛重。\n分飞还独出，成队偶相逢。\n远害终防雀，争先不避蜂。\n桃蹊牵往復，兰径引相从。\n翠裛丹心冷，香凝粉翅浓。\n可寻穿树影，难觅宿花踪。\n日晚来仍急，春残舞未慵。\n西风旧池馆，犹得采芙蓉。",
        "dynasty": "唐",
        "collection_info": null
    },
    {
        "title": "送刘秀才往东洛",
        "author": "齐己",
        "content": "羡子去东周，行行非旅游。\n烟霄有兄弟，事业尽曹刘。\n洛水清奔夏，嵩云白入秋。\n来年遂鹏化，一举上瀛洲。",
        "dynasty": "唐",
        "collection_info": null
    },
    {
        "title": "移竹",
        "author": "齐己",
        "content": "旧溪千万竿，风雨夜珊珊。\n白首来江国，黄金买岁寒。\n乍移伤粉节，终遶着朱栏。\n会得承春力，新抽锦箨看。",
        "dynasty": "唐",
        "collection_info": null
    },
    {
        "title": "雉",
        "author": "齐己",
        "content": "角角类关关，春晴锦羽干。\n文呈五色异，瑞入九苞难。\n暮宿红兰暖，朝飞绿野寒。\n山梁从行者，错解仲尼叹。",
        "dynasty": "唐",
        "collection_info": null
    },
    {
        "title": "怀轩辕先生",
        "author": "齐己",
        "content": "不得先生信，空怀汗漫秋。\n月华离鹤背，日影上鳌头。\n欲学孤云去，其如重骨留。\n槎程在何处，人世屡荒丘。",
        "dynasty": "唐",
        "collection_info": null
    },
    {
        "title": "永夜感怀寄郑谷郎中",
        "author": "齐己",
        "content": "展转復展转，所思安可论。\n夜凉难就枕，月好重开门。\n霜杀百草尽，蛩归四壁根。\n生来苦章句，早遇至公言。",
        "dynasty": "唐",
        "collection_info": null
    },
    {
        "title": "卖松者",
        "author": "齐己",
        "content": "未得凌云价，何惭所买真。\n自知桃李世，有爱岁寒人。\n瑟瑟初离涧，青青未识尘。\n宁同买花者，贵逐片时春。",
        "dynasty": "唐",
        "collection_info": null
    },
    {
        "title": "丙寅岁寄潘归仁",
        "author": "齐己",
        "content": "九土尽荒墟，干戈杀害余。\n更须忧去国，未可守贫居。\n康泰终来在，编联莫破除。\n他年遇知己，无耻报襜褕。",
        "dynasty": "唐",
        "collection_info": null
    },
    {
        "title": "尝茶",
        "author": "齐己",
        "content": "石屋晚烟生，松窗铁碾声。\n因留来客试，共说寄僧名。\n味击诗魔乱，香搜睡思轻。\n春风霅川上，忆傍绿丛行。",
        "dynasty": "唐",
        "collection_info": null
    },
    {
        "title": "杨花",
        "author": "齐己",
        "content": "暖景照悠悠，遮空势渐稠。\n乍如飞雪远，未似落花休。\n万带都门外，千株渭水头。\n纷纭知近夏，销歇恐成秋。\n软着朝簪去，狂随别骑游。\n斾衝离馆驿，莺扑绕宫楼。\n江国晴愁对，池塘晚见浮。\n虚窗萦笔雅，深院藉苔幽。\n静堕王孙酒，繁黏客子裘。\n咏吟何洁白，根本属风流。\n向日还轻举，因风更自由。\n不堪思汴岸，千里到扬州。",
        "dynasty": "唐",
        "collection_info": null
    },
    {
        "title": "咏影",
        "author": "齐己",
        "content": "万物患有象，不能逃大明。\n始随残魄灭，又逐晓光生。\n曲直宁相隐，洪纤必自呈。\n还如至公世，洞鉴是非情。",
        "dynasty": "唐",
        "collection_info": null
    },
    {
        "title": "南归舟中二首 一",
        "author": "齐己",
        "content": "南归乘客棹，道路免崎岖。\n江上经时节，船中听鹧鸪。\n春容含众岫，雨气泛平芜。\n落日停舟望，王维未有图。",
        "dynasty": "唐",
        "collection_info": null
    },
    {
        "title": "南归舟中二首 二",
        "author": "齐己",
        "content": "长江春气寒，客况棹声闲。\n夜泊诸村雨，程迴数郡山。\n桑根垂断岸，浪沫聚空湾。\n已去邻园近，随缘是暂还。",
        "dynasty": "唐",
        "collection_info": null
    },
    {
        "title": "送迁客",
        "author": "齐己",
        "content": "天涯即爱州，谪去莫多愁。\n若似承恩好，何如傍主休。\n瘴昏铜柱黑，草赤火山秋。\n应想尧阴下，当时獬豸头。",
        "dynasty": "唐",
        "collection_info": null
    },
    {
        "title": "题中上人院",
        "author": "齐己",
        "content": "高房占境幽，讲退即冥搜。\n欠鹤同支遁，多诗似惠休。\n缾澄孤井浪，案白小窗秋。\n莫道归山字，朝贤日献酬。",
        "dynasty": "唐",
        "collection_info": null
    },
    {
        "title": "逢乡友",
        "author": "齐己",
        "content": "无况来江岛，逢君话滞留。\n生缘同一国，相识共他州。\n竹影斜青藓，茶香在白瓯。\n犹怜心道合，多事亦冥搜。",
        "dynasty": "唐",
        "collection_info": null
    },
    {
        "title": "自勉",
        "author": "齐己",
        "content": "试筭平生事，中年欠五年。\n知非未落后，读易尚加前。\n分受诗魔役，宁容俗态牵。\n闲吟见秋水，数隻钓鱼船。",
        "dynasty": "唐",
        "collection_info": null
    },
    {
        "title": "寄诗友",
        "author": "齐己",
        "content": "天地有万物，尽应输苦心。\n他人虽欲解，此道奈何深。\n返朴遗时态，关门度岁阴。\n相思去秋夕，共对冷灯吟。",
        "dynasty": "唐",
        "collection_info": null
    },
    {
        "title": "居道林寺书怀",
        "author": "齐己",
        "content": "花落水喧喧，端居信昼昏。\n谁来看山寺，自要埽松门。\n是事皆能讳，唯诗未懒言。\n传闻好时世，亦欲背啼猨。",
        "dynasty": "唐",
        "collection_info": null
    },
    {
        "title": "经吴平观",
        "author": "齐己",
        "content": "中元斋醮后，残烬满空坛。\n老鹤心何待，尊师鬓已干。\n幡灯古殿夜，霜霰大椿寒。\n谁见长生路，人间事万端。",
        "dynasty": "唐",
        "collection_info": null
    },
    {
        "title": "劒客",
        "author": "齐己",
        "content": "拔劒遶残樽，歌终便出门。\n西风满天雪，何处报人恩。\n勇死寻常事，轻讐不足论。\n翻嫌易水上，细碎动离魂。",
        "dynasty": "唐",
        "collection_info": null
    },
    {
        "title": "白髮",
        "author": "齐己",
        "content": "莫染亦莫镊，任从伊满头。\n白虽无耐药，黑也不禁秋。\n静枕听蝉卧，闲垂看水流。\n浮生未达此，多为尔为愁。",
        "dynasty": "唐",
        "collection_info": null
    },
    {
        "title": "秋兴寄胤公",
        "author": "齐己",
        "content": "风声吹竹健，凉气着身轻。\n谁有闲心去，江边看水行。\n村遥红树远，野阔白烟平。\n试裂芭蕉片，题诗问竺卿。",
        "dynasty": "唐",
        "collection_info": null
    },
    {
        "title": "野步",
        "author": "齐己",
        "content": "城裏无闲处，却寻城外行。\n田园经雨水，乡国忆桑耕。\n傍涧蕨薇老，隔村冈陇横。\n何穷此心兴，时復鹧鸪声。",
        "dynasty": "唐",
        "collection_info": null
    },
    {
        "title": "残春",
        "author": "齐己",
        "content": "三月看无也，芳时此可嗟。\n园林欲向夕，风雨更吹花。\n影乱衝人蝶，声繁遶堑蛙。\n那堪傍杨柳，飞絮满邻家。",
        "dynasty": "唐",
        "collection_info": null
    },
    {
        "title": "酬尚颜",
        "author": "齐己",
        "content": "取尽风骚妙，名高身倍闲。\n久离王者阙，欲向祖师山。\n幕府秋招去，溪邻日望还。\n伊余岂酬敌，来往踏苔斑。",
        "dynasty": "唐",
        "collection_info": null
    },
    {
        "title": "苦热",
        "author": "齐己",
        "content": "云势崄于峰，金流断竹风。\n万方应望雨，片景欲焚空。\n毒害芙蓉死，烦蒸瀑布红。\n恩多是团扇，出入画屏中。",
        "dynasty": "唐",
        "collection_info": null
    },
    {
        "title": "送欧阳秀才赴举",
        "author": "齐己",
        "content": "莫疑空手去，无援取高科。\n直是文章好，争如德行多。\n烟霄心一寸，霜雪路千坡。\n称意东归后，交亲那喜何。",
        "dynasty": "唐",
        "collection_info": null
    },
    {
        "title": "放鹭鸶",
        "author": "齐己",
        "content": "洁白虽堪爱，腥膻不那何。\n到头从所欲，还汝旧沧波。",
        "dynasty": "唐",
        "collection_info": null
    },
    {
        "title": "谢王秀才见示诗卷",
        "author": "齐己",
        "content": "谁见少年心，低摧向苦吟。\n后须离影响，得必洞精深。\n道院春苔径，僧楼夏竹林。\n天如爱才子，何虑未知音。",
        "dynasty": "唐",
        "collection_info": null
    },
    {
        "title": "送徐秀才之吴",
        "author": "齐己",
        "content": "吴都霸道昌，才子去观光。\n望阙云天近，朝宗水路长。\n海门收片雨，建业泊残阳。\n欲问淮王信，仙都即帝乡。",
        "dynasty": "唐",
        "collection_info": null
    },
    {
        "title": "独院偶作",
        "author": "齐己",
        "content": "风篁清一院，坐卧润肌肤。\n此境终抛去，邻房肯信无。\n身非王者役，门是祖师徒。\n毕竟伊云鸟，从来我友于。",
        "dynasty": "唐",
        "collection_info": null
    },
    {
        "title": "酬元员外见寄",
        "author": "齐己",
        "content": "僻巷谁相访，风篱翠蔓牵。\n易中通性命，贫裏过流年。\n且有吟情挠，都无俗事煎。\n时闻得新意，多是此忘缘。",
        "dynasty": "唐",
        "collection_info": null
    },
    {
        "title": "寄文秀大师",
        "author": "齐己",
        "content": "皎然灵一时，还有屈于诗。\n世岂无英主，天何惜大师。\n道终归正始，心莫问多岐。\n览卷堪惊立，贞风喜未衰。",
        "dynasty": "唐",
        "collection_info": null
    },
    {
        "title": "夏雨",
        "author": "齐己",
        "content": "霮䨴蔽穹苍，冥蒙自一方。\n当时消酷毒，随处有清凉。\n着物声虽暴，滋农润即长。\n乍红萦急电，微白露残阳。\n应祷尤难得，经旬甚不妨。\n吟听喧竹树，立见涨池塘。\n众类声休出，羣峰色尽藏。\n颓沱来洞壑，汗漫入潇湘。\n下叶黎甿望，高祛旱暵光。\n幽斋飘卧簟，极浦洒归樯。\n藓在阶从湿，花衰苑任伤。\n闲思济时力，謌咏发哀肠。",
        "dynasty": "唐",
        "collection_info": null
    },
    {
        "title": "谢兴公上人寄山水簇子",
        "author": "齐己",
        "content": "半幅古潺颜，看来心意闲。\n何须寻鸟道，即此出人间。\n巘暮疑啼狖，松深认掩关。\n知君远相惠，免我忆归山。",
        "dynasty": "唐",
        "collection_info": null
    },
    {
        "title": "酬微上人",
        "author": "齐己",
        "content": "古律皆深妙，新吟復造微。\n搜难穷月窟，琢苦尽天机。\n晚桧清蝉咽，寒江白鸟飞。\n他年旧山去，为子远携归。",
        "dynasty": "唐",
        "collection_info": null
    },
    {
        "title": "同光岁送人及第东归",
        "author": "齐己",
        "content": "西笑道何光，新朝旧桂堂。\n春官如白傅，内试似文皇。\n变化龙三十，升腾凤一行。\n还家几多兴，满袖月中香。",
        "dynasty": "唐",
        "collection_info": null
    },
    {
        "title": "寄江居耿处士",
        "author": "齐己",
        "content": "野癖虽相似，生涯即不同。\n红霞禅石上，明月钓船中。\n醉倒芦花白，吟缘蓼岸红。\n相思何以寄，吾道本空空。",
        "dynasty": "唐",
        "collection_info": null
    },
    {
        "title": "病起二首 一",
        "author": "齐己",
        "content": "一卧四十日，起来秋气深。\n已甘长逝魄，还见旧交心。\n撑拄筇犹重，枝梧力未任。\n终将此形陋，归死故丘林。",
        "dynasty": "唐",
        "collection_info": null
    },
    {
        "title": "病起二首 二",
        "author": "齐己",
        "content": "秋风已伤骨，更带竹声吹。\n抱疾关门久，扶羸傍砌时。\n无生即不可，有死必相随。\n除却归真觉，何由拟免之。",
        "dynasty": "唐",
        "collection_info": null
    },
    {
        "title": "送中观进公归巴陵",
        "author": "齐己",
        "content": "一论破双空，持行大国中。\n不知从此去，何处挫邪宗。\n昼雨悬帆黑，残阳泊岛红。\n应游到㴩岸，相忆遶茶丛。",
        "dynasty": "唐",
        "collection_info": null
    },
    {
        "title": "寄郑谷郎中",
        "author": "齐己",
        "content": "高名喧省闼，雅颂出吾唐。\n迭巘供秋望，无云到夕阳。\n自封修药院，别埽着僧床。\n几梦中朝事，依依鹓鹭行。",
        "dynasty": "唐",
        "collection_info": null
    },
    {
        "title": "归鴈",
        "author": "齐己",
        "content": "塞门春已暖，连影起苹风。\n云梦千行去，潇湘一夜空。\n江人休举网，虏将又虚弓。\n莫失南来伴，衡阳树即红。",
        "dynasty": "唐",
        "collection_info": null
    },
    {
        "title": "登大林寺观白太傅题版",
        "author": "齐己",
        "content": "九迭苍崖裏，禅家凿翠开。\n清时谁梦到，白傅独寻来。\n怪石和僧定，闲云共鹤迴。\n任兹休去者，心是不然灰。",
        "dynasty": "唐",
        "collection_info": null
    },
    {
        "title": "赠曹松先辈",
        "author": "齐己",
        "content": "今岁赴春闱，达如夫子稀。\n山中把卷去，榜下注官归。\n楚月吟前落，江禽酒外飞。\n闲游向诸寺，却看白麻衣。",
        "dynasty": "唐",
        "collection_info": null
    },
    {
        "title": "夏日江寺寄无上人",
        "author": "齐己",
        "content": "讲终斋磬罢，何处称真心。\n古寺高杉下，炎天独院深。\n燕和江鸟语，墙夺暮花阴。\n大府多才子，闲过在竹林。",
        "dynasty": "唐",
        "collection_info": null
    },
    {
        "title": "夏日梅雨中寄睦公",
        "author": "齐己",
        "content": "梅月来林寺，冥冥各闭门。\n已应双履迹，全没乱云根。\n琢句心无味，看经眼亦昏。\n何时见清霁，招我凭岩轩。",
        "dynasty": "唐",
        "collection_info": null
    },
    {
        "title": "伤郑谷郎中",
        "author": "齐己",
        "content": "钟陵千首作，笔绝亦身终。\n知落干戈裏，谁家煨烬中。\n吟斋春长蕨，钓渚夜鸣鸿。\n惆怅秋江月，曾招我看同。",
        "dynasty": "唐",
        "collection_info": null
    },
    {
        "title": "临行题友生壁",
        "author": "齐己",
        "content": "山衲宜何处，经行避暑深。\n峰西多古寺，日午乱松阴。\n鹤默堪分静，蝉凉解助吟。\n慇懃题壁去，秋早此相寻。",
        "dynasty": "唐",
        "collection_info": null
    },
    {
        "title": "别东林后迴寄修睦",
        "author": "齐己",
        "content": "昨夜从香社，辞君出薜萝。\n晚来巾舃上，已觉俗尘多。\n远路萦芳草，遥空共白波。\n南朝在天末，此去重经过。",
        "dynasty": "唐",
        "collection_info": null
    },
    {
        "title": "古松",
        "author": "齐己",
        "content": "雷电不敢伐，鳞皴势万端。\n蠹依枯节死，蛇入朽根盘。\n影浸僧禅湿，声吹鹤梦寒。\n寻常风雨夜，应有鬼神看。",
        "dynasty": "唐",
        "collection_info": null
    },
    {
        "title": "夏日西霞寺书怀寄张逸人",
        "author": "齐己",
        "content": "人中林下现，名自有闲忙。\n建业红尘热，栖霞白石凉。\n倚身柽几稳，洒面瀑流香。\n不似高斋裏，花连竹影长。",
        "dynasty": "唐",
        "collection_info": null
    },
    {
        "title": "访自牧上人不遇",
        "author": "齐己",
        "content": "然诺竟如何，诸侯见重多。\n高房度江雨，经月长寒莎。\n道本同骚雅，书曾到薜萝。\n相寻未相见，危阁望沧波。",
        "dynasty": "唐",
        "collection_info": null
    },
    {
        "title": "题东林白莲",
        "author": "齐己",
        "content": "大士生兜率，空池满白莲。\n秋风明月下，斋日影堂前。\n色后羣芳拆，香殊百和燃。\n谁知不染性，一片好心田。",
        "dynasty": "唐",
        "collection_info": null
    },
    {
        "title": "寄怀江西征岷二律师",
        "author": "齐己",
        "content": "乱后江边寺，堪怀二律师。\n几番新弟子，一样旧威仪。\n院影连春竹，窗声接雨池。\n共缘山水癖，久别共题诗。",
        "dynasty": "唐",
        "collection_info": null
    },
    {
        "title": "东林作寄金陵知己",
        "author": "齐己",
        "content": "十八贤真在，时来拂榻看。\n已知前事远，更结后人难。\n泉滴胜清磬，松香掩白檀。\n凭君听朝贵，谁欲厌簪冠。",
        "dynasty": "唐",
        "collection_info": null
    },
    {
        "title": "山寺喜道者至",
        "author": "齐己",
        "content": "闰年春过后，山寺始花开。\n还有无心者，闲寻此境来。\n鸟幽声忽断，茶好味重迴。\n知住南岩久，冥心坐绿苔。",
        "dynasty": "唐",
        "collection_info": null
    },
    {
        "title": "再游匡山",
        "author": "齐己",
        "content": "紫霄兼二老，相对倚空寒。\n久别成衰病，重来更上难。\n径危云母滑，崖旱瀑流干。\n目断岚烟际，神仙有石坛。",
        "dynasty": "唐",
        "collection_info": null
    },
    {
        "title": "赠浙西李推官",
        "author": "齐己",
        "content": "他皆恃勋贵，君独爱诗玄。\n终日秋光裏，无人竹影边。\n东楼生倚月，北固积吟烟。\n闻说鸳行裏，多才復少年。",
        "dynasty": "唐",
        "collection_info": null
    },
    {
        "title": "题终南山隐者室",
        "author": "齐己",
        "content": "终南山北面，直下是长安。\n自埽青苔室，闲攲白石看。\n风吹窗树老，日晒窦云干。\n时向圭峰宿，僧房瀑布寒。",
        "dynasty": "唐",
        "collection_info": null
    },
    {
        "title": "禅庭芦竹十二韵呈郑谷郎中",
        "author": "齐己",
        "content": "错错在禅庭，高宜与竹名。\n健添秋雨响，干助夜风清。\n雀静如枯折，僧闲见笋生。\n对吟殊洒落，负气甚孤贞。\n密谢编栏固，齐由灌溉平。\n松姿真可敌，柳态薄难幷。\n映带兼苔石，参差近画楹。\n雪霜消后色，虫鸟默时声。\n远忆沧洲岸，寒连暮角城。\n幽根狂乱迸，劲叶动相撑。\n避暑须临坐，逃眠必遶行。\n未逢仙手咏，俗眼见犹轻。",
        "dynasty": "唐",
        "collection_info": null
    },
    {
        "title": "送孙凤秀才赴举",
        "author": "齐己",
        "content": "九重方侧席，四海仰文明。\n好把孤吟去，便随公道行。\n梁园浮雪气，汴水涨春声。\n此日登仙众，君应最后生。",
        "dynasty": "唐",
        "collection_info": null
    },
    {
        "title": "落花",
        "author": "齐己",
        "content": "朝开暮亦衰，雨打復风吹。\n古屋无人处，残阳满地时。\n静依青藓片，闲缀绿莎枝。\n繁艳根枝在，明年向此期。",
        "dynasty": "唐",
        "collection_info": null
    },
    {
        "title": "秋苔",
        "author": "齐己",
        "content": "独怜苍翠文，长与寂寥存。\n鹤静窥秋片，僧闲踏冷痕。\n月明疎竹径，雨歇败莎根。\n别有深宫裏，兼花锁断魂。",
        "dynasty": "唐",
        "collection_info": null
    },
    {
        "title": "老将",
        "author": "齐己",
        "content": "破虏与平戎，曾居第一功。\n明时不用武，白首向秋风。\n马病霜飞草，弓闲鴈过空。\n儿孙已成立，胆气亦英雄。",
        "dynasty": "唐",
        "collection_info": null
    },
    {
        "title": "城中示友人",
        "author": "齐己",
        "content": "久与寒灰合，人中亦觉闲。\n重城不锁梦，每夜自归山。\n雨破冥鸿出，桐枯井月还。\n唯君道心在，来往寂寥间。",
        "dynasty": "唐",
        "collection_info": null
    },
    {
        "title": "送友人游湘中",
        "author": "齐己",
        "content": "怀才难自住，此去亦如僧。\n何处西风夜，孤吟旅舍灯。\n路沿湘树迭，山入楚云层。\n若有东来札，归鸿亦可凭。",
        "dynasty": "唐",
        "collection_info": null
    },
    {
        "title": "经费征君旧居",
        "author": "齐己",
        "content": "高眠当圣代，云鸟未为孤。\n天子征不起，闲人亲得无。\n猿猱狂欲坠，水石怪难图。\n寂寞荒斋外，松杉相倚枯。",
        "dynasty": "唐",
        "collection_info": null
    },
    {
        "title": "严陵钓台",
        "author": "齐己",
        "content": "夫子垂竿处，空江照古台。\n无人更如此，白浪自成堆。\n鹤静寻僧去，鱼狂入海迴。\n登临秋值晚，树石尽多苔。",
        "dynasty": "唐",
        "collection_info": null
    },
    {
        "title": "原上晚望",
        "author": "齐己",
        "content": "倚杖聊摅望，寒原远近分。\n夜来何处火，烧出古人坟。\n野势盘空泽，江流合暮云。\n残阳催百鸟，各自着栖羣。",
        "dynasty": "唐",
        "collection_info": null
    },
    {
        "title": "送惠空上人归",
        "author": "齐己",
        "content": "尘中名利热，鸟外水云闲。\n吾子多高趣，秋风独自还。\n空囊随客棹，几宿泊湖山。\n应有吟僧在，邻居树影间。",
        "dynasty": "唐",
        "collection_info": null
    },
    {
        "title": "酬章水知己",
        "author": "齐己",
        "content": "新吟忽有寄，千里到荆门。\n落日云初碧，残年眼正昏。\n已为难敌手，谁更入深论。\n后信多相寄，吾生重此言。",
        "dynasty": "唐",
        "collection_info": null
    },
    {
        "title": "闲居",
        "author": "齐己",
        "content": "渐觉春光媚，尘销作土膏。\n微寒放杨柳，纤草入风骚。\n睡少全无病，身轻乍去袍。",
        "dynasty": "唐",
        "collection_info": null
    },
    {
        "title": "次韵酬郑谷郎中",
        "author": "齐己",
        "content": "林下高眠起，相招得句时。\n开门流水入，静话鹭鸶知。\n每许题成晚，多嫌雪阻期。\n西斋坐来久，风竹撼疎篱。",
        "dynasty": "唐",
        "collection_info": null
    },
    {
        "title": "思游峨嵋寄林下诸友",
        "author": "齐己",
        "content": "刚有峨嵋念，秋来锡欲飞。\n会抛湘寺去，便逐蜀帆归。\n难世堪言善，闲人合见机。\n殷勤别诸友，莫厌楚江薇。",
        "dynasty": "唐",
        "collection_info": null
    },
    {
        "title": "送刘秀才南游",
        "author": "齐己",
        "content": "南去谒诸侯，名山亦得游。\n便应寻瀑布，乘兴上岣嵝。\n高鸟随云起，寒星向地流。\n相思应北望，天晚石桥头。",
        "dynasty": "唐",
        "collection_info": null
    },
    {
        "title": "示诸侄",
        "author": "齐己",
        "content": "莫问年将朽，加餐已不多。\n形容浑瘦削，行止强牵拖。\n死也何忧恼，生而有咏歌。\n侯门终谢去，却埽旧松萝。",
        "dynasty": "唐",
        "collection_info": null
    },
    {
        "title": "荆渚病中因思匡庐遂成三百字寄梁先辈",
        "author": "齐己",
        "content": "生老病死者，早闻天竺书。\n相随几汩没，不了堪欷歔。\n自理自可适，他人谁与袪。\n应当入寂灭，乃得长销除。\n前月已骨立，今朝还貌舒。\n披衣试步履，倚策聊踌躇。\n江月青眸冷，秋风白髮疎。\n新题忆剡硾，旧约怀匡庐。\n张野久绝迹，乐[天]曾卜居。\n空龛掩薜荔，瀑布歕蟾蜍。\n古桧鸣玄鹤，凉泉跃锦鱼。\n狂吟树荫映，纵踏花蔫烟。\n唇舌既已闲，心脾亦散摅。\n松窗有偃息，石径无趦趄。\n梦冷通仙阙，神融合太虚。\n千峰杳霭际，万壑明清初。\n长往期非晚，半生闲有余。\n依刘未是咏，访戴宁忘诸。\n稽古堪求己，观时好笑渠。\n埋头逐小利，没脚拖长裾。\n道种将闲养，情田把药鉏。\n幽香发兰蕙，秽莽摧丘墟。\n敢谓囊盈物，那言庾满储。\n微烟动晨爨，细雨滋园蔬。\n藓乱珍禽羽，门稀长者车。\n冥机坐兀兀，着履行徐徐。\n每许亲朱履，多怜奉隼旟。\n簪嫌红玳瑁，社念金芙蕖。\n海内竞铁马，箧中藏纸驴。\n常言谢时去，此意将何如。",
        "dynasty": "唐",
        "collection_info": null
    },
    {
        "title": "竟陵遇昼公",
        "author": "齐己",
        "content": "高迹何来此，游方渐老身。\n欲投莲岳夏，初过竟陵春。\n锡影离云远，衣痕拂藓新。\n无言即相别，此处不迷津。",
        "dynasty": "唐",
        "collection_info": null
    },
    {
        "title": "闻贯休下世",
        "author": "齐己",
        "content": "吾师诗匠者，真箇碧云流。\n争得梁太子，重为文选楼。\n锦江新冢树，婺女旧山秋。\n欲去焚香礼，啼猨峡阻修。",
        "dynasty": "唐",
        "collection_info": null
    },
    {
        "title": "金山寺",
        "author": "齐己",
        "content": "山带金名远，楼台压翠层。\n鱼龙光照像，风浪影摇灯。\n槛外扬州树，船通建业僧。\n尘埃何所到，青石坐如冰。",
        "dynasty": "唐",
        "collection_info": null
    },
    {
        "title": "早秋雨后晚望",
        "author": "齐己",
        "content": "暑气时将薄，虫声夜转稠。\n江湖经一雨，日月换新秋。\n有景堪援笔，何人未上楼。\n欲承凉冷兴，西向碧嵩游。",
        "dynasty": "唐",
        "collection_info": null
    },
    {
        "title": "过西塞山",
        "author": "齐己",
        "content": "空江平野流，风岛苇飕飕。\n残日衔西塞，孤帆向北洲。\n边鸿渡汉口，楚树出吴头。\n终入高云裏，身依片石休。",
        "dynasty": "唐",
        "collection_info": null
    },
    {
        "title": "溪斋二首 一",
        "author": "齐己",
        "content": "岂敢言招隐，归休喜自安。\n一溪云卧稳，四海路行难。\n瑞兽藏头角，幽禽惜羽翰。\n子猷何处在，老尽碧琅玕。",
        "dynasty": "唐",
        "collection_info": null
    },
    {
        "title": "溪斋二首 二",
        "author": "齐己",
        "content": "杉竹映溪关，修修共岁寒。\n幽人眠日晏，花雨落春残。\n道妙言何强，诗玄论甚难。\n闲居有亲赋，搔首忆潘安。",
        "dynasty": "唐",
        "collection_info": null
    },
    {
        "title": "新秋",
        "author": "齐己",
        "content": "始惊三伏尽，又遇立秋时。\n露彩朝还冷，云峰晚更奇。\n壠香禾半熟，原迥草微衰。\n幸好清光裏，安仁谩起悲。",
        "dynasty": "唐",
        "collection_info": null
    },
    {
        "title": "寄上荆渚因梦庐岳乃图壁赋诗",
        "author": "齐己",
        "content": "梦绕嵯峨裏，神疎骨亦寒。\n觉来谁共说，壁上自图看。\n古翠松藏寺，春红杏湿坛。\n归心几时遂，日向渐衰残。",
        "dynasty": "唐",
        "collection_info": null
    },
    {
        "title": "己卯岁值冻阻归有作",
        "author": "齐己",
        "content": "河冰连地冻，朔气压春寒。\n开户思归远，出门移步难。\n湖云黏鴈重，庙树刮风干。\n坐看孤灯焰，微微向晓残。",
        "dynasty": "唐",
        "collection_info": null
    },
    {
        "title": "送卢说乱后投知己",
        "author": "齐己",
        "content": "兵寇残江墅，生涯尽荡除。\n事堪煎桂玉，时莫倚诗书。\n暮狖啼空半，春山列雨余。\n舟中有新作，迴寄示慵疎。",
        "dynasty": "唐",
        "collection_info": null
    },
    {
        "title": "读岘山碑",
        "author": "齐己",
        "content": "三载羊公政，千年岘首碑。\n何人更堕泪，此道亦殊时。\n兵火烧文缺，江云触藓滋。\n那堪望黎庶，匝地是疮痍。",
        "dynasty": "唐",
        "collection_info": null
    },
    {
        "title": "过鹿门作",
        "author": "齐己",
        "content": "鹿门埋孟子，岘首载羊公。\n万古千秋裏，青山明月中。\n政从襄沔绝，诗过洞庭空。\n尘路谁迴眼，松声两处风。",
        "dynasty": "唐",
        "collection_info": null
    },
    {
        "title": "题玉泉寺大师影堂",
        "author": "齐己",
        "content": "大化终华顶，灵踪示玉泉。\n由来负高尚，合向好山川。\n洞壑藏诸怪，杉松列瘦烟。\n千秋空树影，犹似覆长禅。",
        "dynasty": "唐",
        "collection_info": null
    },
    {
        "title": "秋日钱塘作",
        "author": "齐己",
        "content": "秋光明水国，游子倚长亭。\n海浸全吴白，山澄百越青。\n英雄贵黎庶，封土绝精灵。\n句践魂如在，应悬战血腥。",
        "dynasty": "唐",
        "collection_info": null
    },
    {
        "title": "送人赴举",
        "author": "齐己",
        "content": "分有争忘得，时来须出山。\n白云终许在，清世莫空还。\n驿树秋声健，行衣雨点斑。\n明年从月裏，满握度春关。",
        "dynasty": "唐",
        "collection_info": null
    },
    {
        "title": "友人寒夜所寄",
        "author": "齐己",
        "content": "通宵亦孤坐，但念旧峰云。\n白日还如此，清闲本共君。\n二毛凋一半，百岁去三分。\n早晚寻流水，同归麋鹿羣。",
        "dynasty": "唐",
        "collection_info": null
    },
    {
        "title": "酬洞庭陈秀才",
        "author": "齐己",
        "content": "何必要识面，见诗惊苦心。\n此门从自古，难学至如今。\n青草湖云阔，黄陵庙木深。\n精搜当好景，得即动知音。",
        "dynasty": "唐",
        "collection_info": null
    },
    {
        "title": "题鹤鸣泉八韵",
        "author": "齐己",
        "content": "嘹泪遗踪去，澄明物掩难。\n喷开山面碧，飞落寺门寒。\n汲引随缾满，分流逐处安。\n幽虫乘叶过，渴狖拥条看。\n上有危峰迭，旁宜怪石盘。\n冷吞双树影，甘润百毛端。\n异早闻镌玉，灵终别建坛。\n潇湘在何处，终日自波澜。",
        "dynasty": "唐",
        "collection_info": null
    },
    {
        "title": "登金山寺",
        "author": "齐己",
        "content": "四面白波声，中流翠峤横。\n望来堪目断，上彻始心平。\n鸟向天涯去，云连水国生。\n重来与谁约，题罢自吟行。",
        "dynasty": "唐",
        "collection_info": null
    },
    {
        "title": "寄吴都沈员外彬",
        "author": "齐己",
        "content": "归休兴若何，朱绂尽还他。\n自有园林阔，谁争山水多。\n村烟晴莽苍，僧磬晚嵯峨。\n野醉题招隐，相思可寄么。",
        "dynasty": "唐",
        "collection_info": null
    },
    {
        "title": "寄明月山僧",
        "author": "齐己",
        "content": "山称明月好，月出徧山明。\n要上诸峰去，无妨半夜行。\n白猨真雪色，幽鸟古琴声。\n吾子居来久，应忘我在城。",
        "dynasty": "唐",
        "collection_info": null
    },
    {
        "title": "寄哭西川坛长广济大师",
        "author": "齐己",
        "content": "千万僧中宝，三朝帝宠身。\n还源未化火，举国葬全真。\n文集编金在，碑铭刻玉新。\n有谁于异代，弹指礼遗尘。",
        "dynasty": "唐",
        "collection_info": null
    },
    {
        "title": "酬西川楚峦上人卷",
        "author": "齐己",
        "content": "玉垒峨嵋秀，岷江锦水清。\n古人搜不尽，吾子得何精。\n可信由前习，堪闻正后生。\n东西五千里，多谢寄无成。",
        "dynasty": "唐",
        "collection_info": null
    },
    {
        "title": "览延栖上人卷",
        "author": "齐己",
        "content": "今体雕镂妙，古风研考精。\n何人忘律韵，为子辨诗声。\n贾岛苦兼此，孟郊清独行。\n荆门见编集，媿我老无成。",
        "dynasty": "唐",
        "collection_info": null
    },
    {
        "title": "寄洛下王彝训先辈二首 一",
        "author": "齐己",
        "content": "贾岛存正始，王维留格言。\n千篇千古在，一咏一惊魂。\n离别无他寄，相思共此门。\n阳春堪永恨，郢路转尘昏。",
        "dynasty": "唐",
        "collection_info": null
    },
    {
        "title": "寄洛下王彝训先辈二首 二",
        "author": "齐己",
        "content": "北极新英主，高科旧少年。\n风流传贵达，谈笑取荣迁。\n洛水秋空底，嵩峰晓翠巅。\n寻常谁并马，桥上戏成篇。",
        "dynasty": "唐",
        "collection_info": null
    },
    {
        "title": "酬岳阳李主簿卷",
        "author": "齐己",
        "content": "把卷思高兴，潇湘阔浸门。\n无云生翠浪，有月动清魂。\n倚槛应穷底，凝情合到源。\n为君吟所寄，难甚至忘筌。",
        "dynasty": "唐",
        "collection_info": null
    },
    {
        "title": "寄怀江西僧达禅翁",
        "author": "齐己",
        "content": "长忆旧山日，与君同聚沙。\n未能精贝叶，便学咏杨花。\n苦甚伤心骨，清还切齿牙。\n何妨继余习，前世是诗家。",
        "dynasty": "唐",
        "collection_info": null
    },
    {
        "title": "送吴守明先辈游蜀",
        "author": "齐己",
        "content": "凭君游蜀去，细为话幽奇。\n丧乱嘉陵驿，尘埃贾岛诗。\n未应过锦府，且合上峨嵋。\n既逐高科后，东西任所之。",
        "dynasty": "唐",
        "collection_info": null
    },
    {
        "title": "寄普明大师可准",
        "author": "齐己",
        "content": "莲岳三征者，论诗旧与君。\n相留曾几岁，酬唱有新文。\n翠窦容闲憇，岚峰许共分。\n当年若同访，合得伴吟云。",
        "dynasty": "唐",
        "collection_info": null
    },
    {
        "title": "还黄平素秀才卷",
        "author": "齐己",
        "content": "求己甚忘筌，得之经浑然。\n僻能离诡差，清不尚妖妍。\n冷澹闻姚监，精奇见浪仙。\n如君好风格，自可继前贤。",
        "dynasty": "唐",
        "collection_info": null
    },
    {
        "title": "与张先辈话别",
        "author": "齐己",
        "content": "为□□□者，各自话离心。\n及第还全蜀，游方归二林。\n巴江□□涨，楚野入吴深。\n他日传消息，东西不易寻。",
        "dynasty": "唐",
        "collection_info": null
    },
    {
        "title": "寄朱拾遗",
        "author": "齐己",
        "content": "一闻归阙下，几番熟金桃。\n沧海期仍晚，清资路渐高。\n研冰濡谏笔，赋雪拥朝袍。\n岂念空林下，冥心坐石劳。",
        "dynasty": "唐",
        "collection_info": null
    },
    {
        "title": "荆门送兴禅师",
        "author": "齐己",
        "content": "洒落南宗子，游方迹似云。\n青山寻处处，赤叶路纷纷。\n虎共松岩宿，猨和石溜闻。\n何峰一迴首，忆我在人羣。",
        "dynasty": "唐",
        "collection_info": null
    },
    {
        "title": "过西山施肩吾旧居",
        "author": "齐己",
        "content": "大志终难起，西峰卧翠堆。\n床前倒秋壑，枕上过春雷。\n鹤见丹成去，僧闻栗熟来。\n荒斋松竹老，鸾鹤自裴回。",
        "dynasty": "唐",
        "collection_info": null
    },
    {
        "title": "喜夏雨",
        "author": "齐己",
        "content": "四郊云影合，千里雨声来。\n尽洗红埃去，併将清气迴。\n潺湲浮楚甸，萧散露荆台。\n欲赋随车瑞，濡毫渴謏才。",
        "dynasty": "唐",
        "collection_info": null
    },
    {
        "title": "酬元员外见寄八韵",
        "author": "齐己",
        "content": "旧隐梦牵仍，归心只似蒸。\n远青怜岛峭，轻白爱云腾。\n艳冶丛翻蝶，腥膻地聚蝇。\n雨声连洒竹，诗兴继填膺。\n访戴情弥切，依刘力不胜。\n众人忘苦苦，独自媿兢兢。\n处世无他望，流年有病僧。\n时惭大雅客，遗韵许相承。",
        "dynasty": "唐",
        "collection_info": null
    },
    {
        "title": "浣口泊舟晓望天柱峰",
        "author": "齐己",
        "content": "根盘潜岳半，顶逼日轮边。\n冷碧无云点，危棱有瀑悬。\n秀轻毛女下，名与鼎湖偏。\n谁见扶持力，峨峨出后天。",
        "dynasty": "唐",
        "collection_info": null
    },
    {
        "title": "寄楚萍上人",
        "author": "齐己",
        "content": "北面香炉秀，南边瀑布寒。\n自来还独去，夏满又秋残。\n日影松杉乱，云容洞壑宽。\n何峰是邻侧，片石许相安。",
        "dynasty": "唐",
        "collection_info": null
    },
    {
        "title": "竹裏作六韵",
        "author": "齐己",
        "content": "我来深处坐，剩觉有吟思。\n忽似潇湘岸，欲生风雨时。\n冷烟蒙古屋，干箨堕秋墀。\n径熟因频入，身闲得徧欹。\n踏多鞭节损，题乱粉痕隳。\n犹见前山迭，微茫隔短篱。",
        "dynasty": "唐",
        "collection_info": null
    },
    {
        "title": "寄江西幕中孙鲂员外",
        "author": "齐己",
        "content": "簪履为官兴，芙蓉结社缘。\n应思陶令醉，时访远公禅。\n茶影中残月，松声裏落泉。\n此门曾共说，知未遂终焉。",
        "dynasty": "唐",
        "collection_info": null
    },
    {
        "title": "盆池",
        "author": "齐己",
        "content": "盆沼陷花边，孤明似玉泉。\n涵虚心不浅，待月底长圆。\n平稳承天泽，依微泛曙烟。\n何须照菱镜，即此鉴媸妍。",
        "dynasty": "唐",
        "collection_info": null
    },
    {
        "title": "喜干昼上人远相访",
        "author": "齐己",
        "content": "彼此垂七十，相逢意若何。\n圣明殊未至，离乱更应多。\n澹泊门难到，从容日易过。\n余生消息外，只合听诗魔。",
        "dynasty": "唐",
        "collection_info": null
    },
    {
        "title": "过陈陶处士旧居",
        "author": "齐己",
        "content": "一室贮琴尊，诗皆大雅言。\n夜过秋竹寺，醉打老僧门。\n远烧来篱下，寒蔬簇石根。\n闲庭除鹤迹，半是杖头痕。",
        "dynasty": "唐",
        "collection_info": null
    },
    {
        "title": "寄敬亭清越",
        "author": "齐己",
        "content": "敬亭山色古，庙与寺松连。\n住此修行过，春风四十年。\n鼎尝天柱茗，诗硾剡溪笺。\n冥目应思着，终南北阙前。",
        "dynasty": "唐",
        "collection_info": null
    },
    {
        "title": "湘江渔父",
        "author": "齐己",
        "content": "湘潭春水满，岸远草青青。\n有客钓烟月，无人论醉醒。\n门前蛟蜃气，蓑上蕙兰馨。\n曾受蒙庄子，逍遥一卷经。",
        "dynasty": "唐",
        "collection_info": null
    },
    {
        "title": "书古寺僧房",
        "author": "齐己",
        "content": "绿树深深处，长明焰焰灯。\n春时游寺客，花落闭门僧。\n万法心中寂，孤泉石上澄。\n劳生莫相问，喧默不相应。",
        "dynasty": "唐",
        "collection_info": null
    },
    {
        "title": "湖西逸人",
        "author": "齐己",
        "content": "老隐洞庭西，渔樵共一溪。\n琴前孤鹤影，石上远僧题。\n橘柚园林熟，蒹葭径路迷。\n君能许邻并，分药斸春畦。",
        "dynasty": "唐",
        "collection_info": null
    },
    {
        "title": "潇湘二十韵",
        "author": "齐己",
        "content": "二水远难论，从离向坎奔。\n冷穿千嶂脉，清过几州门。\n阔去都凝白，傍来尽带浑。\n经游闻舜禹，表裏见干坤。\n浦静鱼闲钓，湾凉鴈自屯。\n月来分夜底，云度见秋痕。\n暮气藏邻寺，寒涛聒近村。\n离骚传永恨，鼓瑟奏遗魂。\n雾拥鱼龙窟，槎欹岛屿根。\n秋风帆上下，落日树沈昏。\n柳少沙洲缺，苔多古岸存。\n禽巢依橘柚，獭径入兰荪。\n色自江南绝，名闻海内尊。\n吴头雄莫遏，汉口壮堪吞。\n寥泬晴方映，冯夷信忽翻。\n渡遥峰翠迭，汀小荻花繁。\n势接湖烟涨，声和瘴雨歕。\n急摇吟客舫，狂溅野人樽。\n疎凿谁穷本，澄鲜自有源。\n对兹伤九曲，含浊出昆崙。",
        "dynasty": "唐",
        "collection_info": null
    },
    {
        "title": "江行早发",
        "author": "齐己",
        "content": "舟子相呼起，长江未五更。\n几看星月在，犹带梦魂行。\n鸟乱村林迥，人喧水栅横。\n苍茫平野外，渐认远峰名。",
        "dynasty": "唐",
        "collection_info": null
    },
    {
        "title": "宜阳道中作",
        "author": "齐己",
        "content": "宜阳南面路，下岳又经过。\n枫叶红遮店，芒花白满坡。\n猨无山渐薄，鴈众水还多。\n日落犹前去，诸村牧竖歌。",
        "dynasty": "唐",
        "collection_info": null
    },
    {
        "title": "落日",
        "author": "齐己",
        "content": "晚照背高台，残钟残角催。\n能销几度落，已是半生来。\n吹叶阴风发，漫空暝色迴。\n因思古人事，更变尽尘埃。",
        "dynasty": "唐",
        "collection_info": null
    },
    {
        "title": "春兴",
        "author": "齐己",
        "content": "柳暖莺多语，花明草尽长。\n风流在诗句，牵率遶池塘。\n叫切禽名宇，飞忙蝶姓庄。\n时来真可惜，自勉掇兰芳。",
        "dynasty": "唐",
        "collection_info": null
    },
    {
        "title": "远山",
        "author": "齐己",
        "content": "天际云根破，寒山列翠迴。\n幽人当立久，白鸟背飞来。\n瀑溅何州地，僧寻几峤苔。\n终须拂巾履，独去谢尘埃。",
        "dynasty": "唐",
        "collection_info": null
    },
    {
        "title": "和郑谷郎中幽栖之什",
        "author": "齐己",
        "content": "谁知闲退迹，门径入寒汀。\n静倚云僧杖，孤看野烧星。\n墨霑吟石黑，苔染钓船青。\n相对唯溪寺，初宵闻念经。",
        "dynasty": "唐",
        "collection_info": null
    },
    {
        "title": "勉道林谦光鸿蕴二侄",
        "author": "齐己",
        "content": "旧林诸侄在，还住本师房。\n共埽焚修地，同闻水石香。\n莫将闲世界，拟敌好时光。\n须看南山下，无名冢满冈。",
        "dynasty": "唐",
        "collection_info": null
    },
    {
        "title": "渚宫自勉二首 一",
        "author": "齐己",
        "content": "晨午殊丰足，伊何挠肺肠。\n形容侵老病，山水忆韬藏。\n必谢金台去，还携铁锡将。\n东林露坛畔，旧对白莲房。",
        "dynasty": "唐",
        "collection_info": null
    },
    {
        "title": "渚宫自勉二首 二",
        "author": "齐己",
        "content": "毕竟拟何求，随缘去住休。\n天涯游胜境，海上宿仙洲。\n梦好寻无迹，诗成旋不留。\n从他笑轻事，独自忆庄周。",
        "dynasty": "唐",
        "collection_info": null
    },
    {
        "title": "谢㴩湖茶",
        "author": "齐己",
        "content": "㴩湖唯上贡，何以惠寻常。\n还是诗心苦，堪消蜡面香。\n碾声通一室，烹色带残阳。\n若有新春者，西来信勿忘。",
        "dynasty": "唐",
        "collection_info": null
    },
    {
        "title": "寄归州马判官",
        "author": "齐己",
        "content": "郡带女𡡓名，民康境亦宁。\n晏梳秋鬓白，闲坐暮山青。\n赠客椒初熟，寻僧酒半醒。\n应怀旧居处，歌管隔墙听。",
        "dynasty": "唐",
        "collection_info": null
    },
    {
        "title": "倦客",
        "author": "齐己",
        "content": "闭眼即开门，人间事倦闻。\n如何迎好客，不似看闲云。\n少欲资三要，多言让十分。\n疎慵本吾性，任笑早离羣。",
        "dynasty": "唐",
        "collection_info": null
    },
    {
        "title": "送灵{巩/言}上人游五台",
        "author": "齐己",
        "content": "此去清凉顶，期瞻大圣容。\n便应过洛水，即未上嵩峰。\n残照催行影，幽林惜驻踪。\n想登金阁望，东北极兵锋。",
        "dynasty": "唐",
        "collection_info": null
    },
    {
        "title": "静坐",
        "author": "齐己",
        "content": "坐卧与行住，入禅还出吟。\n也应长日月，消得箇身心。\n默论相如少，黄梅付嘱深。\n门前古松径，时起步清阴。",
        "dynasty": "唐",
        "collection_info": null
    },
    {
        "title": "谢虚中上人寄示题天策阁诗",
        "author": "齐己",
        "content": "天策二首作，境幽搜亦玄。\n阁横三楚上，题挂九霄边。\n寺额因标胜，诗人合遇贤。\n他时谁倚槛，吟此岂忘筌。",
        "dynasty": "唐",
        "collection_info": null
    },
    {
        "title": "荆门寄怀章供奉兼呈幕中知己",
        "author": "齐己",
        "content": "紫衣居贵上，青衲老关中。\n事佛门相似，朝天路不同。\n神凝无恶梦，诗澹老真风。\n闻道知音在，官高信莫通。",
        "dynasty": "唐",
        "collection_info": null
    },
    {
        "title": "江令石",
        "author": "齐己",
        "content": "思量江令意，爱石甚悠悠。\n贪向深宫去，死同亡国休。\n两株荒草裏，千古暮江头。\n若似黄金贵，隋军也不留。",
        "dynasty": "唐",
        "collection_info": null
    },
    {
        "title": "月下作",
        "author": "齐己",
        "content": "良夜如清昼，幽人在小庭。\n满空垂列宿，那箇是文星。\n世界归谁是，心魂向自宁。\n何当见尧舜，重为造生灵。",
        "dynasty": "唐",
        "collection_info": null
    },
    {
        "title": "游道林寺四绝亭观宋杜诗版",
        "author": "齐己",
        "content": "宋杜诗题在，风骚到此真。\n独来终日看，一为拂秋尘。\n古石生寒仞，春松脱老鳞。\n高僧眼根静，应见客吟神。",
        "dynasty": "唐",
        "collection_info": null
    },
    {
        "title": "勉诗僧",
        "author": "齐己",
        "content": "莫把毛生刺，低佪谒李膺。\n须防知佛者，解笑爱名僧。\n道性宜如水，诗情合似冰。\n还同莲社客，联唱遶香灯。",
        "dynasty": "唐",
        "collection_info": null
    },
    {
        "title": "谢人墨",
        "author": "齐己",
        "content": "珍重岁寒烟，携来路几千。\n只应真典诰，消得苦磨研。\n正色浮端砚，精光动蜀笺。\n因君强濡染，舍此即忘筌。",
        "dynasty": "唐",
        "collection_info": null
    },
    {
        "title": "送人游玉泉寺",
        "author": "齐己",
        "content": "西峰大雪开，万迭向空堆。\n客贵犹寻去，僧高肯不来。\n潭澄猨觑月，窦冷鹿眠苔。\n公子将才子，联题兴未迴。",
        "dynasty": "唐",
        "collection_info": null
    },
    {
        "title": "寄郑谷郎中",
        "author": "齐己",
        "content": "诗心何以传，所证自同禅。\n觅句如探虎，逢知似得仙。\n神清太古在，字好雅风全。\n曾沐星郎许，终惭是斐然。",
        "dynasty": "唐",
        "collection_info": null
    },
    {
        "title": "春雨",
        "author": "齐己",
        "content": "欲布如膏势，先闻动地雷。\n云龙相得起，风电一时来。\n霢霂农桑野，冥蒙杨柳台。\n何人待晴暖，庭有牡丹开。",
        "dynasty": "唐",
        "collection_info": null
    },
    {
        "title": "明月峰",
        "author": "齐己",
        "content": "明月峰头石，曾闻学月明。\n别舒长夜彩，高照一村耕。\n颇乱无私理，徒惊鄙俗情。\n传云遭凿后，顽白在峥嵘。",
        "dynasty": "唐",
        "collection_info": null
    },
    {
        "title": "谢人惠紫栗拄杖",
        "author": "齐己",
        "content": "仙掌峰前得，何当此见遗。\n百年衰朽骨，六尺岁寒姿。\n雪外兼松凭，泉边待月欹。\n他时出山去，犹谢见相随。",
        "dynasty": "唐",
        "collection_info": null
    },
    {
        "title": "送人游湘湖",
        "author": "齐己",
        "content": "君游南国去，旅梦若为宁。\n一路随鸿鴈，千峰遶洞庭。\n林明枫尽落，野黑烧初经。\n有兴寻僧否，湘西寺最灵。",
        "dynasty": "唐",
        "collection_info": null
    },
    {
        "title": "小松",
        "author": "齐己",
        "content": "发地纔过膝，蟠根已有灵。\n严霜百草白，深院一林青。\n后夜萧骚动，空阶蟋蟀听。\n谁于千岁外，吟遶老龙形。",
        "dynasty": "唐",
        "collection_info": null
    },
    {
        "title": "金江寓居",
        "author": "齐己",
        "content": "考槃应未永，聊此养闲疎。\n野趣今何似，诗题旧不如。\n春篁离箨尽，陂藕折花初。\n终要秋云是，从风恣卷舒。",
        "dynasty": "唐",
        "collection_info": null
    },
    {
        "title": "晚夏金江寓居答友生",
        "author": "齐己",
        "content": "日日衝残热，相寻入乱蒿。\n闲中滋味远，诗裏是非高。\n碧耸新生竹，红垂半熟桃。\n时难未可出，且欲淬豪曹。",
        "dynasty": "唐",
        "collection_info": null
    },
    {
        "title": "寄李洞秀才",
        "author": "齐己",
        "content": "到处听时论，知君屈最深。\n秋风几西笑，抱玉但伤心。\n野水翻红藕，沧江老白禽。\n相思未相识，闻在蜀中吟。",
        "dynasty": "唐",
        "collection_info": null
    },
    {
        "title": "过商山",
        "author": "齐己",
        "content": "迭迭迭岚寒，红尘翠裏盘。\n前程有名利，此路莫艰难。\n云水侵天老，轮蹄到月残。\n何能寻四皓，过尽见长安。",
        "dynasty": "唐",
        "collection_info": null
    },
    {
        "title": "蝉八韵",
        "author": "齐己",
        "content": "咽咽復啾啾，多来自早秋。\n园林凉正好，风雨思相收。\n在处声无别，何人泪欲流。\n冷怜天露滴，伤共野禽游。\n静息深依竹，惊移瞥过楼。\n分明晴渡口，凄切暮关头。\n时节推应定，飞鸣即未休。\n年年闻尔苦，远忆所居幽。",
        "dynasty": "唐",
        "collection_info": null
    },
    {
        "title": "鹭鸶二首 一",
        "author": "齐己",
        "content": "日日沧江去，时时得意归。\n自能终洁白，何处悞翻飞。\n晚立银塘阔，秋栖玉露微。\n残阳苇花畔，双下钓鱼矶。",
        "dynasty": "唐",
        "collection_info": null
    },
    {
        "title": "鹭鸶二首 二",
        "author": "齐己",
        "content": "雪裏曾迷我，笼中旧养君。\n忽从红蓼岸，飞出白鸥羣。\n影照翘滩浪，翎濡宿岛云。\n鸳鸿解相忆，天上列纷纷。",
        "dynasty": "唐",
        "collection_info": null
    },
    {
        "title": "送僧归南岳",
        "author": "齐己",
        "content": "浊世住终难，孤峰念永安。\n逆风眉磔磔，衝雪锡珊珊。\n石室关霞嫩，松枝拂藓干。\n岩猨应认得，连臂下句栏。",
        "dynasty": "唐",
        "collection_info": null
    },
    {
        "title": "夏日林下作",
        "author": "齐己",
        "content": "烦暑莫相煎，森森在眼前。\n暂来还尽日，独坐只闻蝉。\n草媚终难死，花飞卒未蔫。\n秋风舍此去，满箧贮新篇。",
        "dynasty": "唐",
        "collection_info": null
    },
    {
        "title": "村居寄怀",
        "author": "齐己",
        "content": "风雨如尧代，何心欲退藏。\n诸侯行教化，下国自耕桑。\n道挫时机尽，禅留话路长。\n前溪久不过，忽觉早禾香。",
        "dynasty": "唐",
        "collection_info": null
    },
    {
        "title": "酬王秀才",
        "author": "齐己",
        "content": "相于分倍亲，静论到吟真。\n王泽曾无外，风骚甚少人。\n鸿随秋过尽，雪向腊飞频。\n何处多幽胜，期君作近邻。",
        "dynasty": "唐",
        "collection_info": null
    },
    {
        "title": "赠无本上人",
        "author": "齐己",
        "content": "往年吟月社，因乱散扬州。\n未免无端事，何妨出世流。\n洞庭禅过腊，衡岳坐经秋。\n终说将衣钵，天台老去休。",
        "dynasty": "唐",
        "collection_info": null
    },
    {
        "title": "寄华山司空图",
        "author": "齐己",
        "content": "天下艰难际，全家入华山。\n几劳丹诏问，空见使臣还。\n瀑布寒吹梦，莲峰翠湿关。\n兵戈阻相访，身老瘴云间。",
        "dynasty": "唐",
        "collection_info": null
    },
    {
        "title": "题真州精舍",
        "author": "齐己",
        "content": "波心精舍好，那岸是繁华。\n碍目无高树，当门即远沙。\n晨斋来海客，夜磬到渔家。\n石鼎秋涛静，禅回有岳茶。",
        "dynasty": "唐",
        "collection_info": null
    },
    {
        "title": "怀道林寺因寄仁用二上人",
        "author": "齐己",
        "content": "名山知不远，长忆寺门松。\n昨晚登楼见，前年过夏峰。\n雨余云脚树，风外日西钟。\n莫更来东岸，红尘没马踪。",
        "dynasty": "唐",
        "collection_info": null
    },
    {
        "title": "寻阳道中作",
        "author": "齐己",
        "content": "秋声连岳树，草色徧汀洲。\n多事时为客，无人处上楼。\n云疎片雨歇，野阔九江流。\n欲向南朝去，诗僧有惠休。",
        "dynasty": "唐",
        "collection_info": null
    },
    {
        "title": "东林雨后望香炉峰",
        "author": "齐己",
        "content": "翠湿僧窗裏，寒堆鸟道边。\n静思寻去路，急遶落来泉。\n暮雨开青壁，朝阳照紫烟。\n二林多长老，谁忆上头禅。",
        "dynasty": "唐",
        "collection_info": null
    },
    {
        "title": "寄双泉大师师兄",
        "author": "齐己",
        "content": "清泉流眼底，白道倚岩棱。\n后夜禅初入，前溪树折冰。\n南凉来的的，北魏去腾腾。\n敢把吾师意，密传门外僧。",
        "dynasty": "唐",
        "collection_info": null
    },
    {
        "title": "送人润州寻兄弟",
        "author": "齐己",
        "content": "君话南徐去，迢迢过建康。\n弟兄新得信，鸿鴈久离行。\n木落空林浪，秋残渐雪霜。\n闲游登北固，东望海苍苍。",
        "dynasty": "唐",
        "collection_info": null
    },
    {
        "title": "贻张生",
        "author": "齐己",
        "content": "日日见入寺，未曾含酒容。\n闲听老僧语，坐到夕阳钟。\n竹裏行多影，花边偶过踪。\n犹言谢生计，随我去孤峰。",
        "dynasty": "唐",
        "collection_info": null
    },
    {
        "title": "送人游雍京",
        "author": "齐己",
        "content": "君来乞诗别，聊与怆前程。\n九野未无事，少年何远行。\n商云盘翠险，秦甸下烟平。\n应见周南化，如今在雍京。",
        "dynasty": "唐",
        "collection_info": null
    },
    {
        "title": "春草",
        "author": "齐己",
        "content": "处处碧萋萋，平原带日西。\n堪随游子路，远入鹧鸪啼。\n金谷园应没，夫差国已迷。\n欲寻兰蕙径，荒秽满汀畦。",
        "dynasty": "唐",
        "collection_info": null
    },
    {
        "title": "怀华顶道人",
        "author": "齐己",
        "content": "华顶星边出，真宜上士家。\n无人触床榻，满屋贮烟霞。\n坐卧临天井，晴明见海涯。\n禅余石桥去，屐齿印松花。",
        "dynasty": "唐",
        "collection_info": null
    },
    {
        "title": "寄自牧上人",
        "author": "齐己",
        "content": "五老迴无计，三峰去不成。\n何言谢云鸟，此地识公卿。\n梦媿将僧说，心嫌触类生。\n南朝古山寺，曾忆共寻行。",
        "dynasty": "唐",
        "collection_info": null
    },
    {
        "title": "静坐",
        "author": "齐己",
        "content": "日日只腾腾，心机何以兴。\n诗魔苦不利，禅寂颇相应。\n砚满尘埃点，衣多作卧棱。\n如斯自消息，合是箇闲僧。",
        "dynasty": "唐",
        "collection_info": null
    },
    {
        "title": "送人游衡岳",
        "author": "齐己",
        "content": "荆楚腊将残，江湖苍莽间。\n孤舟载高兴，千里向名山。\n雪浪来无定，风帆去是闲。\n石桥僧问我，应寄岳茶还。",
        "dynasty": "唐",
        "collection_info": null
    },
    {
        "title": "荅知己自阙下寄书",
        "author": "齐己",
        "content": "故人劳札翰，千里寄荆台。\n知恋文明在，来寻江汉来。\n羣机喧白昼，陆海涨黄埃。\n得路应相笑，无成守死灰。",
        "dynasty": "唐",
        "collection_info": null
    },
    {
        "title": "新笋",
        "author": "齐己",
        "content": "乱迸苔钱破，参差出小栏。\n层层离锦箨，节节露琅玕。\n直上心终劲，四垂烟渐宽。\n欲知含古律，试剪凤箫看。",
        "dynasty": "唐",
        "collection_info": null
    },
    {
        "title": "寄唐洙处士",
        "author": "齐己",
        "content": "行僧去湘水，归鴈度荆门。\n彼此亡家国，东西役梦魂。\n多慵如长傲，久住不生根。\n曾问兴亡事，丁宁寄勿言。",
        "dynasty": "唐",
        "collection_info": null
    },
    {
        "title": "谢人惠竹蝇拂",
        "author": "齐己",
        "content": "妙刮筠篁制，纤柔玉柄同。\n拂蝇声满室，指月影摇空。\n敢舍经行外，常将宴坐中。\n挥谈一无取，千万媿生公。",
        "dynasty": "唐",
        "collection_info": null
    },
    {
        "title": "新燕",
        "author": "齐己",
        "content": "燕燕知何事，年年应候来。\n却缘华屋在，长得好时催。\n花外衔泥去，空中接食迴。\n不同黄雀意，迷逐网罗媒。",
        "dynasty": "唐",
        "collection_info": null
    },
    {
        "title": "谢王先辈寄毡",
        "author": "齐己",
        "content": "深谢高科客，名毡寄惠重。\n静思生朔漠，和雪长蒙茸。\n摺坐资禅悦，铺眠减病容。\n他年从破碎，担去卧孤峰。",
        "dynasty": "唐",
        "collection_info": null
    },
    {
        "title": "寄还阙下高辇先辈卷",
        "author": "齐己",
        "content": "去岁逢京使，因还所寄诗。\n难留天上作，曾换月中枝。\n趣极僧迷旨，功深鬼不知。\n仍闻得名后，特地更忘疲。",
        "dynasty": "唐",
        "collection_info": null
    },
    {
        "title": "和孙支使惠示院中庭竹之什",
        "author": "齐己",
        "content": "忆就江僧乞，和烟得一茎。\n剪黄憎旧本，科绿惜新生。\n护噪蝉身稳，资吟客眼明。\n星郎有佳咏，雅合此君声。",
        "dynasty": "唐",
        "collection_info": null
    },
    {
        "title": "苦热中江上怀炉峰旧居",
        "author": "齐己",
        "content": "旧寄炉峰下，杉松遶石房。\n年年五六月，江上忆清凉。\n久别应荒废，终归隔渺茫。\n何当便摇落，披衲玩秋光。",
        "dynasty": "唐",
        "collection_info": null
    },
    {
        "title": "送僧游龙门香山寺",
        "author": "齐己",
        "content": "君到香山寺，探幽莫损神。\n且寻风雅主，细看乐天真。",
        "dynasty": "唐",
        "collection_info": null
    },
    {
        "title": "江上值春雨",
        "author": "齐己",
        "content": "江皋正月雨，平陆亦波澜。\n半是峨嵋雪，重为泽国寒。\n农田淹寖尽，客棹往来难。\n愁杀骚人路，沧浪正渺漫。",
        "dynasty": "唐",
        "collection_info": null
    },
    {
        "title": "七十作",
        "author": "齐己",
        "content": "七十去百岁，都来三十春。\n纵饶生得到，终免死无因。\n密理方通理，栖真始见真。\n沃洲匡阜客，几劫不迷人。",
        "dynasty": "唐",
        "collection_info": null
    },
    {
        "title": "谢虚中寄新诗",
        "author": "齐己",
        "content": "旧友一千里，新诗五十篇。\n此文经大匠，不见已多年。\n趣极同无迹，精深合自然。\n相思把行坐，南望隔尘烟。",
        "dynasty": "唐",
        "collection_info": null
    },
    {
        "title": "送彬座主赴龙安请讲",
        "author": "齐己",
        "content": "两论久研精，龙安受请行。\n春城雨雪霁，古寺殿堂明。\n白髮老僧听，金毛师子声。\n同流有谁共，别着国风清。",
        "dynasty": "唐",
        "collection_info": null
    },
    {
        "title": "夏日荆渚书怀",
        "author": "齐己",
        "content": "嵩岳去值乱，匡庐迴阻兵。\n中途息瓶锡，十载依公卿。\n不那猨鸟性，但怀林泉声。\n何时遂情兴，吟遶杉松行。",
        "dynasty": "唐",
        "collection_info": null
    },
    {
        "title": "春日西湖作",
        "author": "齐己",
        "content": "一水遶孤岛，闲门掩春草。\n曾无长者辙，枉此问衰老。",
        "dynasty": "唐",
        "collection_info": null
    },
    {
        "title": "谢中上人寄茶",
        "author": "齐己",
        "content": "春山谷雨前，併手摘芳烟。\n绿嫩难盈笼，清和易晚天。\n且招邻院客，试煮落花泉。\n地远劳相寄，无来又隔年。",
        "dynasty": "唐",
        "collection_info": null
    },
    {
        "title": "送节大德归阙",
        "author": "齐己",
        "content": "西京曾入内，东洛又朝天。\n圣上方虚席，僧中正乏贤。\n晨光金殿裏，紫气玉帘前。\n知祝唐尧化，新恩异往年。",
        "dynasty": "唐",
        "collection_info": null
    },
    {
        "title": "览清尚卷",
        "author": "齐己",
        "content": "李洞僻相似，得诗先示师。\n鬼神迷去处，风日背吟时。\n格已搜清竭，名还着紫卑。\n从容味高作，翻为古人疑。",
        "dynasty": "唐",
        "collection_info": null
    },
    {
        "title": "荆门送昼公归彭泽旧居",
        "author": "齐己",
        "content": "彭泽旧居在，匡庐翠迭前。\n因思从楚寺，便附入吴船。\n岸遶春残树，江浮晓霁天。\n应过虎溪社，伫立想诸贤。",
        "dynasty": "唐",
        "collection_info": null
    },
    {
        "title": "登祝融峯",
        "author": "齐己",
        "content": "猨鸟共不到，我来身欲浮。\n四边空碧落，绝顶正清秋。\n宇宙知何极，华夷见细流。\n坛西独立久，白日转神州。",
        "dynasty": "唐",
        "collection_info": null
    },
    {
        "title": "寄贯休",
        "author": "齐己",
        "content": "子美曾吟处，吾师復去吟。\n是何多胜地，销得二公心。\n锦水流春阔，峨嵋迭雪深。\n时逢蜀僧说，或道近游黔。",
        "dynasty": "唐",
        "collection_info": null
    },
    {
        "title": "送唐禀正字归萍川",
        "author": "齐己",
        "content": "霜鬚芸阁吏，久掩白云扉。\n来谒元戎后，还骑病马归。\n烟村蔬饮淡，江驿雪泥肥。\n知到中林日，春风长涧薇。",
        "dynasty": "唐",
        "collection_info": null
    },
    {
        "title": "寄怀江西栖公",
        "author": "齐己",
        "content": "龙沙为别日，庐阜得书年。\n不见来香社，相思遶白莲。\n江僧归海寺，楚路接吴烟。\n老病何堪说，扶羸寄此篇。",
        "dynasty": "唐",
        "collection_info": null
    },
    {
        "title": "山中喜得友生书",
        "author": "齐己",
        "content": "柴门关树石，未省梦尘埃。\n落日啼猨裏，同人有信来。\n自成为拙隐，难以谢多才。\n见说相思处，前峯对古台。",
        "dynasty": "唐",
        "collection_info": null
    },
    {
        "title": "谢人惠扇子及茶",
        "author": "齐己",
        "content": "鎗旗封蜀茗，圆洁制鲛绡。\n好客分烹煮，青蝇避动摇。\n陆生夸妙法，班女恨凉飙。\n多谢崔居士，相思寄寂寥。",
        "dynasty": "唐",
        "collection_info": null
    },
    {
        "title": "寄监利司空学士",
        "author": "齐己",
        "content": "诗家为政别，清苦日闻新。\n乱后无荒地，归来尽远人。\n宽容民赋税，憔悴吏精神。\n何必河阳县，空传桃李春。",
        "dynasty": "唐",
        "collection_info": null
    },
    {
        "title": "荅陈秀才",
        "author": "齐己",
        "content": "万事皆可了，有诗门最深。\n古人难得志，吾子苦留心。\n野迭凉云朵，苔重怪木阴。\n他年立名字，笑我老双林。",
        "dynasty": "唐",
        "collection_info": null
    },
    {
        "title": "游橘洲",
        "author": "齐己",
        "content": "春日上芳洲，经春兰杜幽。\n此时寻橘岸，昨日在城楼。\n鹭立青枫杪，沙沈白浪头。\n渔家好生计，檐底繫扁舟。",
        "dynasty": "唐",
        "collection_info": null
    },
    {
        "title": "寄武陵道友",
        "author": "齐己",
        "content": "阮肇迷仙处，禅门接紫霞。\n不知寻鹤路，几里入桃花。\n晚树阴摇藓，春潭影弄砂。\n何当见招我，乞与片生涯。",
        "dynasty": "唐",
        "collection_info": null
    },
    {
        "title": "谢人惠药",
        "author": "齐己",
        "content": "五金元造化，九炼更精新。\n敢谓长生客，将遗必死人。\n久餐应换骨，一服已通神。\n终逐淮王去，永抛浮世尘。",
        "dynasty": "唐",
        "collection_info": null
    },
    {
        "title": "还族弟卷",
        "author": "齐己",
        "content": "岂要私相许，君诗自入神。\n风骚何句出，瀑布一联新。\n□若长如此，名须远逐身。\n闲斋舒復卷，留滞忽经旬。",
        "dynasty": "唐",
        "collection_info": null
    },
    {
        "title": "送周秀游峡",
        "author": "齐己",
        "content": "又向夔城去，知难动旅魂。\n自非亡国客，何虑断肠猨。\n滟滪分高仞，瞿塘露浅痕。\n明年期此约，平稳到荆门。",
        "dynasty": "唐",
        "collection_info": null
    },
    {
        "title": "荆门夏日寄洞山节公",
        "author": "齐己",
        "content": "湖光摇翠木，灵洞迭云深。\n五月经行处，千秋桧栢阴。\n山形临北渚，僧格继东林。\n莫惜相招信，余心是此心。",
        "dynasty": "唐",
        "collection_info": null
    },
    {
        "title": "再经蒋山与诸长老夜话",
        "author": "齐己",
        "content": "远迹都如雁，南行又北迴。\n老僧犹记得，往岁已曾来。\n话遍名山境，烧残黑栎灰。\n无因伴师往，归思在天台。",
        "dynasty": "唐",
        "collection_info": null
    },
    {
        "title": "寄当阳张明府",
        "author": "齐己",
        "content": "玉泉神运寺，寒磬彻琴堂。\n有境灵如此，为官兴亦长。\n吏愁清白甚，民乐赋输忘。\n闻说巴山县，今来尚忆张。",
        "dynasty": "唐",
        "collection_info": null
    },
    {
        "title": "游三觉山",
        "author": "齐己",
        "content": "白石路重重，萦纡势忽穷。\n孤峯擎像阁，万木蔽星空。\n世论随时变，禅怀历劫同。\n良宵正冥目，海日上窗红。",
        "dynasty": "唐",
        "collection_info": null
    },
    {
        "title": "庭际晚菊上主人",
        "author": "齐己",
        "content": "九月将欲尽，幽丛始绽芳。\n都缘含正气，不是背重阳。\n采去蜂声远，寻来蝶路长。\n王孙归未晚，犹得泛金觞。",
        "dynasty": "唐",
        "collection_info": null
    },
    {
        "title": "送赵长史归闽川",
        "author": "齐己",
        "content": "荆门与闽越，关戍隔三千。\n风雪扬帆去，台隍指海边。\n客情消旅火，王化似尧年。\n莫失春迴约，江城谷雨前。",
        "dynasty": "唐",
        "collection_info": null
    },
    {
        "title": "拟嵇康绝交寄湘中贯微",
        "author": "齐己",
        "content": "何处同嵇懒，吾徒道异诸。\n本无文字学，何有往来书。\n岳寺逍遥梦，侯门勉强居。\n相知在玄契，莫讶八行疎。",
        "dynasty": "唐",
        "collection_info": null
    },
    {
        "title": "寄许州清古",
        "author": "齐己",
        "content": "北来儒士说，许下有吟僧。\n白日身长倚，清秋塔上层。\n言虽依景得，理要入无征。\n敢望多相示，孱微老不胜。",
        "dynasty": "唐",
        "collection_info": null
    },
    {
        "title": "谢丁秀才见示赋卷",
        "author": "齐己",
        "content": "五首新裁翦，搜罗尽指归。\n谁曾师古律，君自负天机。\n圣后求贤久，明公得隽稀。\n乘秋好携去，直望九霄飞。",
        "dynasty": "唐",
        "collection_info": null
    },
    {
        "title": "惊秋",
        "author": "齐己",
        "content": "褰帘听秋信，晚傍竹声归。\n多故堪伤骨，孤峯好拂衣。\n梧桐凋绿尽，菡萏堕红稀。\n却恐吾形影，嫌心与口违。",
        "dynasty": "唐",
        "collection_info": null
    },
    {
        "title": "夏日雨中寄幕中知己",
        "author": "齐己",
        "content": "北风吹夏雨，和竹亚南轩。\n豆枕欹凉冷，莲峯入梦魂。\n窗多斜迸湿，庭徧瀑流痕。\n清兴知无限，晴来示一言。",
        "dynasty": "唐",
        "collection_info": null
    },
    {
        "title": "夜次湘阴",
        "author": "齐己",
        "content": "风涛出洞庭，帆影入澄清。\n何处惊鸿起，孤舟趂月行。\n时难多战地，野阔绝春耕。\n骨肉知存否，林园近郡城。",
        "dynasty": "唐",
        "collection_info": null
    },
    {
        "title": "寄唐禀正字",
        "author": "齐己",
        "content": "疎野还如旧，何曾称在城。\n水边无伴立，天际有山横。\n落日云霞赤，高窗笔砚明。\n鲍昭多所得，时忆寄汤生。",
        "dynasty": "唐",
        "collection_info": null
    },
    {
        "title": "宿舒湖希上人房",
        "author": "齐己",
        "content": "入寺先来此，经窗半在湖。\n秋风新菡萏，暮雨老菰蒲。\n任听浮生速，能消默坐无。\n语来灯焰短，嘒唳发高梧。",
        "dynasty": "唐",
        "collection_info": null
    },
    {
        "title": "戊辰岁江南感怀",
        "author": "齐己",
        "content": "忽忽动中私，人间何所之。\n老过离乱世，生在太平时。\n桃李春无主，杉松寺有期。\n曾吟子山赋，何啻旧凌迟。",
        "dynasty": "唐",
        "collection_info": null
    },
    {
        "title": "送林上人归永嘉旧居",
        "author": "齐己",
        "content": "东越常悬思，山门在永嘉。\n秋光浮楚水，帆影背长沙。\n城黑天台雨，村明海峤霞。\n时寻谢公迹，春草有瑶花。",
        "dynasty": "唐",
        "collection_info": null
    },
    {
        "title": "荅友生山居寄示",
        "author": "齐己",
        "content": "嘉遁有新吟，因僧寄竹林。\n静思来鸟外，闲味遶松阴。\n兵寇凭凌甚，溪山几许深。\n休为反招隐，携取一相寻。",
        "dynasty": "唐",
        "collection_info": null
    },
    {
        "title": "新秋霁后晚眺怀先公",
        "author": "齐己",
        "content": "雨霁湘楚晚，水凉天亦澄。\n山中应解夏，渡口有行僧。\n鸟列沧洲队，云排碧落层。\n孤峯磬声绝，一点石龛灯。",
        "dynasty": "唐",
        "collection_info": null
    },
    {
        "title": "池上感兴",
        "author": "齐己",
        "content": "所向似无端，风前吟凭栏。\n旁人应闷见，片水自闲看。\n碧底红鳞鬣，澄边白羽翰。\n南山众木叶，飘着竹声干。",
        "dynasty": "唐",
        "collection_info": null
    },
    {
        "title": "和昙域上人寄赠之什",
        "author": "齐己",
        "content": "百病煎衰朽，栖迟战国中。\n思量青壁寺，行坐赤松风。\n道寄虚无合，书传往復空。\n可怜禅月子，香火国门东。",
        "dynasty": "唐",
        "collection_info": null
    },
    {
        "title": "弔双泉大师真塔",
        "author": "齐己",
        "content": "塔耸层峯后，碑镌巨石新。\n不知将一句，分付与何人。\n静坐云生衲，空山月照真。\n后徒游礼者，犹认指迷津。",
        "dynasty": "唐",
        "collection_info": null
    },
    {
        "title": "暮冬送璘上人归华容",
        "author": "齐己",
        "content": "故园虽不远，那免怆行思。\n莽苍平湖路，霏微过雪时。\n全无山阻隔，或有客相随。\n得见交亲后，春风动柳丝。",
        "dynasty": "唐",
        "collection_info": null
    },
    {
        "title": "秋夜听业上人弹琴",
        "author": "齐己",
        "content": "万物都寂寂，堪闻弹正声。\n人心尽如此，天下自和平。\n湘水泻秋碧，古风吹太清。\n往年庐岳奏，今夕更分明。",
        "dynasty": "唐",
        "collection_info": null
    },
    {
        "title": "谢人惠丹药",
        "author": "齐己",
        "content": "别后闻餐饵，相逢讶道情。\n肌肤红色透，髭髮黑光生。\n仙洞谁传与，松房自炼成。\n常蒙远分惠，亦觉骨毛轻。",
        "dynasty": "唐",
        "collection_info": null
    },
    {
        "title": "荆门病中寄怀贯微上人",
        "author": "齐己",
        "content": "我衰君亦老，相忆更何言。\n除泥安禅力，难医必死根。\n梅寒争雪彩，日冷让冰痕。\n早晚东归去，同寻入石门。",
        "dynasty": "唐",
        "collection_info": null
    },
    {
        "title": "荅孔秀才",
        "author": "齐己",
        "content": "早向文章裏，能降少壮心。\n不愁人不爱，闲处自闲吟。\n水国云雷阔，僧园竹树深。\n无嫌我衰飒，时此一相寻。",
        "dynasty": "唐",
        "collection_info": null
    },
    {
        "title": "秋江",
        "author": "齐己",
        "content": "两岸山青映，中流一棹声。\n远无风浪动，正向夕阳横。\n岛屿蝉分宿，沙洲客独行。\n浩然心自合，何必濯吾缨。",
        "dynasty": "唐",
        "collection_info": null
    },
    {
        "title": "船窗",
        "author": "齐己",
        "content": "孤舸凭幽窗，清波逼面凉。\n举头还有碍，低眼即无妨。\n瞥过沙禽翠，斜分夕照光。\n何时到山寺，上阁看江乡。",
        "dynasty": "唐",
        "collection_info": null
    },
    {
        "title": "永夜",
        "author": "齐己",
        "content": "永日还欹枕，良宵亦曲肱。\n神闲无万虑，壁冷有残灯。\n香影浮龛象，瓶声着井冰。\n寻思到何处，海上断崖僧。",
        "dynasty": "唐",
        "collection_info": null
    },
    {
        "title": "中春怆怀寄二三知己",
        "author": "齐己",
        "content": "眼暗心还白，逢春强凭栏。\n因闻积雨夜，却忆旧山寒。\n竹撼烟丛滑，花烧露朵干。\n故人相会处，应话此衰残。",
        "dynasty": "唐",
        "collection_info": null
    },
    {
        "title": "自遣",
        "author": "齐己",
        "content": "了然知是梦，既觉更何求。\n死入孤峯去，灰飞一烬休。\n云无空碧在，天静月华流。\n免有诸徒弟，时来弔石头。",
        "dynasty": "唐",
        "collection_info": null
    },
    {
        "title": "送陈霸归闽",
        "author": "齐己",
        "content": "凉风动行兴，含笑话临途。\n已得身名了，全忘客道孤。\n乡程过百越，帆影遶重湖。\n家在飞鸿外，音书可寄无。",
        "dynasty": "唐",
        "collection_info": null
    },
    {
        "title": "寄孙闢呈郑谷郎中",
        "author": "齐己",
        "content": "衡岳去都忘，清吟恋省郎。\n淹留才半月，詶唱颇盈箱。\n雪长松柽格，茶添语话香。\n因论乐安子，年少老篇章。",
        "dynasty": "唐",
        "collection_info": null
    },
    {
        "title": "荆门送人自峨嵋游南岳",
        "author": "齐己",
        "content": "峨嵋来已远，衡岳去犹赊。\n南浦悬帆影，西风乱荻花。\n天涯遥梦泽，山众近长沙。\n有兴多新作，携将大府夸。",
        "dynasty": "唐",
        "collection_info": null
    },
    {
        "title": "谢主人石笋",
        "author": "齐己",
        "content": "西园罢宴游，东阁念林丘。\n特减花边峭，来添竹裏幽。\n忆过阳朔见，曾记大湖求。\n从此频吟遶，归山意亦休。",
        "dynasty": "唐",
        "collection_info": null
    },
    {
        "title": "经安公寺",
        "author": "齐己",
        "content": "大圣威灵地，安公宴坐踪。\n未知长寂默，不见久从容。\n塔影高羣木，江声压暮钟。\n此游幽胜后，来梦亦应重。",
        "dynasty": "唐",
        "collection_info": null
    },
    {
        "title": "秋夕寄诸侄",
        "author": "齐己",
        "content": "每到秋残夜，灯前忆故乡。\n园林红橘柚，窗户碧潇湘。\n离别身垂老，艰难路去长。\n弟兄应健在，兵火裏耕桑。",
        "dynasty": "唐",
        "collection_info": null
    },
    {
        "title": "谢炭",
        "author": "齐己",
        "content": "正拥寒灰次，何当惠寂寥。\n且留连夜向，未敢满炉烧。\n必恐吞难尽，唯愁拨易消。\n豪家揑为兽，红迸锦茵焦。",
        "dynasty": "唐",
        "collection_info": null
    },
    {
        "title": "夏满日偶作寄孙支使",
        "author": "齐己",
        "content": "一百二十日，煎熬几不胜。\n忆归沧海寺，冷倚翠崖棱。\n旧扇犹操执，新秋更郁蒸。\n何当见凉月，拥衲访诗朋。",
        "dynasty": "唐",
        "collection_info": null
    },
    {
        "title": "寄清溪道友",
        "author": "齐己",
        "content": "山门摇落空，霜霰满杉松。\n明月行禅处，青苔遶石重。\n泉声喧万壑，钟韵遍千峯。\n终去焚香老，同师大士踪。",
        "dynasty": "唐",
        "collection_info": null
    },
    {
        "title": "谢重缘旧山水障子",
        "author": "齐己",
        "content": "敢望重缘饰，微茫洞壑春。\n坐看终未是，归卧始应真。\n已觉心中朽，犹怜四面新。\n不因公子鉴，零落几成尘。",
        "dynasty": "唐",
        "collection_info": null
    },
    {
        "title": "寺居",
        "author": "齐己",
        "content": "邻井双梧上，一蝉鸣隔墙。\n依稀旧林日，撩乱遶山堂。\n难嘿吟风口，终清饮露肠。\n老僧加护物，应任噪残阳。",
        "dynasty": "唐",
        "collection_info": null
    },
    {
        "title": "剃髮",
        "author": "齐己",
        "content": "金刀闪冷光，一剃一清凉。\n未免随朝夕，依前长雪霜。\n夏林欹石腻，春涧水泉香。\n向老凋疎尽，寒天不出房。",
        "dynasty": "唐",
        "collection_info": null
    },
    {
        "title": "谢高辇先辈寄新唱和集",
        "author": "齐己",
        "content": "敢谓神仙手，多怀老比丘。\n编联来鹿野，酬唱在龙楼。\n洛浦精灵慑，邙山鬼魅愁。\n二南风雅道，从此化东周。",
        "dynasty": "唐",
        "collection_info": null
    },
    {
        "title": "送徐秀才游吴国",
        "author": "齐己",
        "content": "西江东注急，孤棹若流星。\n风浪相随白，云中独过青。\n他时谁共说，此路我曾经。\n好向吴朝看，衣冠尽汉庭。",
        "dynasty": "唐",
        "collection_info": null
    },
    {
        "title": "忆在匡庐日",
        "author": "齐己",
        "content": "忆在匡庐日，秋风八月时。\n松声虎溪寺，塔影雁门师。\n步碧葳蕤径，吟香菡萏池。\n何当旧泉石，归去洗心脾。",
        "dynasty": "唐",
        "collection_info": null
    },
    {
        "title": "寄三觉山从益上人",
        "author": "齐己",
        "content": "山下人来说，多时不下山。\n是应终未是，闲得且须闲。\n海面云归窦，猿边月上关。\n寻思乱峯顶，空送衲僧还。",
        "dynasty": "唐",
        "collection_info": null
    },
    {
        "title": "残秋感怆",
        "author": "齐己",
        "content": "日日加衰病，心心趣寂寥。\n残阳起闲望，万木耸寒条。\n楚寺新为客，吴江旧看潮。\n此怀何以寄，风雨暮萧萧。",
        "dynasty": "唐",
        "collection_info": null
    },
    {
        "title": "寄南徐刘员外二首 一",
        "author": "齐己",
        "content": "竟陵兵革际，归復旧园林。\n早岁为官苦，常闻说此心。\n海边山夜上，城外寺秋寻。\n应讶嵩峯约，蹉跎直到今。",
        "dynasty": "唐",
        "collection_info": null
    },
    {
        "title": "寄南徐刘员外二首 二",
        "author": "齐己",
        "content": "昼公评众制，姚监选诸文。\n风雅谁收我，编联独有君。\n余生终此道，万事尽浮云。\n争得重携手，探幽楚水濆。",
        "dynasty": "唐",
        "collection_info": null
    },
    {
        "title": "贻王秀才",
        "author": "齐己",
        "content": "功到难搜处，知难始是诗。\n自能探虎子，何虑屈男儿。\n此道真清气，前贤早白髭。\n须教至公手，不惜付丹枝。",
        "dynasty": "唐",
        "collection_info": null
    },
    {
        "title": "赠孙生",
        "author": "齐己",
        "content": "见君诗自别，君是继诗人。\n道出千途外，功争一字新。\n寂寥中影迹，霜雪裏精神。\n待折东堂桂，归来更苦辛。",
        "dynasty": "唐",
        "collection_info": null
    },
    {
        "title": "酬元员外",
        "author": "齐己",
        "content": "清洛碧嵩根，寒流白照门。\n园林经难别，桃李几株存。\n衰老江南日，凄凉海上村。\n闲来晒朱绂，泪滴旧朝恩。",
        "dynasty": "唐",
        "collection_info": null
    },
    {
        "title": "与杨秀才话别",
        "author": "齐己",
        "content": "庾信哀何极，仲宣悲苦多。\n因思学文赋，不胜弄干戈。\n自古有如此，于今终若何。\n到头重策蹇，归去旧烟萝。",
        "dynasty": "唐",
        "collection_info": null
    },
    {
        "title": "寄何崇丘员外",
        "author": "齐己",
        "content": "门底桃源水，涵空復映山。\n高吟烟雨霁，残日郡楼间。\n变俗真无事，分题是不闲。\n寻思章岸见，全未有年颜。",
        "dynasty": "唐",
        "collection_info": null
    },
    {
        "title": "赠刘五经",
        "author": "齐己",
        "content": "往年长白山，发愤忍饥寒。\n埽叶雪霜湿，读书唇齿干。\n羣经通讲解，八十尚轻安。\n今日江南寺，相逢话世难。",
        "dynasty": "唐",
        "collection_info": null
    },
    {
        "title": "送游山道者",
        "author": "齐己",
        "content": "我亦游山者，常经旧所经。\n雪消天外碧，春晓海中青。\n可见乱离世，况临衰病形。\n怜君此行兴，独入白云屏。",
        "dynasty": "唐",
        "collection_info": null
    },
    {
        "title": "舟中江上望玉梁山怀李尊师",
        "author": "齐己",
        "content": "残照玉梁巅，峨峨远棹前。\n古来传胜异，人去学神仙。\n白鹿老碧壑，黄猨啼紫烟。\n谁心共无事，局上度流年。",
        "dynasty": "唐",
        "collection_info": null
    },
    {
        "title": "角",
        "author": "齐己",
        "content": "闻说征人说，呜呜何处边。\n孤城沙塞地，残月雪霜天。\n会转胡风急，吹长碛雁连。\n应伤汉车骑，名未勒燕然。",
        "dynasty": "唐",
        "collection_info": null
    },
    {
        "title": "言诗",
        "author": "齐己",
        "content": "毕竟将何状，根元在正思。\n达人皆一贯，迷者自多岐。\n触类风骚远，怀贤肺腑衰。\n河桥送别者，二子好相知。",
        "dynasty": "唐",
        "collection_info": null
    },
    {
        "title": "詶王秀才",
        "author": "齐己",
        "content": "离乱几时休，儒生厄远游。\n亡家非汉代，何处觅荆州？\n旅梦寒灯屋，乡怀昼雨楼。\n相逢话相杀，谁復念风流。",
        "dynasty": "唐",
        "collection_info": null
    },
    {
        "title": "春居寄友生",
        "author": "齐己",
        "content": "莎径荒芜甚，君应共此情。\n江村雷雨发，竹屋梦魂惊。\n社过多来燕，花繁渐老莺。\n相思意何切，新作未曾评。",
        "dynasty": "唐",
        "collection_info": null
    },
    {
        "title": "寄荅武陵幕中何支使二首 一",
        "author": "齐己",
        "content": "十万雄军幕，三千上客才。\n何当谈笑外，远慰寂寥来。\n骚雅锵金掷，风流醉玉颓。\n争知江雪寺，老病向寒灰。",
        "dynasty": "唐",
        "collection_info": null
    },
    {
        "title": "寄荅武陵幕中何支使二首 二",
        "author": "齐己",
        "content": "南州无百战，北地有长征。\n闲杀何从事，伤哉苏子卿。\n江楼联雪句，野寺看春耕。\n门外沧浪水，风波杂雨声。",
        "dynasty": "唐",
        "collection_info": null
    },
    {
        "title": "浙江晚渡",
        "author": "齐己",
        "content": "去年曾到此，久立滞前程。\n岐路时难处，风涛晚未平。\n汀蝉含老韵，岸荻簇枯声。\n莫泥关河险，多游自远行。",
        "dynasty": "唐",
        "collection_info": null
    },
    {
        "title": "送人下第东归再谒旧主人",
        "author": "齐己",
        "content": "一战偶不捷，东归计未空。\n还携故书劒，去谒旧英雄。\n楚雪连吴树，西江正北风。\n男儿艺若是，会合值明公。",
        "dynasty": "唐",
        "collection_info": null
    },
    {
        "title": "寄谢高先辈见寄二首 一",
        "author": "齐己",
        "content": "穿凿堪伤骨，风骚久痛心。\n永言无绝唱，忽此惠希音。\n杨柳江湖晚，芙蓉岛屿深。\n何因会仙手，临水一披襟。",
        "dynasty": "唐",
        "collection_info": null
    },
    {
        "title": "寄谢高先辈见寄二首 二",
        "author": "齐己",
        "content": "诗在混茫前，难搜到极玄。\n有时还积思，度岁未终篇。\n片月双松际，高楼阔水边。\n前贤多此得，风味若为传。",
        "dynasty": "唐",
        "collection_info": null
    },
    {
        "title": "寄仰山光味长者",
        "author": "齐己",
        "content": "大仰禅栖处，杉松到顶阴。\n下来虽有路，归去每无心。\n鸟道峯形直，龙湫石影深。\n径行谁得见，半夜老猨吟。",
        "dynasty": "唐",
        "collection_info": null
    },
    {
        "title": "贻庐岳陈沆秀才",
        "author": "齐己",
        "content": "为儒老双鬓，勤苦竟何如。\n四海方磨劒，空山自读书。\n石围泉眼碧，秋落洞门虚。\n莫虑搜贤僻，征君旧此居。",
        "dynasty": "唐",
        "collection_info": null
    },
    {
        "title": "边上",
        "author": "齐己",
        "content": "汉地从休马，胡家自牧羊。\n都来销帝道，浑不用兵防。\n草上孤城白，沙翻大漠黄。\n秋风起边雁，一一向潇湘。",
        "dynasty": "唐",
        "collection_info": null
    },
    {
        "title": "蟋蟀",
        "author": "齐己",
        "content": "声异蟪蛄声，听须是正听。\n无风来竹院，有月在莎庭。\n虽不妨调瑟，多堪伴诵经。\n谁人向秋夕，为尔欲忘形。",
        "dynasty": "唐",
        "collection_info": null
    },
    {
        "title": "寄西山郑谷神",
        "author": "齐己",
        "content": "西望郑先生，焚修在杳冥。\n几番松骨朽，未换鬓根青。\n石阙凉调瑟，秋坛夜拜星。\n俗人应抚掌，闲处诵黄庭。",
        "dynasty": "唐",
        "collection_info": null
    },
    {
        "title": "读参同契",
        "author": "齐己",
        "content": "堪笑修仙侣，烧金觅大还。\n不知消息火，只在寂寥关。\n鬓白炉中术，魂飞海上山。\n悲哉五千字，无用在人间。",
        "dynasty": "唐",
        "collection_info": null
    },
    {
        "title": "闻落叶",
        "author": "齐己",
        "content": "楚树雪晴后，萧萧落晚风。\n因思故国夜，临水几株空。\n煮茗烧干脆，行苔踏烂红。\n来年未离此，还见碧丛丛。",
        "dynasty": "唐",
        "collection_info": null
    },
    {
        "title": "谢王先辈昆弟游湘中迴各见示新诗",
        "author": "齐己",
        "content": "潇湘多胜异，宗社久裴回。\n兄弟同游去，幽奇尽采来。\n只应求妙唱，何以示寒灰。\n上国携归后，唯呈不世才。",
        "dynasty": "唐",
        "collection_info": null
    },
    {
        "title": "寄酬高辇推官",
        "author": "齐己",
        "content": "道自闲机长，诗从静境生。\n不知春艳尽，但觉雅风清。\n竹腻题幽碧，蕉干裂脆声。\n何当九霄客，重迭记无名。",
        "dynasty": "唐",
        "collection_info": null
    },
    {
        "title": "逢诗僧",
        "author": "齐己",
        "content": "禅玄无可并，诗妙有何评。\n五七字中苦，百千年后清。\n难求方至理，不朽始为名。\n珍重重相见，忘机话此情。",
        "dynasty": "唐",
        "collection_info": null
    },
    {
        "title": "话道",
        "author": "齐己",
        "content": "大道多大笑，寂寥何以论。\n霜枫翻落叶，水鸟啄闲门。\n服药还伤性，求珠亦损魂。\n无端凿混沌，一死不还源。",
        "dynasty": "唐",
        "collection_info": null
    },
    {
        "title": "谢欧阳侍郎寄示新集",
        "author": "齐己",
        "content": "宫锦三十段，金梭新织来。\n殷勤谢君子，迢递寄寒灰。\n鸑鷟对鼓舞，神仙双裴回。\n谁当巧裁制，披去升瑶台。",
        "dynasty": "唐",
        "collection_info": null
    },
    {
        "title": "西墅新居",
        "author": "齐己",
        "content": "渐渐见苔青，疎疎遍地生。\n闲穿藤屐起，乱踏石阶行。\n野鸟啼幽树，名僧笑此情。\n残阳竹阴裏，老圃打门声。",
        "dynasty": "唐",
        "collection_info": null
    },
    {
        "title": "酬孙鲂",
        "author": "齐己",
        "content": "幽人还爱云，才子已从军。\n可信鸳鸿侣，更思麋鹿羣。\n新题虽有寄，旧论竟难闻。\n知己今如此，编联悉欲焚。",
        "dynasty": "唐",
        "collection_info": null
    },
    {
        "title": "扫地",
        "author": "齐己",
        "content": "日日扫復洒，不容纤物侵。\n敢望来客口，道似主人心。\n蚁过光中少，苔依润处深。\n门前亦如此，一径入疎林。",
        "dynasty": "唐",
        "collection_info": null
    },
    {
        "title": "书匡山隐者壁",
        "author": "齐己",
        "content": "红霞青壁底，石室薜萝垂。\n应有迷仙者，曾逢采药时。\n桃花饶两颊，松叶浅长髭。\n直是来城市，何人识得伊。",
        "dynasty": "唐",
        "collection_info": null
    },
    {
        "title": "送干康禅师入山过夏",
        "author": "齐己",
        "content": "由来喧滑境，难驻寂寥踪。\n逼夏摇孤锡，离城入乱峯。\n云门应近寺，石路或穿松。\n知在栖禅外，题诗寄北宗。",
        "dynasty": "唐",
        "collection_info": null
    },
    {
        "title": "野鸭",
        "author": "齐己",
        "content": "野鸭殊家鸭，离羣忽远飞。\n长生缘甚瘦，近死为伤肥。\n江海游空阔，池塘啄细微。\n红兰白苹渚，春暖刷毛衣。",
        "dynasty": "唐",
        "collection_info": null
    },
    {
        "title": "伤秋",
        "author": "齐己",
        "content": "旦暮余生在，肌肤十分无。\n眠寒半榻朽，立月一株枯。\n梦已随双树，诗犹却万夫。\n名山未归得，可惜死江湖。",
        "dynasty": "唐",
        "collection_info": null
    },
    {
        "title": "怀东湖寺",
        "author": "齐己",
        "content": "铁柱东湖岸，寺高人亦闲。\n往年曾每日，来此看西山。\n竹径青苔合，茶轩白鸟还。\n而今在天末，欲去已衰颜。",
        "dynasty": "唐",
        "collection_info": null
    },
    {
        "title": "寄岘山愿公三首 一",
        "author": "齐己",
        "content": "形影更谁亲，应怀漆道人。\n片言酬凿齿，半偈伏姚秦。\n榛莽池经烧，蒿莱寺过春。\n心期重西去，一共弔遗尘。",
        "dynasty": "唐",
        "collection_info": null
    },
    {
        "title": "寄岘山愿公三首 二",
        "author": "齐己",
        "content": "相思恨相远，至理那时何。\n道笑忘言甚，诗嫌背俗多。\n青苔闲阁闭，白日断人过。\n独上西楼望，荆门千万坡。",
        "dynasty": "唐",
        "collection_info": null
    },
    {
        "title": "寄岘山愿公三首 三",
        "author": "齐己",
        "content": "彼此无消息，所思江汉遥。\n转闻多患难，甚说远相招。\n老至何悲叹，生知便寂寥。\n终期踏松影，携手虎溪桥。",
        "dynasty": "唐",
        "collection_info": null
    },
    {
        "title": "清夜作",
        "author": "齐己",
        "content": "不惜白日短，乍容清夜长。\n坐闻风露滴，吟觉骨毛凉。\n兴寝无诸病，空闲有一床。\n天明振衣起，苔砌落花香。",
        "dynasty": "唐",
        "collection_info": null
    },
    {
        "title": "赠白处士",
        "author": "齐己",
        "content": "莘野居何定，浮生知是谁。\n衣衫同[野]叟，指趣似禅师。\n白髮应无也，丹砂久服之。\n仍闻创行计，春暖向峨嵋。",
        "dynasty": "唐",
        "collection_info": null
    },
    {
        "title": "崔秀才宿话",
        "author": "齐己",
        "content": "事转闻多事，心休话苦心。\n相留明月寺，共忆白云岑。\n藓壁残虫韵，霜轩倒竹阴。\n开门又言别，谁竟慰尘襟。",
        "dynasty": "唐",
        "collection_info": null
    },
    {
        "title": "怀天台华顶僧",
        "author": "齐己",
        "content": "华顶危临海，丹霞裏石桥。\n曾从国清寺，上看月明潮。\n好鸟亲香火，狂泉喷泬寥。\n欲归师智者，头白路迢迢。",
        "dynasty": "唐",
        "collection_info": null
    },
    {
        "title": "送人赴官",
        "author": "齐己",
        "content": "年少作初官，还如行路难。\n兵荒经邑里，风俗久凋残。\n照砚花光淡，漂书柳絮干。\n聊应充侍膳，薄俸继朝餐。",
        "dynasty": "唐",
        "collection_info": null
    },
    {
        "title": "水鹤",
        "author": "齐己",
        "content": "鸳鸯与鸂鶒，相狎岂惭君。\n比雪还胜雪，同羣亦出羣。\n静巢孤岛月，寒梦九皋云。\n归路分明[过]，飞鸣即可闻。",
        "dynasty": "唐",
        "collection_info": null
    },
    {
        "title": "湘中感怀",
        "author": "齐己",
        "content": "渔翁那会我，傲兀苇边行。\n乱世难逸迹，乘流拟濯缨。\n江花红细碎，沙鸟白分明。\n向夕题诗处，春风斑竹声。",
        "dynasty": "唐",
        "collection_info": null
    },
    {
        "title": "九日逢虚中虚受",
        "author": "齐己",
        "content": "楚后萍台下，相逢九日时。\n干戈人事地，荒废菊花篱。\n我已多衰病，君犹尽黑髭。\n皇天安罪得，解语便吟诗。",
        "dynasty": "唐",
        "collection_info": null
    },
    {
        "title": "赠李明府",
        "author": "齐己",
        "content": "名家宰名邑，将谓屈锋铓。\n直是难苏俗，能消不下堂。\n冰痕生砚水，柳影透琴床。\n何必称潇洒，独为诗酒狂。",
        "dynasty": "唐",
        "collection_info": null
    },
    {
        "title": "暮春久雨作",
        "author": "齐己",
        "content": "积雨向春阴，冥冥独院深。\n已无花落地，空有竹藏禽。\n檐溜声何暴，隣僧影亦沈。\n谁知力耕者，桑麦最关心。",
        "dynasty": "唐",
        "collection_info": null
    },
    {
        "title": "渚宫莫问诗一十五首 一",
        "author": "齐己",
        "content": "莫问疎人事，王侯已任伊。\n不妨随野性，还似在山时。\n静入无声乐，狂抛正律诗。\n自为仍自爱，清净裏寻思。",
        "dynasty": "唐",
        "collection_info": null
    },
    {
        "title": "渚宫莫问诗一十五首 二",
        "author": "齐己",
        "content": "莫问伊嵇懒，流年已付他。\n话通时事少，诗着野题多。\n梦外春桃李，心中旧薜萝。\n浮生此不悟，剃髮竟如何。",
        "dynasty": "唐",
        "collection_info": null
    },
    {
        "title": "渚宫莫问诗一十五首 三",
        "author": "齐己",
        "content": "莫问休行脚，南方已徧寻。\n了应须自了，心不是他心。\n赤水珠何觅，寒山偈莫吟。\n谁同论此理，杜口少知音。",
        "dynasty": "唐",
        "collection_info": null
    },
    {
        "title": "渚宫莫问诗一十五首 四",
        "author": "齐己",
        "content": "莫问孱愚格，天应只与闲。\n合居长树下，那称众人间。\n迹绝为真隐，机忘是大还。\n终当学支遁，买取箇青山。",
        "dynasty": "唐",
        "collection_info": null
    },
    {
        "title": "渚宫莫问诗一十五首 五",
        "author": "齐己",
        "content": "莫问无求意，浮云喻可知。\n满盈如不戒，倚伏更何疑。\n乐矣贤颜子，穷乎圣仲尼。\n已过知命岁，休把运行推。",
        "dynasty": "唐",
        "collection_info": null
    },
    {
        "title": "渚宫莫问诗一十五首 六",
        "author": "齐己",
        "content": "莫问闲行趣，春风野水涯。\n千门无谢女，两岸有杨花。\n好鹤曾为客，真龙或作蛇。\n踌蹰自迴首，日脚背楼斜。",
        "dynasty": "唐",
        "collection_info": null
    },
    {
        "title": "渚宫莫问诗一十五首 七",
        "author": "齐己",
        "content": "莫问真消息，中心只自知。\n清风含笑咏，明月混希夷。\n坏衲凉天拥，玄文静夜披。\n善哉温伯子，言望至公知。",
        "dynasty": "唐",
        "collection_info": null
    },
    {
        "title": "渚宫莫问诗一十五首 八",
        "author": "齐己",
        "content": "莫问休持钵，从贫乞已疎。\n侯门叨月俸，斋食剩年储。\n簪履三千外，形骸六十余。\n旧峯呵练若，松径接匡庐。",
        "dynasty": "唐",
        "collection_info": null
    },
    {
        "title": "渚宫莫问诗一十五首 九",
        "author": "齐己",
        "content": "莫问依刘迹，金台又度秋。\n威仪非上客，谭笑愧诸侯。\n礼许无拘检，诗推异辈流。\n东林未归得，摇落楚江头。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十",
        "author": "齐己",
        "content": "莫问无机性，甘名百钝人。\n一床铺冷落，长日卧精神。\n分已疎知旧，诗还得意新。\n多才碧云客，时或此相亲。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十一",
        "author": "齐己",
        "content": "莫问关门意，从来寡往还。\n道应归淡泊，身合在空闲。\n四面苔围绿，孤窗雨洒斑。\n梦寻何处去，秋色水边山。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十二",
        "author": "齐己",
        "content": "莫问□□□，□□逐性情。\n人间高此道，禅外剩他名。\n夏□松边坐，秋光水畔行。\n更无时忌讳，容易得题成。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十三",
        "author": "齐己",
        "content": "莫问多山兴，晴楼独凭时。\n六年沧海寺，一别白莲池。\n句早逢名匠，禅曾见祖师。\n冥搜与真性，清外认扬眉。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十四",
        "author": "齐己",
        "content": "莫问衰残质，流光速可悲。\n寸心修未了，长命欲何为。\n坐卧身多倦，经行骨渐疲。\n分明说此苦，珍重竺干师。",
        "dynasty": "唐",
        "collection_info": null
    },
    {
        "title": "渚宫莫问诗一十五首 十五",
        "author": "齐己",
        "content": "莫问野腾腾，劳形已不能。\n慇懃无上士，珍重有名僧。\n坐觉心心默，行思步步冰。\n终归石房裏，一点夜深灯。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见王化",
        "author": "齐己",
        "content": "病起见王化，融融古帝乡。\n晓烟凝气紫，晚色作云黄。\n四野歌丰稔，千门唱乐康。\n老身仍未死，犹咏好风光。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见图画",
        "author": "齐己",
        "content": "病起见图画，云门兴似饶。\n衲衣椶笠重，嵩岳华山遥。\n命在斋犹赴，刀閒髮尽凋。\n秋光渐轻健，欲去倚江桥。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见苔钱",
        "author": "齐己",
        "content": "病起见苔钱，规模遍地圆。\n儿童扫不破，子母自相连。\n润屋何曾有，缘墙谩可怜。\n虚教作铜臭，空使外人传。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭竹",
        "author": "齐己",
        "content": "病起见庭竹，君应悲我情。\n何妨甚消瘦，却称苦修行。\n每谢侵床影，时迴傍枕声。\n秋来渐平復，吟遶骨毛轻。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见生涯",
        "author": "齐己",
        "content": "病起见生涯，资缘觉甚奢。\n方袍嫌垢弊，律服变光华。\n颇愧同诸俗，何尝异出家。\n三衣如两翼，珍重汝寒鸦。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见秋扇",
        "author": "齐己",
        "content": "病起见秋扇，风前悟感伤。\n念予当咽绝，得尔致清凉。\n沙鹭如摇影，汀莲似绽香。\n不同婕妤咏，託意怨君王。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见衰叶",
        "author": "齐己",
        "content": "病起见衰叶，飘然似我身。\n偶乘风有韵，初落地无尘。\n纵得红霑露，争如绿带春。\n因伤此怀抱，聊寄一篇新。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭栢",
        "author": "齐己",
        "content": "病起见庭栢，青青我不任。\n力扶干瘦骨，勉对岁寒心。\n韵谢疎篁合，根容片石侵。\n衰残想长寿，时倚就闲吟。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭莲",
        "author": "齐己",
        "content": "病起见庭莲，风荷已飒然。\n开时闻馥郁，枕上正缠绵。\n本在沧江阔，移来碧沼圆。\n却思香社裏，叶叶漏声连。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭菊",
        "author": "齐己",
        "content": "病起见庭菊，几劳栽种工。\n可能经卧疾，相倚自成丛。\n翠萼低含露，金英尽亚风。\n那知予爱尔，不在酒杯中。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭石",
        "author": "齐己",
        "content": "病起见庭石，岂知经夏眠。\n不能资药价，空自作苔钱。\n翠忆蓝光底，青思瀑影边。\n岩僧应笑我，细碎种阶前。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见庭莎",
        "author": "齐己",
        "content": "病起见庭莎，绿阶傍竹多。\n遶行犹未得，静听復如何。\n蟋蟀幽中响，蟪蛄深处歌。\n不缘田地窄，剩种任婆娑。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见苔色",
        "author": "齐己",
        "content": "病起见苔色，凝然阵未枯。\n浅深围柱础，诘曲遶廊庑。\n碧翠文相间，青黄势自铺。\n为钱虚玷染，毕竟不如无。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见秋月",
        "author": "齐己",
        "content": "病起见秋月，正当三五时。\n清光应鉴我，幽思更同谁。\n惜坐身犹倦，牵吟气尚羸。\n明年七十六，约此健相期。",
        "dynasty": "唐",
        "collection_info": null
    },
    {
        "title": "荆州新秋病起杂题一十五首 病起见闲云",
        "author": "齐己",
        "content": "病起见闲云，空中聚又分。\n滞留堪笑我，舒卷不如君。\n触石终无迹，从风或有闻。\n仙山足鸾凤，归去自同羣。",
        "dynasty": "唐",
        "collection_info": null
    },
    {
        "title": "夜坐闻雪寄所知",
        "author": "齐己",
        "content": "初宵飞霰急，竹树洒干轻。\n不是知音者，难教爱此声。\n渐凌孤烛白，偏激苦心清。\n堪笑同文友，忘眠坐到明。",
        "dynasty": "唐",
        "collection_info": null
    },
    {
        "title": "怀洞庭",
        "author": "齐己",
        "content": "忆过巴陵岁，无人问去留。\n中宵满湖月，独自在僧楼。\n渔父真闲唱，灵均是谩愁。\n今来欲长往，谁借木兰舟。",
        "dynasty": "唐",
        "collection_info": null
    },
    {
        "title": "欲游龙山鹿苑有作",
        "author": "齐己",
        "content": "龙山门不远，鹿苑路非遥。\n合逐闲身去，何须待客招。\n年华残两鬓，筋骨倦长宵。\n闻说峯前寺，新修白石桥。",
        "dynasty": "唐",
        "collection_info": null
    },
    {
        "title": "再逢昼公",
        "author": "齐己",
        "content": "竟陵西别后，徧地起刀兵。\n彼此无缘着，云山有处行。\n久吟难敌句，终忍不求名。\n年鬓俱如雪，相看眼且明。",
        "dynasty": "唐",
        "collection_info": null
    },
    {
        "title": "送人游武陵湘中",
        "author": "齐己",
        "content": "为子歌行乐，西南入武陵。\n风烟无战士，宾榻有吟僧。\n山遶军城迭，江临寺阁层。\n遍寻幽胜了，湘水泛清澄。",
        "dynasty": "唐",
        "collection_info": null
    },
    {
        "title": "酬九经者",
        "author": "齐己",
        "content": "九经三史学，穷妙又穷微。\n长白山初出，青云路欲飞。\n江僧酬雪句，沙鹤识麻衣。\n家在黄河北，南来偶未归。",
        "dynasty": "唐",
        "collection_info": null
    },
    {
        "title": "寄赠集滩二公",
        "author": "齐己",
        "content": "闻有难名境，因君住更名。\n轩窗中夜色，风月遶滩声。\n客好过无厌，禽幽画不成。\n终期一寻去，聊且寄吟情。",
        "dynasty": "唐",
        "collection_info": null
    },
    {
        "title": "夏日作",
        "author": "齐己",
        "content": "燕雀语相和，风池满芰荷。\n可惊成事晚，殊喜得闲多。\n竹众凉欺水，苔繁绿胜莎。\n无惭孤圣代，赋咏有诗歌。",
        "dynasty": "唐",
        "collection_info": null
    },
    {
        "title": "行路难",
        "author": "齐己",
        "content": "下浸与高盘，不为行路难。\n是非真险恶，翻覆作峯峦。\n漆媿同时黑，朱惭巧处丹。\n令人畏相识，欲画白云看。",
        "dynasty": "唐",
        "collection_info": null
    },
    {
        "title": "送玉泉道者迴山寺",
        "author": "齐己",
        "content": "却忆西峯顶，经行绝爱憎。\n别来心念念，归去雪层层。\n石坞寻春笋，苔龛续夜灯。\n应悲尘土裏，追逐利名僧。",
        "dynasty": "唐",
        "collection_info": null
    },
    {
        "title": "谢王拾遗见访兼寄篇什",
        "author": "齐己",
        "content": "竹裏安禅处，生涯一印灰。\n经年乞食过，昨日谏臣来。\n愧把黄梅偈，曾酬白雪才。\n因令识鸟迹，重迭在苍苔。",
        "dynasty": "唐",
        "collection_info": null
    },
    {
        "title": "题张氏池亭",
        "author": "齐己",
        "content": "树石丛丛别，诗家趣向幽。\n有时闲客散，始觉细泉流。\n蝶到琴棋畔，花过岛屿头。\n月明红藕上，应见白龟游。",
        "dynasty": "唐",
        "collection_info": null
    },
    {
        "title": "送人南游",
        "author": "齐己",
        "content": "且听吟赠远，君此去蒙州。\n瘴国频闻说，边鸿亦不游。\n[蛮]花藏孔雀，野石乱犀牛。\n到彼谁相慰，知音有郡侯。",
        "dynasty": "唐",
        "collection_info": null
    },
    {
        "title": "题明公房",
        "author": "齐己",
        "content": "寺北闻湘浪，窗南见岳云。\n自然高日用，何要出人羣。\n瓦滴残松雨，香炉匝印文。\n近年精易道，疑者晓纷纷。",
        "dynasty": "唐",
        "collection_info": null
    },
    {
        "title": "寄顾处士",
        "author": "齐己",
        "content": "半年离别梦，来往即湖边。\n两幅关山雪，寻常在眼前。\n项容藏古翠，张藻卷寒烟。\n蓝淀图花鸟，时人不惜钱。",
        "dynasty": "唐",
        "collection_info": null
    },
    {
        "title": "贻徐生",
        "author": "齐己",
        "content": "可能东海子，清苦在贫居。\n扫地无闲客，堆窗有古书。\n少年犹若此，向老合何如。\n去岁频相访，今来见亦疎。",
        "dynasty": "唐",
        "collection_info": null
    },
    {
        "title": "谢虚中上人晚秋见寄",
        "author": "齐己",
        "content": "楚外同文在，荆门得信时。\n几重相别意，一首晚秋诗。\n日暮山沈雨，莲残水满池。\n登楼试南望，为子动归思。",
        "dynasty": "唐",
        "collection_info": null
    },
    {
        "title": "寄东林言之禅子",
        "author": "齐己",
        "content": "闻思相送后，幽院闭苔钱。\n使我吟还废，闻君病未痊。\n听秋唯困坐，怕客但佯眠。\n可惜东窗月，无寥过一年。",
        "dynasty": "唐",
        "collection_info": null
    },
    {
        "title": "寒节日寄乡友",
        "author": "齐己",
        "content": "岁岁逢寒食，寥寥古寺家。\n踏青思故里，垂白看杨花。\n原野稀疎雨，江天冷澹霞。\n沧浪与湘水，归恨共无涯。",
        "dynasty": "唐",
        "collection_info": null
    },
    {
        "title": "闻西蟾从弟卜岩居岳西有寄",
        "author": "齐己",
        "content": "瀑布见高低，岩开岩壁西。\n碧云多旧作，红叶几新题。\n滴沥中疎磬，嵌空半倚梯。\n仍闻樵子径，□不到前溪。",
        "dynasty": "唐",
        "collection_info": null
    },
    {
        "title": "寄怀西蟾师弟",
        "author": "齐己",
        "content": "万里八九月，一身西北风。\n自从相示后，长记在吟中。\n见说南游远，堪怀我姓同。\n江边忽得信，迴到岳门东。",
        "dynasty": "唐",
        "collection_info": null
    },
    {
        "title": "扑满子",
        "author": "齐己",
        "content": "祗爱满我腹，争如满害身。\n到头须扑破，却散与他人。",
        "dynasty": "唐",
        "collection_info": null
    },
    {
        "title": "寄西川惠光大师昙域",
        "author": "齐己",
        "content": "禅月有名子，相知面未曾。\n笔精垂壁溜，诗涩滴杉冰。\n蜀国从栖泊，芜城几废兴。\n忆归应寄梦，东北过金陵。",
        "dynasty": "唐",
        "collection_info": null
    },
    {
        "title": "忆别匡山寄彭泽干昼上人",
        "author": "齐己",
        "content": "忆别匡山日，无端是远游。\n却迴看五老，飜悔上孤舟。\n蹭蹬三千里，蹉跎二十秋。\n近来空寄梦，时到虎溪头。",
        "dynasty": "唐",
        "collection_info": null
    },
    {
        "title": "又寄彭泽昼公",
        "author": "齐己",
        "content": "闻君彭泽住，结构近陶公。\n种菊心相似，尝茶味不同。\n湖光秋枕上，岳翠夏窗中。\n八月东林去，吟香菡萏风。",
        "dynasty": "唐",
        "collection_info": null
    },
    {
        "title": "因览支使孙中丞看可准大师诗序有寄",
        "author": "齐己",
        "content": "一千篇裏选，三百首菁英。\n玉尺新量出，金刀旧剪成。\n锦江增古翠，仙掌减元精。\n自此为风格，留传诸后生。",
        "dynasty": "唐",
        "collection_info": null
    },
    {
        "title": "新秋病中枕上闻蝉",
        "author": "齐己",
        "content": "枕上稍醒醒，忽闻蝉一声。\n此时知不死，昨日即前生。\n更欲临窗听，犹难策杖行。\n寻应同蜕壳，重饮露华清。",
        "dynasty": "唐",
        "collection_info": null
    },
    {
        "title": "寄云盖山先禅师",
        "author": "齐己",
        "content": "曾寻湘水东，古翠积秋浓。\n长老禅栖处，半天云盖峯。\n闲床饶得石，杂树少于松。\n近有谁堪语，浏阳妙指踪。",
        "dynasty": "唐",
        "collection_info": null
    },
    {
        "title": "落叶",
        "author": "齐己",
        "content": "落多秋亦晚，窗外见诸邻。\n世上谁惊尽，林间独扫频。\n萧骚微月夜，重迭早霜晨。\n昨日繁阴在，莺声树树春。",
        "dynasty": "唐",
        "collection_info": null
    },
    {
        "title": "次耒阳作",
        "author": "齐己",
        "content": "遶岳復沿湘，衡阳又耒阳。\n不堪思北客，从此入南荒。\n旦夕多猨狖，淹留少雪霜。\n因经杜公墓，惆怅学文章。",
        "dynasty": "唐",
        "collection_info": null
    },
    {
        "title": "舟中晚望祝融峯",
        "author": "齐己",
        "content": "天际卓寒青，舟中望晚晴。\n十年关梦寐，此日向峥嵘。\n巨石凌空黑，飞泉照夜明。\n终当蹑孤顶，坐看白云生。",
        "dynasty": "唐",
        "collection_info": null
    },
    {
        "title": "弔杜工部坟",
        "author": "齐己",
        "content": "鹏翅蹋于斯，明君知不知。\n[域]中诗价大，荒外土坟卑。\n瘴雨无时滴，蛮风有穴吹。\n唯应李太白，魂魄往来疲。",
        "dynasty": "唐",
        "collection_info": null
    },
    {
        "title": "岳中寄殷处士",
        "author": "齐己",
        "content": "出岳与入岳，前题继后题。\n遍寻僧壁上，多在雁峯西。\n近说游江寺，将谁话石梯。\n相思立高巘，山下草萋萋。",
        "dynasty": "唐",
        "collection_info": null
    },
    {
        "title": "送幽禅师",
        "author": "齐己",
        "content": "霜繁野叶飞，长老卷行衣。\n浮世不知处，白云相待归。\n磬和天籁响，禅动岳神威。\n莫便言长往，劳生待发机。",
        "dynasty": "唐",
        "collection_info": null
    },
    {
        "title": "观烧",
        "author": "齐己",
        "content": "猎猎寒芜引，承风势不还。\n放来应有主，焚去到何山。\n焰入空蒙裏，烟飞苍莽间。\n石中有良玉，惆怅但伤颜。",
        "dynasty": "唐",
        "collection_info": null
    },
    {
        "title": "咏茶十二韵",
        "author": "齐己",
        "content": "百草让为灵，功先百草成。\n甘传天下口，贵占火前名。\n出处春无雁，收时谷有莺。\n封题从泽国，贡献入秦京。\n齅觉精新极，尝知骨自轻。\n研通天柱响，摘遶蜀山明。\n赋客秋吟起，禅师昼卧惊。\n角开香满室，炉动绿凝铛。\n晚忆凉泉对，闲思异果平。\n松黄干旋泛，云母滑随倾。\n颇贵高人寄，尤宜别匮盛。\n曾寻修事法，妙尽陆先生。",
        "dynasty": "唐",
        "collection_info": null
    },
    {
        "title": "寄阳岐西峯僧",
        "author": "齐己",
        "content": "西峯残照东，瀑布洒冥鸿。\n闲忆高牕外，秋晴万里空。\n藤阴藏石磴，衣毳落杉风。\n日有谁来觅，层层鸟道中。",
        "dynasty": "唐",
        "collection_info": null
    },
    {
        "title": "迴雁峯",
        "author": "齐己",
        "content": "瘴雨过孱颜，危边有径盘。\n壮堪扶寿岳，灵合置仙坛。\n影北鸿声乱，青南客道难。",
        "dynasty": "唐",
        "collection_info": null
    },
    {
        "title": "赠询公上人",
        "author": "齐己",
        "content": "威仪何贵重，一室贮水清。\n终日松杉径，自多虫蚁行。\n像前孤立影，钟外数珠声。\n知悟修来事，今为第几生。",
        "dynasty": "唐",
        "collection_info": null
    },
    {
        "title": "秋兴",
        "author": "齐己",
        "content": "所见背时情，闲行亦独行。\n晚凉思水石，危阁望峥嵘。\n雨外残云片，风中乱叶声。\n旧山吟友在，相忆梦应清。",
        "dynasty": "唐",
        "collection_info": null
    },
    {
        "title": "古寺老松",
        "author": "齐己",
        "content": "百岁禅师说，先师指此松。\n小年行道遶，早见偃枝重。\n月槛移孤影，秋亭卓一峯。\n终当因夜电，拏攫从云龙。",
        "dynasty": "唐",
        "collection_info": null
    },
    {
        "title": "题无余处士书斋",
        "author": "齐己",
        "content": "闲地从莎藓，谁人爱此心。\n琴棋怀客远，风雪闭门深。\n枕外江滩响，窗西树石阴。\n他年衡岳寺，为我一相寻。",
        "dynasty": "唐",
        "collection_info": null
    },
    {
        "title": "岁暮江寺住",
        "author": "齐己",
        "content": "山依枯槁容，何处见年终？\n风雪军城外，蒹葭古寺中。\n孤村谁认磬，极浦夜鸣鸿。\n坐忆匡庐隐，泉声滴半空。",
        "dynasty": "唐",
        "collection_info": null
    },
    {
        "title": "新燕",
        "author": "齐己",
        "content": "栖託近佳人，应怜巧语新。\n风光华屋暖，弦管牡丹晨。\n远采江泥腻，双飞麦雨匀。\n差池自有便，敢触杏梁尘。",
        "dynasty": "唐",
        "collection_info": null
    },
    {
        "title": "喻吟",
        "author": "齐己",
        "content": "日用是何专，吟疲即坐禅。\n此生还可喜，余事不相便。\n头白无邪裏，魂清有象先。\n江花与芳草，莫染我情田。",
        "dynasty": "唐",
        "collection_info": null
    },
    {
        "title": "过湘江唐弘书斋",
        "author": "齐己",
        "content": "四邻无俗迹，终日大开门。\n水晚来边雁，林秋下楚猨。\n一家随难在，双眼向书昏。\n沈近骚人庙，吟应见古魂。",
        "dynasty": "唐",
        "collection_info": null
    },
    {
        "title": "读贾岛集",
        "author": "齐己",
        "content": "遗篇三百首，首首是遗冤。\n知到千年外，更逢何者论。\n离秦空得罪，入蜀但听猨。\n还似长沙祖，唯余赋鵩言。",
        "dynasty": "唐",
        "collection_info": null
    },
    {
        "title": "寄山中诸友",
        "author": "齐己",
        "content": "自归城裏寺，长忆宿山门。\n终夜冥心客，诸峯呌月猨。\n岚光生眼力，泉滴爽吟魂。\n只待游方遍，还来埽树根。",
        "dynasty": "唐",
        "collection_info": null
    },
    {
        "title": "怀终南僧",
        "author": "齐己",
        "content": "扰扰一京尘，何门是了因。\n万重千迭嶂，一去不来人。\n鸟道春残雪，萝龛昼定身。\n寥寥石窗外，天籁动衣巾。",
        "dynasty": "唐",
        "collection_info": null
    },
    {
        "title": "送二友生归宜阳",
        "author": "齐己",
        "content": "二生俱我友，清苦辈流稀。\n旧国居相近，孤帆秋共归。\n残阳沙鸟乱，疎雨岛枫飞。\n几宿多山处，猨啼烛影微。",
        "dynasty": "唐",
        "collection_info": null
    },
    {
        "title": "怀从弟",
        "author": "齐己",
        "content": "孤窗烛影微，何事阻吟思。\n兄弟断消息，山川长路岐。\n日沈栖鹤坞，霜着呌猨枝。\n可想为怀抱，多愁多难时。",
        "dynasty": "唐",
        "collection_info": null
    },
    {
        "title": "岳阳道中作",
        "author": "齐己",
        "content": "客思寻常动，未如今断魂。\n路岐经乱后，风雪少人村。\n大泽鸣寒雁，千峯啼昼猨。\n争教此时白，不上鬓鬚根。",
        "dynasty": "唐",
        "collection_info": null
    },
    {
        "title": "赴郑谷郎中招游龙兴观读题诗[板]谒七真仪像因有十八韵",
        "author": "齐己",
        "content": "何处陪游胜，龙兴古观时。\n诗悬大雅作，殿礼七真仪。\n远继周南美，弥旌拱北思。\n雄方垂朴略，后辈仰箴规。\n对坐茵花暖，偕行藓阵隳。\n僧绦初学结，朝服久慵披。\n到处琴碁傍，登楼笔砚随。\n论禅忘视听，谭老极希夷。\n照日江光远，遮轩桧影欹。\n触鞋松子响，窥立鹤雏痴。\n始贵茶巡爽，终怜酒散迟。\n放怀还把杖，憇石或搘颐。\n眺远凝清眄，吟高动白髭。\n风鹏心不小，蒿雀志徒卑。\n顾我专无作，于身忘有为。\n叨因五字解，每忝重言期。\n舍此应休也，何人更赏之。\n淹留仙境晚，迴骑雪风吹。",
        "dynasty": "唐",
        "collection_info": null
    },
    {
        "title": "书李秀才壁",
        "author": "齐己",
        "content": "干戈阻上日，南国寄贫居。\n旧里荒应尽，新年病未除。\n窗风连岛树，门径接隣蔬。\n我有闲来约，相看雪满[株]。",
        "dynasty": "唐",
        "collection_info": null
    },
    {
        "title": "闻尚颜下世",
        "author": "齐己",
        "content": "岳僧传的信，闻在麓山亡。\n郡有为诗客，谁来一影堂。\n梦休寻灞浐，迹已绝潇湘。\n远忆同吟石，新秋桧栢凉。",
        "dynasty": "唐",
        "collection_info": null
    },
    {
        "title": "蔷薇",
        "author": "齐己",
        "content": "根本似玫瑰，繁英刾外开。\n香高藂有架，红落地多苔。\n去住闲人看，晴明远蝶来。\n牡丹先几日，销歇向尘埃。",
        "dynasty": "唐",
        "collection_info": null
    },
    {
        "title": "送隆公上人",
        "author": "齐己",
        "content": "独携谭柄去，千里指人寰。\n未断生徒望，难教白日闲。\n空江横落照，大府向西山。\n好骋陈那孔，谁云劫石顽。",
        "dynasty": "唐",
        "collection_info": null
    },
    {
        "title": "宿简寂观",
        "author": "齐己",
        "content": "万壑云霞影，千年松桧声。\n如何教下士，容易信长生。\n月共虚无白，香和沆𤅈清。\n闲寻古廊画，记得列仙名。",
        "dynasty": "唐",
        "collection_info": null
    },
    {
        "title": "遇元上人",
        "author": "齐己",
        "content": "七泽过名山，相逢黄落残。\n杉松开寺晚，泉月话心寒。\n祖遍诸方礼，经曾几处看。\n应怀出家院，紫阁近长安。",
        "dynasty": "唐",
        "collection_info": null
    },
    {
        "title": "早梅",
        "author": "齐己",
        "content": "万木冻欲折，孤根暖独迴。\n前村深雪裏，昨夜一枝开。\n风遰幽香去，禽窥素艳来。\n明年如应律，先发映春台。",
        "dynasty": "唐",
        "collection_info": null
    },
    {
        "title": "听泉",
        "author": "齐己",
        "content": "落石几万仞，冷声飘远空。\n高秋初雨后，半夜乱山中。\n只有照壁月，更无吹叶风。\n几曾庐岳听，到晓与僧同。",
        "dynasty": "唐",
        "collection_info": null
    },
    {
        "title": "送孙逸人归庐山",
        "author": "齐己",
        "content": "独自担琴鹤，还归瀑布东。\n逍遥非俗趣，杨柳谩春风。\n草遶村程绿，花盘石磴红。\n他时许相觅，五老乱云中。",
        "dynasty": "唐",
        "collection_info": null
    },
    {
        "title": "听李尊师弹琴",
        "author": "齐己",
        "content": "仙子弄瑶琴，仙山松月深。\n此声含太古，谁听到无心。\n洒石霜千片，歕崖泉万寻。\n何人传指法，携向海中岑。",
        "dynasty": "唐",
        "collection_info": null
    },
    {
        "title": "寄武陵微上人",
        "author": "齐己",
        "content": "善卷台边寺，松筠遶祖堂。\n秋声度风雨，晓色遍沧浪。\n白石同谁坐，清吟过我狂。\n近闻为古律，雅道更重光。",
        "dynasty": "唐",
        "collection_info": null
    },
    {
        "title": "匡山寓居栖公",
        "author": "齐己",
        "content": "外物尽已外，闲游且自由。\n好山逢过夏，无事住经秋。\n树影残阳寺，茶香古石楼。\n何时定休讲，归漱虎溪流。",
        "dynasty": "唐",
        "collection_info": null
    },
    {
        "title": "湘西道林寺陶太尉井",
        "author": "齐己",
        "content": "太尉遗孤井，寒澄七百年。\n未闻陵谷变，终与姓名传。\n影浸无风树，光含有月天。\n林僧晓来此，满汲洒金田。",
        "dynasty": "唐",
        "collection_info": null
    },
    {
        "title": "寄松江陆龟蒙处士",
        "author": "齐己",
        "content": "万卷功何用，徒称处士休。\n闲欹太湖石，醉听洞庭秋。\n道在谁开口，诗成自点头。\n中间欲相访，寻便阻戈矛。",
        "dynasty": "唐",
        "collection_info": null
    },
    {
        "title": "闭门",
        "author": "齐己",
        "content": "外事休关念，灰心独闭门。\n无人来问我，白日又黄昏。\n灯集飞蛾影，窗销迸雪痕。\n中心自明了，一句祖师言。",
        "dynasty": "唐",
        "collection_info": null
    },
    {
        "title": "看水",
        "author": "齐己",
        "content": "范蠡东浮阔，灵均北泛长。\n谁知远烟浪，别有好思量。\n故国门前急，天涯照裏忙。\n难收上楼兴，渺漫正斜阳。",
        "dynasty": "唐",
        "collection_info": null
    },
    {
        "title": "寄栖白上人",
        "author": "齐己",
        "content": "万国争名地，吾师独此闲。\n题诗招上相，看雪下南山。\n内殿承恩久，中条进表还。\n常因秋贡客，少得掩禅关。",
        "dynasty": "唐",
        "collection_info": null
    },
    {
        "title": "自题",
        "author": "齐己",
        "content": "禅外求诗妙，年来鬓已秋。\n未尝将一字，容易谒诸侯。\n挂梦山皆远，题名石尽幽。\n敢言梁太子，傍采碧云流。",
        "dynasty": "唐",
        "collection_info": null
    },
    {
        "title": "孙支使来借诗集因有谢",
        "author": "齐己",
        "content": "冥搜从少小，随分得淳元。\n闻说吟僧口，多传过蜀门。\n相寻江岛上，共看夏云根。\n坐落迟迟日，新题互把论。",
        "dynasty": "唐",
        "collection_info": null
    },
    {
        "title": "夏日言怀",
        "author": "齐己",
        "content": "苦被流年迫，衰羸老病情。\n得归青嶂死，便共白云生。\n树枿烧炉响，崖棱蹑屐声。\n此心人信否，魂梦自分明。",
        "dynasty": "唐",
        "collection_info": null
    },
    {
        "title": "早秋寄友生",
        "author": "齐己",
        "content": "雨多残暑歇，蝉急暮风清。\n谁有闲心去，江边看水行。\n河遥红蓼簇，野阔白烟平。\n试折秋莲叶，题诗寄竺卿。",
        "dynasty": "唐",
        "collection_info": null
    },
    {
        "title": "送王秀才往松滋夏课",
        "author": "齐己",
        "content": "松滋闻古县，明府是诗家。\n静理余无事，[攲]眠尽落花。\n江光摇夕照，柳影带残霞。\n君去应相与，乘船泛月华。",
        "dynasty": "唐",
        "collection_info": null
    },
    {
        "title": "喜{巩/言}公自武陵至",
        "author": "齐己",
        "content": "已尽沧浪兴，还思相楚行。\n鬓全无旧黑，诗别有新清。\n暂憇临寒水，时来扣静荆。\n囊中有灵药，终不献公卿。",
        "dynasty": "唐",
        "collection_info": null
    },
    {
        "title": "假山",
        "author": "齐己",
        "content": "匡庐久别离，积翠杳天涯。\n静室曾图峭，幽亭復创奇。\n典衣酬土价，择日运工时。\n信手成重迭，随心作蔽亏。\n根盘惊院窄，顶耸讶檐卑。\n镇地那言重，当轩未厌危。\n巨灵何忍擘，秦政肯轻移。\n晚觉莎烟触，寒闻竹籁吹。\n蓝灰澄古色，泥水合凝滋。\n引看僧来数，牵吟客散迟。\n九华浑髣髴，五老颇参差。\n蛛网藤萝挂，春霖瀑布垂。\n加添双石笋，映带小莲池。\n旧说雷居士，曾闻远大师。\n红霞中结社，白壁上题诗。\n顾此诚徒尔，劳心是妄为。\n经营惭培塿，赏翫愧童儿。\n会入千峯去，[闲]踪任属谁。",
        "dynasty": "唐",
        "collection_info": null
    },
    {
        "title": "谢西川可准上人远寄诗集",
        "author": "齐己",
        "content": "匡社经行外，沃洲禅宴余。\n吾师还继此，后辈復何如。\n江上传风雅，静中时卷舒。\n堪随乐天集，共伴白芙蕖。",
        "dynasty": "唐",
        "collection_info": null
    },
    {
        "title": "秋空",
        "author": "齐己",
        "content": "已觉秋空极，更堪寥泬青。\n只应容好月，争合有妖星。\n耿耿高河截，翛翛一雁经。\n曾于洞庭宿，上下彻心灵。",
        "dynasty": "唐",
        "collection_info": null
    },
    {
        "title": "与聂尊师话道",
        "author": "齐己",
        "content": "伯阳遗妙旨，杳杳与冥冥。\n说即非难说，行还不易行。\n药中迷九转，心外觅长生。\n毕竟荒原上，一盘蒿陇平。",
        "dynasty": "唐",
        "collection_info": null
    },
    {
        "title": "送相里秀才自京至却迴",
        "author": "齐己",
        "content": "夷门诗客至，楚寺闭萧骚。\n老病语言涩，少年风韵高。\n难于寻阆岛，险甚涉云涛。\n珍重西归去，无忘役思劳。",
        "dynasty": "唐",
        "collection_info": null
    },
    {
        "title": "谢人寄南榴卓子",
        "author": "齐己",
        "content": "幸附全材长，良工斸器殊。\n千林文栢有，一尺锦榴无。\n品格宜仙果，精光称玉壶。\n怜君远相寄，多愧野蔬麤。",
        "dynasty": "唐",
        "collection_info": null
    },
    {
        "title": "寄旧居隣友",
        "author": "齐己",
        "content": "别后知何趣，搜奇少客同。\n几层山影下，万树雪声中。\n晚鼎烹茶绿，晨厨爨粟红。\n何时携卷出，世代有名公。",
        "dynasty": "唐",
        "collection_info": null
    },
    {
        "title": "送朱秀才归闽",
        "author": "齐己",
        "content": "荆门来几日，欲往又囊空。\n远客归南越，单衣背北风。\n近乡微有雪，到海渐无鸿。\n努力成诗业，无谋谒至公。",
        "dynasty": "唐",
        "collection_info": null
    },
    {
        "title": "龙潭作",
        "author": "齐己",
        "content": "乍临毛髮竖，双壁夹湍流。\n白日鸟影过，青苔龙气浮。\n蔽空云出石，应祷雨翻湫。\n四面耕桑者，先闻贺有秋。",
        "dynasty": "唐",
        "collection_info": null
    },
    {
        "title": "依韵酬谢尊师见赠二首 一",
        "author": "齐己",
        "content": "南国搜奇久，偏伤杜甫坟。\n重来经汉浦，又去入嵩云。\n旧别人稀见，新朝事渐闻。\n莫将高尚迹，闲处傲明君。",
        "dynasty": "唐",
        "collection_info": null
    },
    {
        "title": "依韵酬谢尊师见赠二首 二",
        "author": "齐己",
        "content": "岳顶休高卧，荆门访掩扉。\n新诗遗我别，旧约与谁归。\n贤路曾无滞，良时肯自违。\n明年窥日窟，仙桂露霏微。",
        "dynasty": "唐",
        "collection_info": null
    },
    {
        "title": "送冰禅再往湖中",
        "author": "齐己",
        "content": "行心宁肯住，南去与谁羣。\n碧落高空处，清秋一片云。\n穿林瓶影灭，背雨锡声分。\n应笑游方久，龙钟楚水濆。",
        "dynasty": "唐",
        "collection_info": null
    },
    {
        "title": "喜表公往楚王城",
        "author": "齐己",
        "content": "已闻人舍地，结构旧基平。\n一面湖光白，邻家竹影清。\n应难寻辇道，空说是王城。\n谁信兴亡迹，今来有磬声。",
        "dynasty": "唐",
        "collection_info": null
    },
    {
        "title": "春雪初晴喜友生至",
        "author": "齐己",
        "content": "数日不见日，飘飘势忽开。\n虽无忙事出，还有故人来。\n已尽南檐滴，仍残北牖堆。\n明朝望平远，相约在春台。",
        "dynasty": "唐",
        "collection_info": null
    },
    {
        "title": "残春连雨中偶作怀故人",
        "author": "齐己",
        "content": "南邻阻杖藜，屐齿遶床泥。\n漠漠门长掩，迟迟日又西。\n不知何兴味，更有好诗题。\n还忆东林否，行苔傍虎溪。",
        "dynasty": "唐",
        "collection_info": null
    },
    {
        "title": "送崔判官赴归倅",
        "author": "齐己",
        "content": "白首从颜巷，青袍去佐官。\n只应微俸禄，聊补旧饥寒。\n地说丘墟甚，民闻旱歉残。\n春风吹绮席，宾主醉相欢。",
        "dynasty": "唐",
        "collection_info": null
    },
    {
        "title": "寒食日怀寄友人",
        "author": "齐己",
        "content": "万井追寒食，闲扉独不开。\n梨花应折尽，柳絮自飞来。\n梦觉怀仙岛，吟行遶砌苔。\n浮生已悟了，时节任相催。",
        "dynasty": "唐",
        "collection_info": null
    },
    {
        "title": "怀巴陵旧游",
        "author": "齐己",
        "content": "洞庭云梦秋，空碧共悠悠。\n孟子狂题后，何人更倚楼。\n日西来远棹，风外见平流。\n终欲重寻去，僧窗古岸头。",
        "dynasty": "唐",
        "collection_info": null
    },
    {
        "title": "招干昼上人宿话",
        "author": "齐己",
        "content": "连夜因风雪，相留在寂寥。\n禅心谁指示，诗卷自焚烧。\n语默邻寒漏，窗扉向早朝。\n天台若长往，还渡海门潮。",
        "dynasty": "唐",
        "collection_info": null
    },
    {
        "title": "荆门秋日寄友人",
        "author": "齐己",
        "content": "青溪知不远，白首要难归。\n空想烟云裏，春风鸾鹤飞。\n谁论传法偈，自补坐禅衣。\n未谢侯门去，寻常即掩扉。",
        "dynasty": "唐",
        "collection_info": null
    },
    {
        "title": "哭郑谷郎中",
        "author": "齐己",
        "content": "朝衣闲典尽，酒病觉难医。\n下世无遗恨，传家有大诗。\n新坟青嶂迭，寒食白云垂。\n长忆招吟夜，前年风雪时。",
        "dynasty": "唐",
        "collection_info": null
    },
    {
        "title": "题东林十八贤真堂",
        "author": "齐己",
        "content": "白藕花前旧影堂，刘雷风骨画龙章。\n共轻天子诸侯贵，同爱吾师一法长。\n陶令醉多招不得，谢公心乱入无方。\n何人到此思高躅，岚点苔痕满粉墙。",
        "dynasty": "唐",
        "collection_info": null
    },
    {
        "title": "题南岳般若寺",
        "author": "齐己",
        "content": "诸峯翠少中峯翠，五寺名高此寺名。\n石路险盘岚霭滑，僧窗高倚泬寥明。\n凌空殿阁由天设，遍地杉松是自生。\n更有上方难上处，紫苔红藓遶峥嵘。",
        "dynasty": "唐",
        "collection_info": null
    },
    {
        "title": "寄庐岳僧",
        "author": "齐己",
        "content": "一闻飞锡别区中，深入西南瀑布峯。\n天际雪埋千片石，洞门冰折几株松。\n烟霞明媚栖心地，苔藓萦纡出世踪。\n莫问江边旧居寺，火烧兵劫断秋钟。",
        "dynasty": "唐",
        "collection_info": null
    },
    {
        "title": "游谷山寺",
        "author": "齐己",
        "content": "城裏寻常见碧棱，水边朝暮送归僧。\n数峯云脚垂平地，一径松声彻上层。\n寒涧不生浮世物，阴崖犹积去年冰。\n此身有底难抛事，时復携筇信步登。",
        "dynasty": "唐",
        "collection_info": null
    },
    {
        "title": "楚寺寒夜作",
        "author": "齐己",
        "content": "寒炉局促坐成劳，暗淡灯光照二毛。\n水寺闲来僧寂寂，雪风吹去雁嗷嗷。\n江山积迭归程远，魂梦穿沿过处高。\n毕竟忘言是吾道，袈裟不称揖萧曹。",
        "dynasty": "唐",
        "collection_info": null
    },
    {
        "title": "送泰禅师归南岳",
        "author": "齐己",
        "content": "石龛闲鏁白猨边，归去程途半在船。\n林簇晓霜离水寺，路穿新烧入山泉。\n已寻岚壁临空尽，却看星辰向地悬。\n有兴寄题红叶上，不妨收拾别为编。",
        "dynasty": "唐",
        "collection_info": null
    },
    {
        "title": "山中寄凝密大师兄弟",
        "author": "齐己",
        "content": "一炉薪尽室空然，万象何妨在眼前。\n时有兴来还觅句，已无心去即安禅。\n山门影落秋风树，水国光凝夕照天。\n借问荀家兄弟内，八龙头角让谁先。",
        "dynasty": "唐",
        "collection_info": null
    },
    {
        "title": "海棠花",
        "author": "齐己",
        "content": "繁于桃李盛于梅，寒食旬前社后开。\n半月暄和留艳态，两时风雨免伤摧。\n人怜格异诗重赋，蝶恋香多夜更来。\n犹得残红向春暮，牡丹相继发池台。",
        "dynasty": "唐",
        "collection_info": null
    },
    {
        "title": "题赠湘西龙安寺利禅师",
        "author": "齐己",
        "content": "头白已无行脚念，自开荒寺住烟萝。\n门前路到潇湘尽，石上云归岳麓多。\n南祖衣盂曾礼谒，东林泉月旧经过。\n闲来松外看城郭，一片红尘隔逝波。",
        "dynasty": "唐",
        "collection_info": null
    },
    {
        "title": "寄文浩百法",
        "author": "齐己",
        "content": "当时六祖在黄梅，五百人中眼独开。\n入室偈闻传绝唱，昇堂客谩恃多才。\n铁牛无用成真角，石女能生是圣胎。\n闻说欲抛经论去，莫教惆怅却空迴。",
        "dynasty": "唐",
        "collection_info": null
    },
    {
        "title": "谢人寄新诗集",
        "author": "齐己",
        "content": "所闻新事即戈矛，欲去终疑是暗投。\n远客寄言还有在，此门将谓总无休。\n千篇着述诚难得，一字知音不易求。\n时入思量向何处，月圆孤凭水边楼。",
        "dynasty": "唐",
        "collection_info": null
    },
    {
        "title": "谢元愿上人远寄檀溪集",
        "author": "齐己",
        "content": "白首萧条居汉浦，清吟编集号檀溪。\n有人收拾应如玉，无主知音只似泥。\n入理半同黄叶句，遣怀多拟碧云题。\n犹能为我相思在，千里封来梦泽西。",
        "dynasty": "唐",
        "collection_info": null
    },
    {
        "title": "寄道林寺诸友",
        "author": "齐己",
        "content": "吟兴终依异境长，旧游时入静思量。\n江声裏过东西寺，树影中行上下方。\n春色湿僧巾屦腻，松花沾鹤骨毛香。\n老来何计重归去，千里重湖浪渺茫。",
        "dynasty": "唐",
        "collection_info": null
    },
    {
        "title": "赠智满三藏",
        "author": "齐己",
        "content": "灌顶清凉一滴通，大毗卢藏遍虚空。\n欲飞薝卜花无尽，须待陀罗尼有功。\n金杵力摧魔界黑，水精光透夜灯红。\n可堪东献明天子，命服新酬赞国风。",
        "dynasty": "唐",
        "collection_info": null
    },
    {
        "title": "谢王先辈湘中迴惠示卷轴",
        "author": "齐己",
        "content": "少小即怀风雅情，独能遗象琢淳精。\n不教霜雪侵玄鬓，便向云霄换好名。\n携去湘江闻鼓瑟，袖来缑岭伴吹笙。\n多君百首贻衰飒，留把吟行访竺卿。",
        "dynasty": "唐",
        "collection_info": null
    },
    {
        "title": "荆渚寄怀西蜀无染大师兄",
        "author": "齐己",
        "content": "大沩心付白崖前，宝月分辉照蜀天。\n圣主降情延北内，诸侯稽首问南禅。\n清秋不动骊龙海，红日无私罔象川。\n欲听吾宗旧山说，地边身老楚江边。",
        "dynasty": "唐",
        "collection_info": null
    },
    {
        "title": "谢武陵徐巡官远寄五七字诗集",
        "author": "齐己",
        "content": "五字才将七字争，为君聊敢试悬衡。\n鼎湖菡萏摇金影，蓬岛鸾皇舞翠声。\n还是灵龟巢得稳，要须仙子驾方行。\n两边珍重遥相惠，何夕灯前尽此情。",
        "dynasty": "唐",
        "collection_info": null
    },
    {
        "title": "重宿旧房与愚上人静话",
        "author": "齐己",
        "content": "曾此栖心过十冬，今来潇洒属生公。\n檀栾旧植青添翠，菡萏新栽白换红。\n北面城临灯影合，西隣壁近讲声通。\n不知门下趋筵士，何似当时石解空。",
        "dynasty": "唐",
        "collection_info": null
    },
    {
        "title": "谢南平王赐山鸡",
        "author": "齐己",
        "content": "五色文章类彩鸾，楚人罗得半摧残。\n金笼莫恨伤冠帻，玉粒颁惭剪羽翰。\n孤立影危丹槛裏，双栖伴在白云端。\n上台爱育通幽细，却放溪山去不难。",
        "dynasty": "唐",
        "collection_info": null
    },
    {
        "title": "荆门病中雨后书怀寄幕中知己",
        "author": "齐己",
        "content": "病根翻作忆山劳，一雨聊堪浣郁陶。\n心白未能忘水月，眼青独得见秋毫。\n蝉声晚簇枝枝急，云影晴分片片高。\n还忆赤松兄弟否，别来应见鹤衣毛。",
        "dynasty": "唐",
        "collection_info": null
    },
    {
        "title": "宿江寺",
        "author": "齐己",
        "content": "岛僧留宿慰衰颜，旧住何妨老未还。\n身共锡声离鸟外，迹同云影过人间。\n曾无梦入朝天路，忆有诗题隔海山。\n珍重来晨渡江去，九华青裏扣松关。",
        "dynasty": "唐",
        "collection_info": null
    },
    {
        "title": "谢贯微上人寄示古风今体四轴",
        "author": "齐己",
        "content": "四轴骚词书八行，捧吟肌骨遍清凉。\n谩求龙树能医眼，休问图澄学洗肠。\n今体尽搜初剖判，古风淳凿未玄黄。\n不知谁肯降文阵，闇点旌旗敌子房。",
        "dynasty": "唐",
        "collection_info": null
    },
    {
        "title": "荆州贯休大师旧房",
        "author": "齐己",
        "content": "疎篁抽笋柳垂阴，旧是休公种境吟。\n入贡文儒来请益，出官卿相驻过寻。\n右军书画神传髓，康乐文章梦授心。\n销得青城千嶂下，白莲标塔帝恩深。",
        "dynasty": "唐",
        "collection_info": null
    },
    {
        "title": "寄谷山长老",
        "author": "齐己",
        "content": "游遍名山祖遍寻，却来尘世浑光阴。\n肯将的的吾师意，拟付茫茫弟子心。\n岂有虚空遮道眼，不妨文字问知音。\n沧浪万顷三更月，天上何如水底深。",
        "dynasty": "唐",
        "collection_info": null
    },
    {
        "title": "寄黄晖处士",
        "author": "齐己",
        "content": "蒙氏艺传黄氏子，独闻相继得名高。\n锋铓妙夺金鸡距，纤利精分玉兔毫。\n濡染只应亲赋咏，风流不称近方刀。\n何妨寄我临池兴，忍使江淹役梦劳。",
        "dynasty": "唐",
        "collection_info": null
    },
    {
        "title": "荆门勉怀寄道林寺诸友",
        "author": "齐己",
        "content": "荣枯得失理昭然，谁斅离骚更问天。\n生下便知真梦幻，老来何必叹流年。\n清风不变诗应在，明月无踪道可传。\n珍重匡庐沃洲主，拂衣抛却好林泉。",
        "dynasty": "唐",
        "collection_info": null
    },
    {
        "title": "荅崔校书",
        "author": "齐己",
        "content": "雪色衫衣绝点尘，明知富贵是浮云。\n不随喧滑迷真性，何用潺湲洗汚闻。\n北阙会抛红駊騀，东林社忆白氛氲。\n清吟有兴频相示，欲得多惭蠹蚀文。",
        "dynasty": "唐",
        "collection_info": null
    },
    {
        "title": "乞樱桃",
        "author": "齐己",
        "content": "去年曾赋此花诗，几听南园烂熟时。\n嚼破红香堪换骨，摘残丹颗欲烧枝。\n流莺偷啄心应醉，行客潜窥眼亦痴。\n闻说张筵就珠树，任从攀折半离披。",
        "dynasty": "唐",
        "collection_info": null
    },
    {
        "title": "寄南雅上人",
        "author": "齐己",
        "content": "曾得音书慰暮年，相思多故信难传。\n清吟何处题红叶，旧社空怀堕白莲。\n山水本同真趣向，侯门刚有薄因缘。\n他时不得君招隐，会逐南归楚客船。",
        "dynasty": "唐",
        "collection_info": null
    },
    {
        "title": "寄欧阳侍郎",
        "author": "齐己",
        "content": "又闻繁总在嘉州，职重身闲倚寺楼。\n大象影和山面落，两江声合郡前流。\n棋轻国手知难敌，诗是天才肯易酬。\n毕竟男儿自高达，从来心不是悠悠。",
        "dynasty": "唐",
        "collection_info": null
    },
    {
        "title": "与崔校书静话言怀",
        "author": "齐己",
        "content": "同年生在咸通裏，事佛为儒趣尽高。\n我性已甘披祖衲，君心犹待脱蓝袍。\n霜髭晓几临铜镜，雪鬓寒疎落剃刀。\n出世朝天俱未得，不妨还往有风骚。",
        "dynasty": "唐",
        "collection_info": null
    },
    {
        "title": "谢人惠拄杖",
        "author": "齐己",
        "content": "邛州灵境产修篁，九节材应表九阳。\n造化已能分尺度，保持争合与寻常。\n幽林剪破清秋影，高手携来绿玉光。\n深谢鲁儒怜潦倒，欲教撑拄遶禅床。",
        "dynasty": "唐",
        "collection_info": null
    },
    {
        "title": "谢秦府推官寄丹台集",
        "author": "齐己",
        "content": "秦王手笔序丹台，不错褒扬最上才。\n凤阙几传为匠硕，龙门曾用振风雷。\n钱郎未竭精华去，元白终存作者来。\n两轴蚌胎骊颔耀，枉临禅室伴寒灰。",
        "dynasty": "唐",
        "collection_info": null
    },
    {
        "title": "题画鹭鸶兼简孙郎中",
        "author": "齐己",
        "content": "曾向沧江看不真，却因图画见精神。\n何妨金粉资高格，不用丹青点此身。\n蒲叶岸长堪映带，荻花丛晚好相亲。\n思量画得胜笼得，野性由来不恋人。",
        "dynasty": "唐",
        "collection_info": null
    },
    {
        "title": "贺行军太傅得白氏东林集",
        "author": "齐己",
        "content": "乐天歌咏有遗编，留在东林伴白莲。\n百尺典坟随丧乱，一家风雅独完全。\n常闻荆渚通侯论，果遂吴都使者传。\n仰贺斯文归朗鉴，永资声政入熏弦。",
        "dynasty": "唐",
        "collection_info": null
    },
    {
        "title": "韶阳微公",
        "author": "齐己",
        "content": "曲江晴影石千株，吾子思归梦断初。\n有信北来山迭迭，无言南去雨疎疎。\n祖师门接园林路，丞相家同井邑居。\n闲野老身留得否，相招多是秀才书。",
        "dynasty": "唐",
        "collection_info": null
    },
    {
        "title": "将之匡岳过寻阳",
        "author": "齐己",
        "content": "帆过寻阳晚霁开，西风北雁似相催。\n大都浪后青堆没，五老云中翠迭来。\n此路便堪归水石，何门更合向尘埃。\n远公林下莲池畔，箇箇高人尽有才。",
        "dynasty": "唐",
        "collection_info": null
    },
    {
        "title": "寄湘幕王重书记",
        "author": "齐己",
        "content": "抛掷浟江旧钓矶，日参筹画废吟诗。\n可能有事关心后，得似无人识面时。\n官好近闻加茜服，药灵曾说换霜髭。\n高才直气平生志，除却徒知即不知。",
        "dynasty": "唐",
        "collection_info": null
    },
    {
        "title": "宿沈彬进士书院",
        "author": "齐己",
        "content": "相期只为话篇章，踏雪曾来宿此房。\n喧滑尽消城漏滴，窗扉初掩岳茶香。\n旧山春暖生薇蕨，大国尘昏惧杀伤。\n应有太平时节在，寒宵未卧共思量。",
        "dynasty": "唐",
        "collection_info": null
    },
    {
        "title": "静院",
        "author": "齐己",
        "content": "花院相重点破苔，谁心肯此话心灰。\n好风时傍疎篁起，幽鸟晚从何处来？\n笔砚兴狂师沈谢，香灯魂断忆宗雷。\n浮生已问空王了，箭急光阴一任催。",
        "dynasty": "唐",
        "collection_info": null
    },
    {
        "title": "送白处士游峨嵋",
        "author": "齐己",
        "content": "闲身谁道是羁游，西指峨嵋碧顶头。\n琴鹤几程随客棹，风霜何处宿龙湫。\n寻僧石磴临天井，斸药秋崖倒瀑流。\n莫为寰瀛多事在，客星相逐不迴休。",
        "dynasty": "唐",
        "collection_info": null
    },
    {
        "title": "寄顾蟾处士",
        "author": "齐己",
        "content": "久闻为客过苍梧，休说携家归镜湖。\n山水颠狂应尽在，[鬓]毛凋落免贫无。\n和僧抢入云中峭，带鹤驱成涧底孤。\n春醉醒来有余兴，因人乞与武陵图。",
        "dynasty": "唐",
        "collection_info": null
    },
    {
        "title": "怀金陵知旧",
        "author": "齐己",
        "content": "海门相别住荆门，六度秋光两鬓根。\n万象倒心难盖口，一生无事可伤魂。\n石头城外青山迭，北固窗前白浪翻。\n尽是共游题版处，有谁惆怅拂苔痕。",
        "dynasty": "唐",
        "collection_info": null
    },
    {
        "title": "喜得自牧上人书",
        "author": "齐己",
        "content": "吴都使者泛惊涛，灵一传书慰毳袍。\n别兴偶随云水远，知音本自国风高。\n身依闲淡中销日，髮向清凉处落刀。\n闻着括囊新集了，拟教谁与序离骚。",
        "dynasty": "唐",
        "collection_info": null
    },
    {
        "title": "惊秋",
        "author": "齐己",
        "content": "晓窗惊觉向秋风，万里心凝淡荡中。\n池影碎飜红菡萏，井声干落绿梧桐。\n破除闲事浑归道，销耗劳生旋逐空。\n妖杀九原狐兔意，岂知丘陇是英雄。",
        "dynasty": "唐",
        "collection_info": null
    },
    {
        "title": "闻沈彬赴吴都请辟",
        "author": "齐己",
        "content": "长讶高眠得稳无，果随征辟起江湖。\n鸳鸯已列罇罍贵，鸥鹤休怀钓渚孤。\n白日不妨扶汉祚，清才何让赋吴都。\n可能更忆相寻夜，雪满诸峯火一炉。",
        "dynasty": "唐",
        "collection_info": null
    },
    {
        "title": "寄江夏仁公",
        "author": "齐己",
        "content": "寺阁高连黄鹤楼，檐前槛底大江流。\n几因秋霁澄空外，独为诗情到上头。\n白日有余闲送客，紫衣何啻贵封侯。\n别来多少新吟也，不寄南宗老比丘。",
        "dynasty": "唐",
        "collection_info": null
    },
    {
        "title": "中春林下偶作",
        "author": "齐己",
        "content": "净境无人可共携，闲眠未起日光低。\n浮生莫把还丹续，万事须将至理齐。\n花在月明蝴蝶梦，雨余山绿杜鹃啼。\n何能向外求攀折，岩桂枝条拂石梯。",
        "dynasty": "唐",
        "collection_info": null
    },
    {
        "title": "送刘秀才归桑水宁觐",
        "author": "齐己",
        "content": "归和初喜戢戈矛，乍捧乡书感去留。\n雁序分飞离汉口，鸰原骞翥在鳌头。\n家邻紫塞仍千里，路过黄河更几州。\n应到高堂问安后，却携文入帝京游。",
        "dynasty": "唐",
        "collection_info": null
    },
    {
        "title": "寄曹松",
        "author": "齐己",
        "content": "旧制新题削復刊，工夫过甚琢琅玕。\n药中求见黄芽易，诗裏思闻白雪难。\n扣寂颇同心在定，凿空何止髮衝冠。\n夜来月苦怀高论，数树霜边独傍栏。",
        "dynasty": "唐",
        "collection_info": null
    },
    {
        "title": "酬蜀国欧阳学士",
        "author": "齐己",
        "content": "因缘刘表驻经行，又听西风堕叶声。\n鹤髮不堪言此世，峨嵋空约在他生。\n已从禅祖参真性，敢向诗家认好名。\n深愧故人怜潦倒，每传仙语下南荆。",
        "dynasty": "唐",
        "collection_info": null
    },
    {
        "title": "寄荆幕孙郎中",
        "author": "齐己",
        "content": "珠履风流忆富春，三千鹓鹭让精神。\n诗工凿破清求妙，道论研通白见真。\n四座共推操檄健，一家谁信买书贫。\n别来乡国魂应断，劒阁东西尽战尘。",
        "dynasty": "唐",
        "collection_info": null
    },
    {
        "title": "谢王詹事垂访",
        "author": "齐己",
        "content": "鸟外孤峯未得归，人间触类是无机。\n方悲鹿轸栖江寺，忽讶轺车降竹扉。\n王泽乍闻谭涣汗，国风那得话玄微。\n应惊老病炎天裏，枯骨肩横一衲衣。",
        "dynasty": "唐",
        "collection_info": null
    },
    {
        "title": "题南平后园牡丹",
        "author": "齐己",
        "content": "暖披烟艳照西园，翠幄朱栏护列仙。\n玉帐笙歌留尽日，瑶台伴侣待归天。\n香多觉受风光剩，红重知含雨露偏。\n上客分明记开处，明年开更胜今年。",
        "dynasty": "唐",
        "collection_info": null
    },
    {
        "title": "和李书记",
        "author": "齐己",
        "content": "繁极全分青帝功，开时独占上春风。\n吴姬舞雪非真艳，汉后题诗是怨红。\n远蜨恋香抛别苑，野莺衔得出深宫。\n君看万态当筵处，羞杀蔷薇点碎丛。",
        "dynasty": "唐",
        "collection_info": null
    },
    {
        "title": "谢孙郎中寄示",
        "author": "齐己",
        "content": "一念禅余味国风，早因持论偶名公。\n久伤琴丧人亡后，忽有云和雪唱同。\n绳琢静闻罤象外，是非闲见寂寥中。\n时来日往缘真趣，不觉秋江度塞鸿。",
        "dynasty": "唐",
        "collection_info": null
    },
    {
        "title": "爱吟",
        "author": "齐己",
        "content": "正堪凝思掩禅扃，又被诗魔恼竺卿。\n偶凭窗扉从落照，不眠风雪到残更。\n皎然未必迷前习，支遁宁非悟后生。\n传写会逢精鉴者，也应知是咏闲情。",
        "dynasty": "唐",
        "collection_info": null
    },
    {
        "title": "寄怀东林寺匡白监寺",
        "author": "齐己",
        "content": "南岳别来无约后，东林归住有前缘。\n闲搜好句题红叶，静敛霜眉对白莲。\n雁塔影分疎桧月，虎溪声合几峯泉。\n修心若似伊耶舍，传记须添十九贤。",
        "dynasty": "唐",
        "collection_info": null
    },
    {
        "title": "谢人惠十色花笺幷棋子",
        "author": "齐己",
        "content": "陵州棋子浣花笺，深愧携来自锦州。\n海蚌琢成星落落，吴绫隐出雁翩翩。\n留防桂苑题诗客，惜寄桃源敌手仙。\n捧受不堪思出处，七千余里劒门前。",
        "dynasty": "唐",
        "collection_info": null
    },
    {
        "title": "夏日寓居寄友人",
        "author": "齐己",
        "content": "北游兵阻復南还，因寄荆州病掩关。\n日月坐销江上寺，清凉魂断剡中山。\n披缁影迹堪藏拙，出世身心合向闲。\n多谢扶风大君子，相思时到寂寥间。",
        "dynasty": "唐",
        "collection_info": null
    },
    {
        "title": "中秋十四日夜对月上南平主人",
        "author": "齐己",
        "content": "今宵前夕皆堪翫，何必圆时始竭才。\n空说轮中有天子，不知何处是楼台？\n终忧明夜云遮却，且埽闲居坐看来。\n玉兔银蟾似多意，乍临棠树影裴回。",
        "dynasty": "唐",
        "collection_info": null
    },
    {
        "title": "谢人惠十才子图",
        "author": "齐己",
        "content": "丹青妙写十才人，玉峭冰棱姑射神。\n醉舞离披真鸑鷟，狂吟崩倒瑞麒麟。\n飜腾造化山曾竭，采掇珠玑海几贫。\n犹得知音与图画，草堂闲挂似相亲。",
        "dynasty": "唐",
        "collection_info": null
    },
    {
        "title": "荆门病中寄怀乡人欧阳侍郎彬",
        "author": "齐己",
        "content": "谁会荆州一老夫，梦劳神役忆匡庐。\n碧云雁影纷纷去，黄叶蟾声渐渐无。\n口淡莫分餐气味，身羸但觉病肌肤。\n可怜馔玉烧兰者，肯慰寒偎雪夜炉。",
        "dynasty": "唐",
        "collection_info": null
    },
    {
        "title": "送谭三藏入京",
        "author": "齐己",
        "content": "阿阇梨与佛身同，灌顶难施利济功。\n持咒力须资运祚，度人心要似虚空。\n东周路踏红尘裏，北极门瞻紫气中。\n好进焚文霑帝泽，却归天策继真风。",
        "dynasty": "唐",
        "collection_info": null
    },
    {
        "title": "寄酬秦府高推官辇",
        "author": "齐己",
        "content": "天台衡岳旧曾寻，闲忆留题白石林。\n岁月已残衰飒鬓，风骚犹壮寂寥心。\n缑山碧树遮藏密，丹穴红霞掩暎深。\n争得相逢一携手，拂衣同去听玄音。",
        "dynasty": "唐",
        "collection_info": null
    },
    {
        "title": "叙怀寄高推官",
        "author": "齐己",
        "content": "搜新编旧与谁评，自向无声认有声。\n已觉爱来多废道，可堪传去更沽名。\n风松韵裏忘形坐，霜月光中共影行。\n还胜御沟寒夜水，狂吟衝尹甚伤情。",
        "dynasty": "唐",
        "collection_info": null
    },
    {
        "title": "送朱侍御自洛阳归阆州宁觐",
        "author": "齐己",
        "content": "寻常西望故园时，几处魂随落照飞。\n客路旧萦秦甸出，乡程今遶汉阳归。\n已过巫峡沈青霭，忽认峨嵋在翠微。\n从此倚门休望断，交亲喜换老莱衣。",
        "dynasty": "唐",
        "collection_info": null
    },
    {
        "title": "贻惠暹上人",
        "author": "齐己",
        "content": "经论功余更业诗，又于难裏纵天机。\n吴朝客见投文去，楚国僧迎着紫归。\n已得声名先振俗，不妨风雪更探微。\n金陵高忆恩门在，终挂云帆重一飞。",
        "dynasty": "唐",
        "collection_info": null
    },
    {
        "title": "酬西蜀广济大师见寄",
        "author": "齐己",
        "content": "犹得吾师继颂声，百篇相爱寄南荆。\n卷开锦水霞光烂，吟入峨嵋雪气清。\n楚外已甘推绝唱，蜀中谁敢共悬衡。\n应怜无可同无本，终向风骚作弟兄。",
        "dynasty": "唐",
        "collection_info": null
    },
    {
        "title": "江寺春残寄幕中知己二首 一",
        "author": "齐己",
        "content": "谁遣西来负岳云，自由归去竟何因。\n山龛薜荔应残雪，江寺玫瑰又度春。\n早岁便师无学士，临年却作有为人。\n何妨夜醮时相忆，伴醉佯狂笑老身。",
        "dynasty": "唐",
        "collection_info": null
    },
    {
        "title": "江寺春残寄幕中知己二首 二",
        "author": "齐己",
        "content": "社莲惭与幕莲同，岳寺萧条俭府雄。\n冷淡独开香火裏，殷妍行列绮罗中。\n秋加玉露何伤白，夜醉金缸不那红。\n闲忆遗民此心地，一般无染喻真空。",
        "dynasty": "唐",
        "collection_info": null
    },
    {
        "title": "寄玉泉实仁上人",
        "author": "齐己",
        "content": "往岁曾寻圣迹时，树边三遶礼吾师。\n敢望护法将军记，且喜焚香弟子知。\n后会未期心的的，前峯欲下步迟迟。\n今来老劣难行甚，空寂无缘但寄诗。",
        "dynasty": "唐",
        "collection_info": null
    },
    {
        "title": "荆渚感怀寄僧达禅弟三首 一",
        "author": "齐己",
        "content": "电击流年七十三，齿衰气沮竟何堪。\n谁云有句传天下，自愧无心寄岭南。\n晓漱气嫌通市井，晚烹香忆落云潭。\n邻峯道者应弹指，藓剥藤缠旧石龛。",
        "dynasty": "唐",
        "collection_info": null
    },
    {
        "title": "荆渚感怀寄僧达禅弟三首 二",
        "author": "齐己",
        "content": "十五年前会虎溪，白莲斋后便来西。\n干戈时变信虽绝，吴楚路长魂不迷。\n黄叶喻曾同我悟，碧云情近与谁携。\n春残相忆荆江岸，一隻杜鹃头上啼。",
        "dynasty": "唐",
        "collection_info": null
    },
    {
        "title": "荆渚感怀寄僧达禅弟三首 三",
        "author": "齐己",
        "content": "鹤岭僧来细话君，依前高尚迹难羣。\n自抛南岳三生石，长傍西山数片云。\n丹访葛洪无旧竈，诗寻灵观有遗文。\n莫将离别为相隔，心似虚空几处分。",
        "dynasty": "唐",
        "collection_info": null
    },
    {
        "title": "寄孙鲂秀才",
        "author": "齐己",
        "content": "郡楼东面寺墙西，颜子生涯竹屋低。\n书案飞扬风落絮，地苔狼藉燕衔泥。\n吟窗晚凭春篁密，行径斜穿夏菜齐。\n别后相思频梦到，二年同此赋闲题。",
        "dynasty": "唐",
        "collection_info": null
    },
    {
        "title": "送李评事往宜春",
        "author": "齐己",
        "content": "兰舟西去是通津，名郡贤侯下礼频。\n山遍寺楼看仰岫，台连城阁上宜春。\n鸿心夜过乡心乱，雪韵朝飞句韵新。\n别有官荣身外趣，月江松径访禅人。",
        "dynasty": "唐",
        "collection_info": null
    },
    {
        "title": "中春感兴",
        "author": "齐己",
        "content": "春风日日雨时时，寒力潜从暖势衰。\n一气不言含有象，万灵何处谢无私。\n诗通物理行堪掇，道合天机坐可窥。\n应是正人持造化，尽驱幽细入垆锤。",
        "dynasty": "唐",
        "collection_info": null
    },
    {
        "title": "早莺",
        "author": "齐己",
        "content": "何处经年閟好音，暖风催出啭乔林。\n羽毛新刷陶潜菊，喉舌初调叔夜琴。\n藏雨并栖红杏密，避人双入绿杨深。\n晓来枝上千般语，应共桃花说旧心。",
        "dynasty": "唐",
        "collection_info": null
    },
    {
        "title": "酬尚颜上人",
        "author": "齐己",
        "content": "紫绶苍髭百岁侵，绿苔芳草遶阶深。\n不妨好鸟喧高卧，切忌闲人聒正吟。\n鲁鼎寂寥休辨口，劫灰销变莫宣心。\n还怜我有冥搜癖，时把新诗过竹寻。",
        "dynasty": "唐",
        "collection_info": null
    },
    {
        "title": "寄倪署郎中",
        "author": "齐己",
        "content": "风雨冥冥春闇移，红残绿满海棠枝。\n帝乡久别江乡住，椿笋何如樱笋时。\n海内擅名君作赋，林间外学我为诗。\n近闻南国升南省，应笑无机老病师。",
        "dynasty": "唐",
        "collection_info": null
    },
    {
        "title": "题郑郎中谷仰山居",
        "author": "齐己",
        "content": "檐壁层层映水天，半乘冈壠半民田。\n王维爱甚难抛画，支遁怜多不惜钱。\n巨石尽含金玉气，乱峯深锁栋梁烟。\n秦争汉夺虚劳力，却是巢由得稳眠。",
        "dynasty": "唐",
        "collection_info": null
    },
    {
        "title": "湘中寓居春日感怀",
        "author": "齐己",
        "content": "江禽野兽两堪伤，避射惊弹各自忙。\n头角任多无獬豸，羽毛虽众让鸳鸯。\n落苔红小樱桃熟，侵井青纤燕麦长。\n吟把离骚忆前事，汨罗春浪撼残阳。",
        "dynasty": "唐",
        "collection_info": null
    },
    {
        "title": "潇湘",
        "author": "齐己",
        "content": "寒清健碧远相含，珠媚根源在极南。\n流古遰今空作岛，逗山衝壁自为潭。\n迁来贾谊愁无限，谪过灵均恨不堪。\n毕竟输他老渔叟，绿蓑青竹钓浓蓝。",
        "dynasty": "唐",
        "collection_info": null
    },
    {
        "title": "寄友生",
        "author": "齐己",
        "content": "风骚情味近如何，门底寒流屋裏莎。\n曾摘园蔬留我宿，共吟江月看鸿过。\n时危苦恨无收拾，道妙深夸有琢磨。\n凉夜欹眠应得梦，平生心肺似君多。",
        "dynasty": "唐",
        "collection_info": null
    },
    {
        "title": "酬荅退上人",
        "author": "齐己",
        "content": "鬚鬓三分白二分，一生踪迹出人羣。\n嵩丘梦忆诸峰雪，衡岳禅依五寺云。\n青衲几临高瀑濯，苦吟曾许断猿闻。\n荒村残腊相逢夜，月满鸿多楚水濆。",
        "dynasty": "唐",
        "collection_info": null
    },
    {
        "title": "山中春怀",
        "author": "齐己",
        "content": "心魂役役不曾归，万象相牵向极微。\n所得或忧逢郢刃，凡言皆欲夺天机。\n游深晚谷香充鼻，坐苦春松粉满衣。\n何物不为狼籍境，桃花和雨更霏霏。",
        "dynasty": "唐",
        "collection_info": null
    },
    {
        "title": "寄郑谷郎中",
        "author": "齐己",
        "content": "上国谁传消息过，醉眠醒坐对嵯峨。\n身离道士衣裳少，笔荅禅师句偈多。\n南岸郡钟凉度枕，西斋竹露冷霑莎。\n还应笑我降心外，惹得诗魔助佛魔。",
        "dynasty": "唐",
        "collection_info": null
    },
    {
        "title": "寄萍乡唐禀正字",
        "author": "齐己",
        "content": "新书声价满皇都，高卧林中更起无。\n春兴酒香熏肺腑，夜吟云气湿髭鬚。\n同登水阁僧皆别，共上渔船鹤亦孤。\n长忆前年送行处，洞门残日照菖蒲。",
        "dynasty": "唐",
        "collection_info": null
    },
    {
        "title": "秋夕书怀",
        "author": "齐己",
        "content": "凉多夜永拥山袍，片石闲欹不觉劳。\n蟋蟀遶床无梦寐，梧桐满地有萧骚。\n平生乐道心常切，五字逢人价合高。\n破落西窗向残月，露声如雨滴蓬蒿。",
        "dynasty": "唐",
        "collection_info": null
    },
    {
        "title": "乱后经西山寺",
        "author": "齐己",
        "content": "松烧寺破是刀兵，谷变陵迁事可惊。\n云裏乍逢新住主，石边重认旧题名。\n闲临菡萏荒池坐，乱踏鸳鸯破瓦行。\n欲伴高僧重结社，此身无计舍前程。",
        "dynasty": "唐",
        "collection_info": null
    },
    {
        "title": "题梁贤巽公房",
        "author": "齐己",
        "content": "吴王庙侧有高房，帘影南轩日正长。\n吹苑野风桃叶碧，压畦春露菜花黄。\n悬灯向后惟冥默，凭案前头即渺茫。\n知有虎溪归梦切，寺门松折社僧亡。",
        "dynasty": "唐",
        "collection_info": null
    },
    {
        "title": "塘上闲作",
        "author": "齐己",
        "content": "闲行闲坐藉莎烟，此兴堪思二古贤。\n陶靖节居彭泽畔，贺知章在镜池边。\n鸳鸯着对能飞绣，菡萏成羣不语仙。\n形影腾腾夕阳裏，数峰危翠滴渔船。",
        "dynasty": "唐",
        "collection_info": null
    },
    {
        "title": "江上望远山寄郑谷郎中",
        "author": "齐己",
        "content": "危碧层层映水天，半垂冈陇下民田。\n王维爱甚难抛画，支遁高多不惜钱。\n巨石尽含金玉气，乱峰闲锁栋梁烟。\n秦争汉夺空劳力，却是巢由得稳眠。",
        "dynasty": "唐",
        "collection_info": null
    },
    {
        "title": "送人自蜀迴南游",
        "author": "齐己",
        "content": "锦水东浮情尚郁，湘波南泛思何长。\n蜀魂巴狖悲残夜，越鸟燕鸿叫夕阳。\n烟月几般为客路，林泉四绝是吾乡。\n寻幽必有僧相指，宋杜题诗近旧房。",
        "dynasty": "唐",
        "collection_info": null
    },
    {
        "title": "寄无愿上人",
        "author": "齐己",
        "content": "六十八去七十岁，与师年鬓不争多。\n谁言生死无消处，还有修行那得何。\n开士安能穷好恶，故人堪忆旧经过。\n会归原上焚身后，一阵灰飞也[任他]。",
        "dynasty": "唐",
        "collection_info": null
    },
    {
        "title": "怀潇湘即事寄友人",
        "author": "齐己",
        "content": "浸野淫空澹荡和，十年邻住听渔歌。\n城临远棹浮烟泊，寺近闲人泛月过。\n岸引绿芜春雨细，汀连斑竹晚风多。\n可怜千古怀沙处，还有鱼龙弄白波。",
        "dynasty": "唐",
        "collection_info": null
    },
    {
        "title": "谢橘洲人寄橘",
        "author": "齐己",
        "content": "洞庭栽种似潇湘，绿遶人家带夕阳。\n霜裛露蒸千树熟，浪围风撼一洲香。\n洪崖遣后名何远，陆绩怀来事更长。\n藏贮待供宾客好，石榴宜称映舟光。",
        "dynasty": "唐",
        "collection_info": null
    },
    {
        "title": "自贻",
        "author": "齐己",
        "content": "心中身外更何猜，坐石看云养圣胎。\n名在好诗谁逐去，迹依闲处自归来。\n时添瀑布新缾水，旋换旃檀旧印灰。\n晴出寺门惊往事，古松千尺半苍苔。",
        "dynasty": "唐",
        "collection_info": null
    },
    {
        "title": "寄益上人",
        "author": "齐己",
        "content": "长想寻君道路遥，乱山霜后火新烧。\n近闻移住邻衡岳，几度题诗上石桥。\n古木传声连峭壁，一灯悬影过中宵。\n风骚味薄谁相爱，攲枕常多梦鲍昭。",
        "dynasty": "唐",
        "collection_info": null
    },
    {
        "title": "行次宜春寄湘西诸友",
        "author": "齐己",
        "content": "幸无名利路相迷，双履寻山上柏梯。\n衣钵祖辞梅岭外，香灯社别橘洲西。\n云中石壁青[侵]汉，树下苔钱绿遶溪。\n我爱远游君爱住，此心他约与谁携。",
        "dynasty": "唐",
        "collection_info": null
    },
    {
        "title": "送略禅者归南岳",
        "author": "齐己",
        "content": "林下钟残又拂衣，锡声还独向南飞。\n千峰[冷]截冥鸿处，一径险通禅客归。\n青石上行苔片片，古杉边宿雨霏霏。\n劳生有愿应回首，忍着无心与物违。",
        "dynasty": "唐",
        "collection_info": null
    },
    {
        "title": "咏怀寄知己",
        "author": "齐己",
        "content": "已得浮生到老闲，且将新句拟玄关。\n自知清兴来无尽，谁道淳风去不还。\n三百正声传世后，五千真理在人间。\n此心终待相逢说，时復登楼看暮山。",
        "dynasty": "唐",
        "collection_info": null
    },
    {
        "title": "寄吴拾遗",
        "author": "齐己",
        "content": "新竹将谁搉重轻，皎然评裏见权衡。\n非无苦到难搜处，合有清垂不朽名。\n疎雨晚衝莲叶响，乱蝉凉抱桧梢鸣。\n野桥闲背残阳立，翻忆苏卿送子卿。",
        "dynasty": "唐",
        "collection_info": null
    },
    {
        "title": "春晴感兴",
        "author": "齐己",
        "content": "连旬阴翳晓来晴，水满圆塘照日明。\n岸草短长边过客，江花红白裏啼莺。\n野无征战时堪望，山有楼台暖好行。\n桑柘依依禾黍绿，可怜归去是张衡。",
        "dynasty": "唐",
        "collection_info": null
    },
    {
        "title": "谢道友拄杖",
        "author": "齐己",
        "content": "翦自南岩瀑布边，寒光七尺乳珠连。\n持来未入尘埃路，乞与应怜老病年。\n欹影夜归青石涧，卓痕秋过绿苔钱。\n他时携上嵩峰顶，把倚长松看洛川。",
        "dynasty": "唐",
        "collection_info": null
    },
    {
        "title": "东林寄别修睦上人",
        "author": "齐己",
        "content": "行心乞得见秋风，双履难留去住踪。\n红叶正多离社客，白云无限向嵩峰。\n囊中自欠诗千首，身外谁知事几重。\n此别不能为后约，年华相似逼衰容。",
        "dynasty": "唐",
        "collection_info": null
    },
    {
        "title": "夏日原西避暑寄吟友",
        "author": "齐己",
        "content": "热烟疎竹古原西，日日乘凉此杖藜。\n闲处雨声随霹雳，旱田人望隔虹霓。\n蝉依独树干吟苦，鸟忆平川渴过齐。\n别有相招好泉石，瑞花瑶草尽堪携。",
        "dynasty": "唐",
        "collection_info": null
    },
    {
        "title": "怀匡阜",
        "author": "齐己",
        "content": "荆州连岁滞游方，拄杖尘封六尺光。\n洗面有香思石溜，冥心无挠忆山床。\n闲机但媿时机速，静论须惭世论长。\n昨夜分明梦归去，薜萝幽径遶禅房。",
        "dynasty": "唐",
        "collection_info": null
    },
    {
        "title": "静坐",
        "author": "齐己",
        "content": "绳床欹坐任崩颓，双眼醒醒闭復开。\n日月更无闲裏过，风骚时有静中来。\n天真自得生难舍，世幻谁惊死不迴。\n何处堪投此踪迹，水边晴去上高台。",
        "dynasty": "唐",
        "collection_info": null
    },
    {
        "title": "寄湘中诸友",
        "author": "齐己",
        "content": "碧云诸友尽黄眸，石点花飞更说无。\n岚翠湿衣松接院，芙蓉熏面寺临湖。\n沃洲高卧心何僻，匡社长禅兴亦孤。\n争似楚王文物国，金镳紫绶让前途。",
        "dynasty": "唐",
        "collection_info": null
    },
    {
        "title": "荅无愿上人书",
        "author": "齐己",
        "content": "郑生驱蹇岘山迴，传得安公好信来。\n千里阻修俱老骨，八行重迭慰寒灰。\n春残桃李犹开户，雪满松杉始上台。\n必有南游山水兴，汉江平稳好浮杯。",
        "dynasty": "唐",
        "collection_info": null
    },
    {
        "title": "送胤公归阙",
        "author": "齐己",
        "content": "西朝归去见高情，应恋香灯近圣明。\n关令莫疑非马辩，道安还跨赤驴行。\n充斋野店蔬无味，洒笠平原雪有声。\n忍惜文章便闲得，看他趋竞取时名。",
        "dynasty": "唐",
        "collection_info": null
    },
    {
        "title": "感时",
        "author": "齐己",
        "content": "忽忽枕前蝴蝶梦，悠悠觉后利名尘。\n无穷今日明朝事，有限生来死去人。\n终与狐狸为窟穴，谩师龟鹤养精神。\n可怜颜子能消息，虚室坐忘心最真。",
        "dynasty": "唐",
        "collection_info": null
    },
    {
        "title": "湖上逸人",
        "author": "齐己",
        "content": "澹荡光中翡翠飞，田田初出柳丝丝。\n吟沿绿岛时逢鹤，醉泛清波或见龟。\n七泽钓师应识我，中原逐鹿不知谁。\n秋风水寺僧相近，一径芦花到竹篱。",
        "dynasty": "唐",
        "collection_info": null
    },
    {
        "title": "怀巴陵",
        "author": "齐己",
        "content": "垂白堪思大乱前，薄游曾驻洞庭边。\n寻僧古寺沿沙岸，倚杖残阳落水天。\n兰蘂蔫烟骚客庙，烟波晴阔钓师船。\n此时欲买君山住，懒就商人乞箇钱。",
        "dynasty": "唐",
        "collection_info": null
    },
    {
        "title": "渚宫谢杨秀才自嵩山相访",
        "author": "齐己",
        "content": "嵩峰有客远相寻，尘满麻衣袖苦吟。\n花尽草长方闭户，道孤身老正伤心。\n红堆落日云千仞，碧撼凉风竹一林。\n惆怅雅声消歇去，喜君聊此暂披襟。",
        "dynasty": "唐",
        "collection_info": null
    },
    {
        "title": "荆门寄沈彬",
        "author": "齐己",
        "content": "罢趋明圣懒从知，鹤氅褵褷遂性披。\n道有静君堪托迹，诗无贤子拟传谁。\n松声白日边行止，日影红霞裏梦思。\n珍重两篇千里达，去年江上雪飞时。",
        "dynasty": "唐",
        "collection_info": null
    },
    {
        "title": "读阴符经",
        "author": "齐己",
        "content": "遶窗风竹骨轻安，闲借阴符仰卧看。\n绝利一源真有谓，空劳万卷是无端。\n清虚可保昇云易，嗜慾终知入圣难。\n三要洞开何用闭，高台时去凭栏干。",
        "dynasty": "唐",
        "collection_info": null
    },
    {
        "title": "寄吴国知旧",
        "author": "齐己",
        "content": "淮甸当年忆旅游，衲衣椶笠外何求。\n城中古巷寻诗客，桥上残阳背酒楼。\n晴色水云天合影，晚声名利市争头。\n可怜王化融融裏，惆怅无僧似惠休。",
        "dynasty": "唐",
        "collection_info": null
    },
    {
        "title": "移居",
        "author": "齐己",
        "content": "上台言任养疎愚，乞与西城水满湖。\n吹榻好风终日有，趂凉闲客片时无。\n檀栾翠拥清蝉在，菡萏红残白鸟孤。\n欲问存思搜抉妙，几联诗许敌三都。",
        "dynasty": "唐",
        "collection_info": null
    },
    {
        "title": "喜彬上人见访",
        "author": "齐己",
        "content": "高吟欲继沃州师，千里相寻问课虚。\n残腊江山行尽处，满衣风雪到闲居。\n携来律韵清何甚，趣入幽微旨不疎。\n莫惜天机细搥琢，他时终可拟芙蕖。",
        "dynasty": "唐",
        "collection_info": null
    },
    {
        "title": "荆州新秋寺居写怀诗五首上南平王 一",
        "author": "齐己",
        "content": "竹如翡翠侵帘影，苔学琉璃布地纹。\n高卧更无如此乐，远游何必爱他云。\n闲听谢朓吟为政，静看萧何坐致君。\n只恐老身衰朽速，他年不得颂鸿勋。",
        "dynasty": "唐",
        "collection_info": null
    },
    {
        "title": "荆州新秋寺居写怀诗五首上南平王 二",
        "author": "齐己",
        "content": "井梧黄落暮蝉清，久驻金台但暗惊。\n事佛未怜诸弟子，谈空争动上公卿。\n合归鸟外藏幽迹，敢向人前认好名。\n满印白檀灯一醆，可能酬谢得聪明。",
        "dynasty": "唐",
        "collection_info": null
    },
    {
        "title": "荆州新秋寺居写怀诗五首上南平王 三",
        "author": "齐己",
        "content": "金汤裏面境何求，宝殿东边院最幽。\n栽种已添新竹影，画图兼列远山秋。\n形容岂合亲公子，章句争堪狎士流。\n虚负岷峨老僧约，年年雪水下汀洲。",
        "dynasty": "唐",
        "collection_info": null
    },
    {
        "title": "荆州新秋寺居写怀诗五首上南平王 四",
        "author": "齐己",
        "content": "汉江西岸蜀江东，六稔安禅教化中。\n託迹幸将王粲别，归心宁与子山同。\n尊罍岂识曹参酒，宾客还亲宋玉风。\n又见去年三五夕，一轮寒魄破烟空。",
        "dynasty": "唐",
        "collection_info": null
    },
    {
        "title": "荆州新秋寺居写怀诗五首上南平王 五",
        "author": "齐己",
        "content": "石龛闲锁旧居峰，何事膺门岁月重。\n五七诗中叨见遇，三千客外许疎慵。\n迎凉蟋蟀喧闲思，积雨莓苔没屐踪。\n会待英雄启金口，却教担锡入云松。",
        "dynasty": "唐",
        "collection_info": null
    },
    {
        "title": "送李秀才归湘中",
        "author": "齐己",
        "content": "词客携文访病夫，因吟送别忆湘湖。\n寒消浦溆催鸿鴈，暖入溪山养鹧鸪。\n僧向月中寻岳麓，云从城上去苍梧。\n君归为问峰前寺，旧住僧房锁在无。",
        "dynasty": "唐",
        "collection_info": null
    },
    {
        "title": "寄吴国西供奉",
        "author": "齐己",
        "content": "别来相忆梦多迷，君住东朝我楚西。\n瑶阙合陪龙象位，春山休记鹧鸪啼。\n承恩位与千官别，应制才将十子齐。\n几笑远公慵送客，慇懃只到寺前溪。",
        "dynasty": "唐",
        "collection_info": null
    },
    {
        "title": "谢人惠端溪砚",
        "author": "齐己",
        "content": "端人凿断碧溪浔，善价争教惜万金。\n砻琢已曾经敏手，研磨终见透坚心。\n安排得主难移动，含贮随时任浅深。\n保重更求装钿匣，闲将濡染寄知音。",
        "dynasty": "唐",
        "collection_info": null
    },
    {
        "title": "送吴先辈赴京",
        "author": "齐己",
        "content": "烟霄已遂明经第，江汉重来问苦吟。\n託兴偶凭风月远，忘机终在寂寥深。\n千篇未听常徒口，一字须防作者心。\n此日与君聊话别，老身难约更相寻。",
        "dynasty": "唐",
        "collection_info": null
    },
    {
        "title": "和西蜀可准大师远寄之什",
        "author": "齐己",
        "content": "莫知何路去追攀，空想人间出世间。\n杜口已同居士室，传心休问祖师山。\n禅中不住方为定，说处无生始是闲。\n珍重希音远相寄，乱峰西望迭孱颜。",
        "dynasty": "唐",
        "collection_info": null
    },
    {
        "title": "荆门暮冬与节公话别",
        "author": "齐己",
        "content": "漳河湘岸柳关头，离别相逢四十秋。\n我忆黄梅梦南国，君怀明主去东周。\n几程霜雪经残腊，何处封疆过旧游。\n好及春风承帝泽，莫忘衰朽卧林丘。",
        "dynasty": "唐",
        "collection_info": null
    },
    {
        "title": "贺孙支使郎中迁居",
        "author": "齐己",
        "content": "别认公侯礼上才，筑金何啻旧燕台。\n地连东阁横头买，门对西园正面开。\n不隔红尘趋棨戟，只拖珠履赴尊罍。\n应逢明月清霜夜，闲领笙歌宴此来。",
        "dynasty": "唐",
        "collection_info": null
    },
    {
        "title": "庭际新移松竹",
        "author": "齐己",
        "content": "三茎瘦竹两株松，瑟瑟翛翛韵且同。\n抱节乍离新涧雪，盘根远别旧林风。\n岁寒相倚无尘地，荫影分明有月中。\n更待阳和信催促，碧梢青杪看凌空。",
        "dynasty": "唐",
        "collection_info": null
    },
    {
        "title": "荆门寄题禅月大师影堂",
        "author": "齐己",
        "content": "泽国闻师泥日后，蜀王全礼葬余灰。\n白莲塔向清泉锁，禅月堂临锦水开。\n西岳千篇传古律，南宗一句印灵台。\n不堪隻履还西去，葱岭如今无使迴。",
        "dynasty": "唐",
        "collection_info": null
    },
    {
        "title": "贺雪",
        "author": "齐己",
        "content": "上清凝结下干坤，为瑞为祥表致君。\n日月影从光外过，山河形向静中分。\n歌扬郢路谁同听，声洒梁园客共闻。\n堪想画堂帘卷次，轻随舞袖正纷纷。",
        "dynasty": "唐",
        "collection_info": null
    },
    {
        "title": "荆州寄贯微上人",
        "author": "齐己",
        "content": "旧斋休忆对松关，各在王侯顾遇间。\n命服已霑天渥泽，衲衣犹拥祖斓斑。\n相思莫救烧心火，留滞难移压脑山。\n得失两途俱不是，笑他高卧碧孱颜。",
        "dynasty": "唐",
        "collection_info": null
    },
    {
        "title": "送休师归长沙宁觐",
        "author": "齐己",
        "content": "高堂亲老本师存，多难长悬两处魂。\n已说战尘消汉口，便随征棹别荆门。\n晴吟野阔无耕地，晚宿湾深有钓村。\n他日更思衰老否，七年相伴琢诗言。",
        "dynasty": "唐",
        "collection_info": null
    },
    {
        "title": "江上夏日",
        "author": "齐己",
        "content": "无处清阴似剡溪，火云奇崛倚空齐。\n千山冷迭湖光外，一扇凉摇楚色西。\n碧树影疎风易断，绿芜平远日难低。\n故园旧寺临湘水，斑竹烟深越鸟啼。",
        "dynasty": "唐",
        "collection_info": null
    },
    {
        "title": "渚宫春日因怀有作",
        "author": "齐己",
        "content": "旧业树连湘树远，家山云与岳云平。\n僧来已说无耕钓，鴈去那知有弟兄。\n客思莫牵蝴蝶梦，乡心自忆鹧鸪声。\n沙头南望堪肠断，谁把归舟载我行。",
        "dynasty": "唐",
        "collection_info": null
    },
    {
        "title": "松化为石",
        "author": "齐己",
        "content": "盘根几耸翠崖前，却偃凌云化至坚。\n乍结精华齐永劫，不随凋变已千年。\n逢贤必用镌辞立，遇圣终将刻印传。\n肯似荆山凿余者，藓封顽滞卧岚烟。",
        "dynasty": "唐",
        "collection_info": null
    },
    {
        "title": "寄澧阳吴使君",
        "author": "齐己",
        "content": "南客西来话使君，涔阳风雨变行春。\n四邻耕钓趋仁政，千里烟花压路尘。\n去兽未胜除狡吏，还珠争似復逋民。\n红兰浦暖携才子，烂醉连题赋白苹。",
        "dynasty": "唐",
        "collection_info": null
    },
    {
        "title": "湘江送客",
        "author": "齐己",
        "content": "湘江秋色湛如冰，楚客离怀暮不胜。\n千里碧云闻塞鴈，几程青草见巴陵。\n寒涛响迭晨征樐，岸苇丛明夜泊灯。\n鹦鹉洲边若回首，为思前事一扪膺。",
        "dynasty": "唐",
        "collection_info": null
    },
    {
        "title": "暮游岳麓寺",
        "author": "齐己",
        "content": "寺楼高出碧崖棱，城裏谁知在上层。\n初雪洒来乔木暝，远禽飞过大江澄。\n闲消不睡怜长夜，静照无言谢一灯。\n迴首何边是空地，四村桑麦遍丘陵。",
        "dynasty": "唐",
        "collection_info": null
    },
    {
        "title": "林下留别道友",
        "author": "齐己",
        "content": "住亦无依去是闲，何心终恋此林间。\n片云孤鹤东西路，四海九州多少山。\n静坐趁凉移树影，兴随题处着苔斑。\n秋来洗浣行衣了，还尔邻僧旧竹关。",
        "dynasty": "唐",
        "collection_info": null
    },
    {
        "title": "道林寺居寄岳麓禅师二首 一",
        "author": "齐己",
        "content": "门前石路彻中峰，树影泉声在半空。\n寻去未应劳上下，往来殊已倦西东。\n髭根尽白孤云并，心迹全忘片月同。\n长忆高窗夏天裏，古松青桧午时风。",
        "dynasty": "唐",
        "collection_info": null
    },
    {
        "title": "道林寺居寄岳麓禅师二首 二",
        "author": "齐己",
        "content": "山袍不称下红尘，各是闲居岛外身。\n两处烟霞门寂寂，一般苔藓石磷磷。\n禅关悟后宁疑物，诗格玄来不傍人。\n月照经行更谁见，露华松粉点衣巾。",
        "dynasty": "唐",
        "collection_info": null
    },
    {
        "title": "乱后江西过孙鲂旧居因寄",
        "author": "齐己",
        "content": "旧游重到倍悲凉，吟忆同人倚寺墙。\n何处暮蝉喧逆旅，此中山鸟噪垂杨。\n寰区有主权兵器，风月无人掌桂香。\n欲寄此心空北望，塞鸿天末失归行。",
        "dynasty": "唐",
        "collection_info": null
    },
    {
        "title": "宜春江上寄仰山长老二首 一",
        "author": "齐己",
        "content": "水隔孤城城隔山，水边时望忆师闲。\n清泉白日中峰上，落日半空栖鸟还。\n云影触衣分朵朵，雨声吹磬散潺潺。\n传心莫学罗浮去，后辈思量待扣关。",
        "dynasty": "唐",
        "collection_info": null
    },
    {
        "title": "宜春江上寄仰山长老二首 二",
        "author": "齐己",
        "content": "雨晴天半碧光流，影倒残阳湿郡楼。\n绝顶有人经劫在，浮生无客暂时游。\n窗开万壑春泉乱，塔锁孤灯万木稠。\n欲为吾师拂衣去，白云红叶又新秋。",
        "dynasty": "唐",
        "collection_info": null
    },
    {
        "title": "萤",
        "author": "齐己",
        "content": "透窗穿竹住还移，万类俱闲始见伊。\n难把寸光藏暗室，自持孤影助明时。\n空庭散逐金风起，乱叶争投玉露垂。\n后代儒生懒收拾，夜深飞过读书帷。",
        "dynasty": "唐",
        "collection_info": null
    },
    {
        "title": "湘中送翁员外归闽",
        "author": "齐己",
        "content": "船满琴书与酒杯，清湘影裏片帆开。\n人归南国乡园去，鴈逐西风日夜来。\n天势渐低分海树，山程欲尽见城台。\n此身未别江边寺，犹看星郎奉诏迴。",
        "dynasty": "唐",
        "collection_info": null
    },
    {
        "title": "寄居道林寺作",
        "author": "齐己",
        "content": "岚湿南朝殿塔寒，此中因得谢尘寰。\n已同庭树千株老，未负溪云一片闲。\n石镜旧游临皎洁，岳莲曾上彻孱颜。\n如今衰飒成多病，黄叶风前昼掩关。",
        "dynasty": "唐",
        "collection_info": null
    },
    {
        "title": "沙鸥",
        "author": "齐己",
        "content": "暖傍渔船睡不惊，可怜孤洁似华亭。\n晚来湾浦衝平碧，晴过汀洲拂浅青。\n翡翠静中修羽翼，鸳鸯闲处事仪形。\n何如飞入汉宫裏，留与兴亡作典经。",
        "dynasty": "唐",
        "collection_info": null
    },
    {
        "title": "和翁员外题马太傅宅贾相公井",
        "author": "齐己",
        "content": "飞尘不敢下相干，闇脉傍应润牡丹。\n心任短长投玉绠，底须三五映金盘。\n神工旧制泓澄在，天泽时加潋滟寒。\n太傅欲旌前古事，星郎属思久凭栏。",
        "dynasty": "唐",
        "collection_info": null
    },
    {
        "title": "看云",
        "author": "齐己",
        "content": "何峰触石湿苔钱，便逐高风离瀑泉。\n深处卧来真隐逸，上头行去是神仙。\n千寻有影沧江底，万里无踪碧落边。\n长忆旧山青壁裏，遶庵闲伴老僧禅。",
        "dynasty": "唐",
        "collection_info": null
    },
    {
        "title": "对雪寄荆幕知己",
        "author": "齐己",
        "content": "猛势微开万里清，月中看似日中明。\n此时鸥鹭无人见，何处关山有客行。\n郢唱转高谁敢和，巴歌相顾自销声。\n江斋卷箔含毫久，应想梁王礼不经。",
        "dynasty": "唐",
        "collection_info": null
    },
    {
        "title": "送相里秀才赴举",
        "author": "齐己",
        "content": "两上东堂不见春，文明重去有谁亲。\n曾逢少海尊前客，旧是神仙会裏人。\n已遂风云催化羽，却将雷电助烧鳞。\n明年自此登龙后，迴首荆门一路尘。",
        "dynasty": "唐",
        "collection_info": null
    },
    {
        "title": "荆门疾中喜谢尊师自南岳来相里秀才自京至",
        "author": "齐己",
        "content": "闲堂昼卧眼初开，强起徐行遶砌苔。\n鹤氅人从衡岳至，鹑衣客自洛阳来。\n坐闻邻树栖幽鸟，吟觉江云发早雷。\n西笑东游此相别，两途消息待谁迴。",
        "dynasty": "唐",
        "collection_info": null
    },
    {
        "title": "吟兴自述",
        "author": "齐己",
        "content": "前习都由未尽空，生知雅学妙难穷。\n一千首出悲哀外，五十年销雪月中。\n兴去不妨归静虑，情来何止发真风。\n曾无一字干声利，岂愧操心负至公。",
        "dynasty": "唐",
        "collection_info": null
    },
    {
        "title": "送谢尊师自南岳出入京",
        "author": "齐己",
        "content": "曾听鹿鸣逢世乱，因披羽服隐衡阳。\n几多事隔丹霄兴，三十年成两鬓霜。\n芝朮未甘销勇气，风骚无那激刚肠。\n中朝旧有知音在，可是悠悠入帝乡。",
        "dynasty": "唐",
        "collection_info": null
    },
    {
        "title": "送司空学士赴京",
        "author": "齐己",
        "content": "弘文初命下江边，难恋沙鸥与钓船。\n蓝绶乍称新学士，白衫初脱旧神仙。\n龙山送别风生路，鸡树从容雪照筵。\n重谒往年金牓主，便将才术佐陶甄。",
        "dynasty": "唐",
        "collection_info": null
    },
    {
        "title": "春寄尚颜",
        "author": "齐己",
        "content": "含桃花谢杏花开，杜宇新啼燕子来。\n好事可能无分得，名山长似有人催。\n檐声未断前旬雨，电影还连后夜雷。\n心迹共师争几许，似人嫌处自迟迴。",
        "dynasty": "唐",
        "collection_info": null
    },
    {
        "title": "寄梁先辈",
        "author": "齐己",
        "content": "慈恩塔下曲江边，别后多应梦到仙。\n时去与谁论此事，乱来何处觅同年？\n陈琳笔砚甘前席，甪里烟霞待共眠。\n爱惜麻衣好颜色，未教朱紫汚天然。",
        "dynasty": "唐",
        "collection_info": null
    },
    {
        "title": "荆诸偶作",
        "author": "齐己",
        "content": "无味吟诗即把经，竟将疎野访谁行。\n身依江寺庭无树，山遶天涯路有兵。\n竹瓦雨声漂永日，纸窗灯焰照残更。\n从容一觉清凉梦，归到龙潭扫石枰。",
        "dynasty": "唐",
        "collection_info": null
    },
    {
        "title": "城中晚夏思山",
        "author": "齐己",
        "content": "葛衣霑汗功虽健，纸扇摇风力甚卑。\n苦热恨无行脚处，微凉喜到立秋时。\n竹轩静看蜘蛛挂，莎径闲听蟋蟀移。\n天外有山归即是，岂同游子暮何之。",
        "dynasty": "唐",
        "collection_info": null
    },
    {
        "title": "忆旧山",
        "author": "齐己",
        "content": "谁请衰羸住北州，七年魂梦旧山丘。\n心清槛底潇湘月，骨冷禅中太华秋。\n高节未闻驯虎豹，片言何以傲王侯。\n应须脱洒孤峰去，始是分明箇剃头。",
        "dynasty": "唐",
        "collection_info": null
    },
    {
        "title": "寄体休",
        "author": "齐己",
        "content": "南州君去为寻医，病色应除似旧时。\n久别莫忘庐阜约，却来须有洞庭诗。\n金陵往岁同窥井，岘首前秋共读碑。\n两处山河见兴废，相思更切卧云期。",
        "dynasty": "唐",
        "collection_info": null
    },
    {
        "title": "过陆鸿渐旧居",
        "author": "齐己",
        "content": "楚客西来过旧居，读碑寻传见终初。\n佯狂未必轻儒业，高尚何妨诵佛书。\n种竹岸香连菡萏，煮茶泉影落蟾蜍。\n如今若更生来此，知有何人赠白驴。",
        "dynasty": "唐",
        "collection_info": null
    },
    {
        "title": "寄怀钟陵旧游因寄知己",
        "author": "齐己",
        "content": "洗井僧来说旧游，西江东岸是城楼。\n昔年淹迹因王化，长日凭栏看水流。\n真观上人栖树石，陈陶处士在林丘。\n终拖老病重寻去，得到匡庐死便休。",
        "dynasty": "唐",
        "collection_info": null
    },
    {
        "title": "遣怀",
        "author": "齐己",
        "content": "病肠休洗老休医，七十能饶百岁期。\n不死任还蓬岛客，无生自有雪山师。\n浮云聚散俱关虑，明月相逢好展眉。\n既兆未萌闲酌度，不如中抱是寻思。",
        "dynasty": "唐",
        "collection_info": null
    },
    {
        "title": "怀武陵因寄幕中韩先辈何从事",
        "author": "齐己",
        "content": "武陵嘉致迹多幽，每见图经恨白头。\n溪浪碧通何处去，桃花红过郡前流。\n常闻相幕鸳鸿兴，日向神仙洞府游。\n凿井耕田人在否，如今天子正征搜。",
        "dynasty": "唐",
        "collection_info": null
    },
    {
        "title": "赠樊处士",
        "author": "齐己",
        "content": "小子声名天下知，满簪霜雪白麻衣。\n谁将一着争先后，共向长安定是非。\n有路未曾迷日用，无贪终不乱天机。\n闲寻道士过仙观，赌得黄庭两卷归。",
        "dynasty": "唐",
        "collection_info": null
    },
    {
        "title": "荆渚逢禅友",
        "author": "齐己",
        "content": "泽国相逢话一宵，云山偶别隔前朝。\n社思匡岳无宗炳，诗忆扬州有鲍昭。\n晨野黍离春漠漠，水天星粲夜遥遥。\n闲吟莫忘传心祖，曾立阶前雪到腰。",
        "dynasty": "唐",
        "collection_info": null
    },
    {
        "title": "送僧归洛中",
        "author": "齐己",
        "content": "赤日彤霞照晚坡，东州道路兴如何。\n蝉离楚柳鸣犹少，叶到嵩云落渐多。\n海内自为闲去住，关头谁问旧经过。\n叮咛与访春山寺，白乐天真在也么。",
        "dynasty": "唐",
        "collection_info": null
    },
    {
        "title": "道林寓居",
        "author": "齐己",
        "content": "秋泉一片树千株，暮汲寒烧外有余。\n青嶂这边来已熟，红尘那畔去应疎。\n风骚未肯忘雕琢，潇洒无妨更剃除。\n即问沃州开士僻，爱禽怜骏意何如。",
        "dynasty": "唐",
        "collection_info": null
    },
    {
        "title": "仙掌",
        "author": "齐己",
        "content": "峭形寒倚夕阳天，毛女莲花翠影连。\n云外自为高出手，人间谁合鬬挥拳。\n鹤抛青汉来岩桧，僧隔黄河望顶烟。\n晴露红霞长满掌，只应栖託是神仙。",
        "dynasty": "唐",
        "collection_info": null
    },
    {
        "title": "中秋月",
        "author": "齐己",
        "content": "空碧无云露湿衣，羣星光外涌清规。\n东楼莫碍渐高势，四海待看当午时。\n还许分明吟皓魄，肯教幽暗取丹枝。\n可怜半夜婵娟影，正对五侯残酒池。",
        "dynasty": "唐",
        "collection_info": null
    },
    {
        "title": "送禅者游南岳",
        "author": "齐己",
        "content": "忽随南棹去衡阳，谁住江边树下房。\n尘梦是非都觉了，野云心地更何妨。\n渐临瀑布听猨思，却背岣嵝有鴈行。\n想到中峰上层寺，石窗秋霁见潇湘。",
        "dynasty": "唐",
        "collection_info": null
    },
    {
        "title": "闻道林诸友尝茶因有寄",
        "author": "齐己",
        "content": "枪旗冉冉绿丛园，谷雨初晴叫杜鹃。\n摘带岳华蒸晓露，碾和松粉煮春泉。\n高人梦惜藏岩裏，白硾封题寄火前。\n应念苦吟耽睡起，不堪无过夕阳天。",
        "dynasty": "唐",
        "collection_info": null
    },
    {
        "title": "将归旧山留别错公",
        "author": "齐己",
        "content": "旧峰前昨下来时，白石丛丛间紫薇。\n章句不堪歌有道，溪山只合退无机。\n云含暧态晴犹在，鹤养闲神昼不飞。\n欲去更思过丈室，二年频此揖清晖。",
        "dynasty": "唐",
        "collection_info": null
    },
    {
        "title": "闻尚颜上人剏居有寄",
        "author": "齐己",
        "content": "麓山南面橘洲西，别构新斋与竹齐。\n野客已闻将鹤赠，江僧未说有诗题。\n窗临杳霭寒千嶂，枕遍潺湲月一溪。\n可想乍移禅榻处，松阴冷湿壁新泥。",
        "dynasty": "唐",
        "collection_info": null
    },
    {
        "title": "庚午岁九日作",
        "author": "齐己",
        "content": "门底秋苔嫩似蓝，此中消息兴何堪。\n乱离偷过九月九，头尾算来三十三。\n云影半晴开梦泽，菊花微暖傍江潭。\n故人今日在不在，胡鴈背风飞向南。",
        "dynasty": "唐",
        "collection_info": null
    },
    {
        "title": "逢进士沈彬",
        "author": "齐己",
        "content": "欲话趋时首重骚，因君倍惜剃头刀。\n千般贵在能过达，一片心闲不那高。\n山迭好云藏玉鸟，海翻狂浪隔金鳌。\n时应记得长安事，曾向文场属思劳。",
        "dynasty": "唐",
        "collection_info": null
    },
    {
        "title": "闻王员外新恩有寄",
        "author": "齐己",
        "content": "欲退无因贵逼来，少仪官美右丞才。\n青袍早许淹花幕，霜简方闻谢柏台。\n金诺静宜资讲诵，玉山寒称奉尊罍。\n西峰有客思相贺，门隔潇湘雪未开。",
        "dynasty": "唐",
        "collection_info": null
    },
    {
        "title": "秋夕言怀寄所知",
        "author": "齐己",
        "content": "休问蒙庄材不材，孤灯影共傍寒灰。\n忘筌话道心甘死，候体论诗口懒开。\n窗外风涛连建业，梦中云水忆天台。\n相疎却是相知分，谁讶经年一度来。",
        "dynasty": "唐",
        "collection_info": null
    },
    {
        "title": "答禅者",
        "author": "齐己",
        "content": "五老峰前相遇时，两无言语只扬眉。\n南宗北祖皆如此，天上人间更问谁。\n山衲静披云片片，铁刀凉削鬓丝丝。\n闲吟莫学汤从事，抛却袈裟负本师。",
        "dynasty": "唐",
        "collection_info": null
    },
    {
        "title": "寄尚颜",
        "author": "齐己",
        "content": "莫向孤峰道息机，有人偷眼羡吾师。\n满身光化年前宠，几轴开平岁裏诗。\n北阙故人随丧乱，南山旧寺在参差。\n清吟但忆徐方政，应恨当时不见时。",
        "dynasty": "唐",
        "collection_info": null
    },
    {
        "title": "梓栗杖送人",
        "author": "齐己",
        "content": "禅家何物赠分襟，只有天台杖一寻。\n拄去客归青洛远，采来僧入白云深。\n游山曾把探龙穴，出世期将指佛心。\n此日江边赠君后，却携筇杖向东林。",
        "dynasty": "唐",
        "collection_info": null
    },
    {
        "title": "寄朗陵二禅友",
        "author": "齐己",
        "content": "潇湘曾宿话诗评，荆楚连秋阻野情。\n金锡罢游双鬓白，铁盂终守一斋清。\n篇章老欲齐高手，风月闲思到极精。\n南望山门石何处，沧浪云梦浸天横。",
        "dynasty": "唐",
        "collection_info": null
    },
    {
        "title": "灯",
        "author": "齐己",
        "content": "幽光耿耿草堂空，窗隔飞蛾恨不通。\n红烬自凝清夜朵，赤心长谢碧纱笼。\n云藏水国城台裏，雨闭松门殿塔中。\n金屋玉堂开照睡，岂知萤雪有深功。",
        "dynasty": "唐",
        "collection_info": null
    },
    {
        "title": "寄金陵幕中李郎中",
        "author": "齐己",
        "content": "龙门支派富才能，年少飞翔便大鹏。\n久待尊罍临铁瓮，又从幢节镇金陵。\n精神一隻秋空鹤，骚雅千寻夏井冰。\n长忆相招宿华馆，数宵忘寝尽寒灯。",
        "dynasty": "唐",
        "collection_info": null
    },
    {
        "title": "寄韩蜕秀才",
        "author": "齐己",
        "content": "松门高不似侯门，藓径鞋踪触处分。\n远事即为无害鸟，多闲便是有情云。\n那忧宠辱来惊我，且寄风骚去敌君。\n[知]伴李膺琴酒外，绛纱闲卷共论文。",
        "dynasty": "唐",
        "collection_info": null
    },
    {
        "title": "湘中春兴",
        "author": "齐己",
        "content": "雨歇江明苑树干，物妍时泰恣游盘。\n更无轻翠胜杨柳，尽觉浓华在牡丹。\n终日去还抛寂寞，遶池迴却凭栏干。\n红芳片片由青帝，忍向西园看落残。",
        "dynasty": "唐",
        "collection_info": null
    },
    {
        "title": "送错公栖公南游",
        "author": "齐己",
        "content": "洪偃汤休道不殊，高帆共载兴何俱。\n北京丧乱离丹凤，南国烟花入鹧鸪。\n明月团圆临桂水，白云重迭起苍梧。\n威仪本是朝天士，暂向辽荒住得无。",
        "dynasty": "唐",
        "collection_info": null
    },
    {
        "title": "寄南岳诸道友",
        "author": "齐己",
        "content": "南望衡阳积瘴开，去年曾踏雪游迴。\n谩为楚客蹉跎过，却是边鸿的当来。\n乳窦孤明含海日，石桥危滑长春苔。\n终寻十八高人去，共坐苍崖养圣胎。",
        "dynasty": "唐",
        "collection_info": null
    },
    {
        "title": "送韩蜕秀才赴举",
        "author": "齐己",
        "content": "槐花馆驿暮尘昏，此去分明吏部孙。\n才器合居科第首，风流幸是缙绅门。\n春和洛水清无浪，雪洗高峰碧断根。\n堪想都人齐指点，列仙相次上昆崙。",
        "dynasty": "唐",
        "collection_info": null
    },
    {
        "title": "[溪]居寓言",
        "author": "齐己",
        "content": "秋蔬数壠傍潺湲，颇觉生涯异俗缘。\n诗兴难穷花草外，野情何限水云边。\n虫声遶屋无人语，月影当松有鹤眠。\n寄向东溪老樵道，莫催丹桂博青钱。",
        "dynasty": "唐",
        "collection_info": null
    },
    {
        "title": "遣怀",
        "author": "齐己",
        "content": "诗病相兼老病深，世医徒更费千金。\n余生岂必虚抛掷，未死何妨乐咏吟。\n流水不迴休叹息，白云无迹莫追寻。\n闲身自有闲消处，黄叶清风蝉一林。",
        "dynasty": "唐",
        "collection_info": null
    },
    {
        "title": "自湘中将入蜀留别诸友",
        "author": "齐己",
        "content": "巾舃初随入蜀船，风帆吼过洞庭烟。\n七千里路到何处，十二峰云更那边。\n巫女暮归林淅沥，巴猨吟断月婵娟。\n来年五月峨嵋雪，坐看消融满锦川。",
        "dynasty": "唐",
        "collection_info": null
    },
    {
        "title": "寄匡阜诸公二首 一",
        "author": "齐己",
        "content": "松头柏顶碧森森，虚槛寒吹夏景深。\n静社可追长往迹，白莲难问久修心。\n山围四面纔容寺，月到中宵始满林。\n争学忘言住幽胜，吾师遗集尽清吟。",
        "dynasty": "唐",
        "collection_info": null
    },
    {
        "title": "寄匡阜诸公二首 二",
        "author": "齐己",
        "content": "峰前林下东西寺，地角天涯来往僧。\n泉月净流闲世界，杉松深锁尽香灯。\n争无大士重修社，合有诸贤更服膺。\n曾寄邻房挂缾锡，雨闻岩溜解春冰。",
        "dynasty": "唐",
        "collection_info": null
    },
    {
        "title": "送人入蜀",
        "author": "齐己",
        "content": "何必闲吟蜀道难，知君心出崄巘间。\n寻常秋泛江陵去，容易春浮锦水还。\n两面碧悬神女峡，几重青出丈人山。\n文君酒市逢初雪，满贳新沽洗旅颜。",
        "dynasty": "唐",
        "collection_info": null
    },
    {
        "title": "酬庐山张处士",
        "author": "齐己",
        "content": "髮枯身老任浮沉，懒泥秋风更役吟。\n新事向人堪结舌，旧诗开卷但伤心。\n苔床卧忆泉声遶，麻履行思树影深。\n终谢柴桑与彭泽，醉游闲访入东林。",
        "dynasty": "唐",
        "collection_info": null
    },
    {
        "title": "寄岘山道人",
        "author": "齐己",
        "content": "凤门高对鹿门青，往岁经过恨未平。\n辩鼎上人方话道，卧龙丞相忽追兵。\n炉峰已负重迴计，华岳终悬未去情。\n闻说东周天子圣，会摇金锡却西行。",
        "dynasty": "唐",
        "collection_info": null
    },
    {
        "title": "送王处士游蜀",
        "author": "齐己",
        "content": "又挂寒帆向锦川，木兰舟裏过残年。\n自修姹姹炉中物，拟作飘飘水上仙。\n三峡浪喧明月夜，万州山到夕阳天。\n来年的有荆南信，迴札应缄十色笺。",
        "dynasty": "唐",
        "collection_info": null
    },
    {
        "title": "怀金陵李推官僧自牧",
        "author": "齐己",
        "content": "秣陵长忆共吟游，儒释风骚道上流。\n莲幕少年轻谢朓，雪山真子鄙汤休。\n也应有作怀清苦，莫谓无心过白头。\n欲附别来千万意，病身初起向残秋。",
        "dynasty": "唐",
        "collection_info": null
    },
    {
        "title": "寄寻萍公",
        "author": "齐己",
        "content": "闻在湓城多寄住，随时谈笑浑尘埃。\n孤峰恐忆便归去，浮世要看还下来。\n万顷野烟春雨断，九条寒浪晚窗开。\n虎溪桥上龙潭寺，曾此相寻踏雪迴。",
        "dynasty": "唐",
        "collection_info": null
    },
    {
        "title": "得李推官近寄怀",
        "author": "齐己",
        "content": "荆门前岁使乎迴，求得星郎近制来。\n连日借吟终不已，一灯忘寝又重开。\n秋风漫作牵情赋，春草真为入梦才。\n堪笑陈宫诸狎客，当时空有箇追陪。",
        "dynasty": "唐",
        "collection_info": null
    },
    {
        "title": "对菊",
        "author": "齐己",
        "content": "蝶醉风狂半折时，冷烟清露压离披。\n欲倾琥珀杯浮尔，好把茱萸朵配伊。\n孔雀毛衣应者是，凤凰金翠更无之。\n何因栽向僧园裏，门外重阳过不知。",
        "dynasty": "唐",
        "collection_info": null
    },
    {
        "title": "忆东林因送二生归",
        "author": "齐己",
        "content": "好向东林度此生，半天山脚寺门平。\n红霞嶂底潺潺色，清夜房前瑟瑟声。\n偶别十年成瞬息，欲来千里阻刀兵。\n可怜二子同归兴，南国烟花路好行。",
        "dynasty": "唐",
        "collection_info": null
    },
    {
        "title": "渚宫西城池上居",
        "author": "齐己",
        "content": "城东移锡住城西，绿遶春波引杖藜。\n翡翠满身衣有异，鹭鸶通体格非低。\n风摇柳眼开烟小，暖逼兰芽出土齐。\n犹有幽深不相似，剡溪乘棹入耶溪。",
        "dynasty": "唐",
        "collection_info": null
    },
    {
        "title": "中秋夕怆怀寄荆幕孙郎中",
        "author": "齐己",
        "content": "白莲香散沼痕干，绿篠阴浓藓地寒。\n年老寄居思隐切，夜凉留客话时难。\n行僧尽去云山远，宾鴈同来泽国宽。\n时谢孔璋操檄外，每将空病问衰残。",
        "dynasty": "唐",
        "collection_info": null
    },
    {
        "title": "酬湘幕徐员外见寄",
        "author": "齐己",
        "content": "东海儒宗事业全，冰棱孤峭类神仙。\n诗同李贺精通鬼，文拟刘轲妙入禅。\n珠履早曾从相府，玳簪今又别官筵。\n篇章几谢传西楚，空想雄风度十年。",
        "dynasty": "唐",
        "collection_info": null
    },
    {
        "title": "寄蜀国广济大师",
        "author": "齐己",
        "content": "冰压霜坛律格清，三千传授尽门生。\n禅心尽入空无迹，诗句闲搜寂有声。\n满国繁华徒自乐，两朝更变未曾惊。\n终思相约岷峨去，不得携筇一路行。",
        "dynasty": "唐",
        "collection_info": null
    },
    {
        "title": "答献上人卷",
        "author": "齐己",
        "content": "衲衣禅客袖篇章，江上相寻共感伤。\n秦甸乱来栖白没，杼山空后皎然亡。\n清留岛月秋凝露，苦寄巴猨夜叫霜。\n珍重南宗好才子，灰心冥目外无妨。",
        "dynasty": "唐",
        "collection_info": null
    },
    {
        "title": "寄武陵贯微上人二首 一",
        "author": "齐己",
        "content": "知泛沧浪棹未还，西峰房锁夜潺潺。\n春陪相府游仙洞，雪共宾寮对玉山。\n诗裏几添新菡萏，衲痕应换旧斓斑。\n莫忘一句曹溪妙，堪塞孙孙骋度关。",
        "dynasty": "唐",
        "collection_info": null
    },
    {
        "title": "寄武陵贯微上人二首 二",
        "author": "齐己",
        "content": "吴头东面楚西边，云接苍梧水浸天。\n两地别离身已老，一言相合道休传。\n风骚妙欲凌春草，踪迹闲思遶岳莲。\n不是傲他名利世，吾师本在雪山巅。",
        "dynasty": "唐",
        "collection_info": null
    },
    {
        "title": "怀体休上人",
        "author": "齐己",
        "content": "仲宣楼上望重湖，君到潇湘得健无。\n病遇何人分药饵，诗逢谁子论功夫。\n杉萝寺裏寻秋早，橘柚洲边度日晡。\n许送自身归华岳，待来朝暮拂缾盂。",
        "dynasty": "唐",
        "collection_info": null
    },
    {
        "title": "招湖上兄弟",
        "author": "齐己",
        "content": "去岁得君消息在，两凭人信过重湖。\n忍贪风月当年少，不寄音书慰老夫。\n药鼎近闻传秘诀，诗门曾说拥寒炉。\n汉江江路西来便，好傍扁舟访我无。",
        "dynasty": "唐",
        "collection_info": null
    },
    {
        "title": "江居寄关中知己",
        "author": "齐己",
        "content": "多病多慵汉水边，流年不觉已皤然。\n旧栽花地添黄竹，新陷盆池换白莲。\n雪月未忘招远客，云山终待去安禅。\n八行书札君休问，不似风骚寄一篇。",
        "dynasty": "唐",
        "collection_info": null
    },
    {
        "title": "中秋十五夜寄人",
        "author": "齐己",
        "content": "高河瑟瑟转金盘，歕露吹光逆凭栏。\n四海鱼龙精魄冷，五山鸾鹤骨毛寒。\n今宵尽向圆时望，后夜谁当缺处看。\n何事清光与蟾兔，却教才小少留难。",
        "dynasty": "唐",
        "collection_info": null
    },
    {
        "title": "谢人自钟陵寄纸笔",
        "author": "齐己",
        "content": "故人犹忆苦吟劳，所惠何殊金错刀。\n霜雪剪栽新剡硾，锋铓管束本宣毫。\n知君倒箧情何厚，借我临池价斗高。\n词客分张看欲尽，不堪来处隔秋涛。",
        "dynasty": "唐",
        "collection_info": null
    },
    {
        "title": "移居西湖作二首 一",
        "author": "齐己",
        "content": "火云阳焰欲烧空，小槛幽窗想旧峰。\n白汗此时流枕簟，清风何处动杉松。\n残更正好眠凉月，远寺俄闻报晓钟。\n只待秋声涤心地，衲衣新洗健形容。",
        "dynasty": "唐",
        "collection_info": null
    },
    {
        "title": "移居西湖作二首 二",
        "author": "齐己",
        "content": "官园树影昼阴阴，咫尺清凉莫浣心。\n桃李别教人主掌，烟花不称我追寻。\n蜩[螗]晚噪风枝稳，翡翠闲眠宿处深。\n争似出尘地行止，东林苔径入西林。",
        "dynasty": "唐",
        "collection_info": null
    },
    {
        "title": "题玉泉寺",
        "author": "齐己",
        "content": "高韵双悬张曲江，联题兼是孟襄阳。\n后人才地谁称短，前辈经天尽负长。\n胜景饱于闲采拾，灵踪销得正思量。\n时移两板成尘迹，犹挂吾师旧影堂。",
        "dynasty": "唐",
        "collection_info": null
    },
    {
        "title": "看金陵图",
        "author": "齐己",
        "content": "六朝图画战争多，最是陈宫计数讹。\n若爱苍生似歌舞，隋皇自合耻干戈。",
        "dynasty": "唐",
        "collection_info": null
    },
    {
        "title": "寄南岳泰禅师",
        "author": "齐己",
        "content": "江头默想坐禅峰，白石山前万丈空。\n山下猎人应不到，雪深花鹿在庵中。",
        "dynasty": "唐",
        "collection_info": null
    },
    {
        "title": "片云",
        "author": "齐己",
        "content": "水底分明天上云，可怜形影似吾身。\n何妨舒作从龙势，一雨吹销万里尘。",
        "dynasty": "唐",
        "collection_info": null
    },
    {
        "title": "寄清溪道者",
        "author": "齐己",
        "content": "万重千迭红霞嶂，夜烛朝香白石龛。\n常寄溪窗凭危槛，看经影落古龙潭。",
        "dynasty": "唐",
        "collection_info": null
    },
    {
        "title": "病中勉送小师往清凉山礼大圣",
        "author": "齐己",
        "content": "丰衣足食处莫住，圣迹灵踪好遍寻。\n忽遇文殊开慧眼，他年应记老师心。",
        "dynasty": "唐",
        "collection_info": null
    },
    {
        "title": "谢人惠拄杖",
        "author": "齐己",
        "content": "何处云根采得来，黑龙狂欲作风雷。\n知师念我形骸老，教把经行拄绿苔。",
        "dynasty": "唐",
        "collection_info": null
    },
    {
        "title": "送楚云上人往南岳刺血写法华经",
        "author": "齐己",
        "content": "剥皮刺血诚何苦，欲写灵山九会文。\n十指沥干终七轴，后来求法更无君。",
        "dynasty": "唐",
        "collection_info": null
    },
    {
        "title": "送胎髮笔寄仁公",
        "author": "齐己",
        "content": "内唯胎髮外秋毫，绿玉新栽管束牢。\n老病手疼无那尔，却资年少写风骚。",
        "dynasty": "唐",
        "collection_info": null
    },
    {
        "title": "谢西川昙域大师玉筯篆书",
        "author": "齐己",
        "content": "玉筯真文久不兴，李斯传到李阳冰。\n正悲千载无来者，果见僧中有箇僧。",
        "dynasty": "唐",
        "collection_info": null
    },
    {
        "title": "偶作寄王秘书",
        "author": "齐己",
        "content": "七丝湘水秋深夜，五字河桥日暮时。\n借问秘书郎此意，静弹高咏有谁知。",
        "dynasty": "唐",
        "collection_info": null
    },
    {
        "title": "谢人惠纸",
        "author": "齐己",
        "content": "烘焙几工成晓雪，轻明百幅迭春冰。\n何消才子题诗外，分与能书贝叶僧。",
        "dynasty": "唐",
        "collection_info": null
    },
    {
        "title": "答文胜大师清柱书",
        "author": "齐己",
        "content": "纔把文章干圣主，便承恩泽换禅衣。\n应嫌六祖传空衲，只向曹溪求息机。",
        "dynasty": "唐",
        "collection_info": null
    },
    {
        "title": "寄怀曾口寺文英大师",
        "author": "齐己",
        "content": "着紫袈裟名已贵，吟红菡萏价兼高。\n秋风曾忆西游处，门对平湖满白涛。",
        "dynasty": "唐",
        "collection_info": null
    },
    {
        "title": "怀道林寺道友",
        "author": "齐己",
        "content": "四绝堂前万木秋，碧参差影压湘流。\n闲思宋杜题诗板，一日凭栏到夜休。",
        "dynasty": "唐",
        "collection_info": null
    },
    {
        "title": "辞主人绝句四首 放鹤",
        "author": "齐己",
        "content": "华亭来復去芝田，丹顶霜毛性可怜。\n纵与乘轩终误主，不如还放却辽天。",
        "dynasty": "唐",
        "collection_info": null
    },
    {
        "title": "辞主人绝句四首 放猨",
        "author": "齐己",
        "content": "堪忆春云十二峰，野桃山杏摘香红。\n王孙可念愁金锁，从放断肠明月中。",
        "dynasty": "唐",
        "collection_info": null
    },
    {
        "title": "辞主人绝句四首 放鹭鸶",
        "author": "齐己",
        "content": "白萍红蓼碧江涯，日暖双双立睡时。\n顾揭金笼放归去，却随沙鹤鬬轻丝。",
        "dynasty": "唐",
        "collection_info": null
    },
    {
        "title": "辞主人绝句四首 放鹦鹉",
        "author": "齐己",
        "content": "陇西苍巘结巢高，本为无人识翠毛。\n今日笼中强言语，乞归天外啄含桃。",
        "dynasty": "唐",
        "collection_info": null
    },
    {
        "title": "猛虎行",
        "author": "齐己",
        "content": "磨尔牙，错尔爪，狐莫威，兔莫狡，饥来吞噬[取]肠饱。\n横行不怕日月明，皇天产尔为生狞。\n前村半夜闻吼声，何人按劒灯荧荧。",
        "dynasty": "唐",
        "collection_info": null
    },
    {
        "title": "西山叟",
        "author": "齐己",
        "content": "西山中，多狼虎，去岁伤儿復伤妇。\n官家不问孤老身，还在前山山下住。",
        "dynasty": "唐",
        "collection_info": null
    },
    {
        "title": "君子行",
        "author": "齐己",
        "content": "圣人不生，麟龙何瑞？梧桐不高，凤凰何止？吾闻古之有君子，行藏以时，进退求己。\n荣必为天下荣，耻必为天下耻。\n苟进不如此，退不如此。\n亦何必用虚僞之文章，取荣名而自美。",
        "dynasty": "唐",
        "collection_info": null
    },
    {
        "title": "善哉行",
        "author": "齐己",
        "content": "大鹏刷翮谢溟渤，青云万层高突出。\n下视秋涛空渺瀰，旧处鱼龙皆细物。\n人生在世何容易，眼浊心昏信生死。\n愿除嗜慾待身轻，携手同寻列仙事。",
        "dynasty": "唐",
        "collection_info": null
    },
    {
        "title": "日日曲",
        "author": "齐己",
        "content": "日日日东上，日日日西没。\n任是神仙容，也须成朽骨。\n浮云灭復生，芳草死还出。\n不知千古万古人，葬向青山为底物。",
        "dynasty": "唐",
        "collection_info": null
    },
    {
        "title": "耕叟",
        "author": "齐己",
        "content": "春风吹蓑衣，暮雨滴箬笠。\n夫妇耕共劳，儿孙饥对泣。\n田园高且瘦，赋税重復急。\n官仓鼠雀羣，共待新租入。",
        "dynasty": "唐",
        "collection_info": null
    },
    {
        "title": "苦热行",
        "author": "齐己",
        "content": "离宫划开赤帝怒，喝出六龙奔日驭。\n下土熬熬若煎煮，苍生惶惶无处处。\n火云峥嵘焚泬寥，东皋老农肠欲焦。\n何当一雨苏我苗，为君击壤歌帝尧。",
        "dynasty": "唐",
        "collection_info": null
    },
    {
        "title": "苦寒行",
        "author": "齐己",
        "content": "冰峰撑空寒矗矗，云凝水冻埋海陆。\n杀物之性，伤人之慾。\n既不能断绝蒺藜荆棘之根株，又不能展凤皇麒麟之拳跼。\n如此，则何如为和煦，为膏雨？\n自然天下之荣枯，融融于万户。",
        "dynasty": "唐",
        "collection_info": null
    },
    {
        "title": "春风曲",
        "author": "齐己",
        "content": "春风有何情，旦暮来林园。\n不问桃李主，吹落红无言。",
        "dynasty": "唐",
        "collection_info": null
    },
    {
        "title": "城中怀山友",
        "author": "齐己",
        "content": "春城来往桃李碧，暖艳红香断消息。\n吾徒自有山中邻，白昼冥心坐岚壁。",
        "dynasty": "唐",
        "collection_info": null
    },
    {
        "title": "读李贺歌集",
        "author": "齐己",
        "content": "赤水无精华，荆山亦枯槁。\n玄珠与虹玉，璨璨李贺抱。\n清晨醉起临春台，吴绫蜀锦胸襟开。\n狂多两手掀蓬莱，珊瑚掇尽空土堆。",
        "dynasty": "唐",
        "collection_info": null
    },
    {
        "title": "风琴引",
        "author": "齐己",
        "content": "挼吴丝，雕楚竹，高託天风拂为曲。\n一一宫商在素空，鸾鸣凤语翘梧桐。\n夜深天碧松风多，孤窗寒梦惊流波。\n愁魂傍枕不肯去，翻疑住处邻湘娥。\n金风声尽熏风发，冷泛虚堂韵难歇。\n常恐听多耳渐烦，清音不绝知音绝。",
        "dynasty": "唐",
        "collection_info": null
    },
    {
        "title": "夏云曲",
        "author": "齐己",
        "content": "红嵯峨，烁晚波，乖龙慵卧旱鬼多。\n爞爞万里压天堑，扬雷电光空闪闪。\n好雨不雨风不风，徒倚穹苍作岩险。\n男巫女觋更走魂，焚香祝天天不闻。\n天若闻，必能使尔为润泽，洗埃氛，而又变之成五色。\n捧日轮，将以表唐尧虞舜之明君。",
        "dynasty": "唐",
        "collection_info": null
    },
    {
        "title": "读李白集",
        "author": "齐己",
        "content": "竭云涛，刳巨鳌，搜括造化空牢牢。\n冥心入海海神怖，骊龙不敢为珠主。\n人间物象不供取，饱饮游神向悬圃。\n锵金铿玉千余篇，脍吞炙嚼人口传。\n须知一一丈夫气，不是绮罗儿女言。",
        "dynasty": "唐",
        "collection_info": null
    },
    {
        "title": "祈真坛",
        "author": "齐己",
        "content": "玉瓮瑶坛二三级，学仙弟子参差入。\n霓旌队仗下不下，松桧森森天露湿。\n殿前寒气束香云，朝祈暮祷玄元君。\n茫茫俗骨醉更昏，楼台十二遥昆崙。\n昆崙纵广一万二千里，中有五色云霞五色水。\n何当断慾便飞去，不要九转神丹换精髓。",
        "dynasty": "唐",
        "collection_info": null
    },
    {
        "title": "黄雀行",
        "author": "齐己",
        "content": "双双野田雀，上下同饮啄。\n暖去栖蓬蒿，寒归傍篱落。\n殷勤避罗网，乍可遇鵰鹗。\n鵰鹗虽不仁，分明在寥廓。",
        "dynasty": "唐",
        "collection_info": null
    },
    {
        "title": "石竹花",
        "author": "齐己",
        "content": "石竹花开照庭石，红藓自禀离宫色。\n一枝两枝初笑风，猩猩血泼低低丛。\n常嗟世眼无真鉴，却被丹青苦相陷。\n谁为根寻造化功，为君吐出淳元胆。\n白日当午方盛开，彤霞灼灼临池台。\n繁香浓艳如未已，粉蝶游蜂狂欲死。",
        "dynasty": "唐",
        "collection_info": null
    },
    {
        "title": "寄南岳白莲道士能于长啸",
        "author": "齐己",
        "content": "猨猱休啼月皎皎，蟋蟀不吟山悄悄。\n大耳仙人满颔鬚，醉倚长松一声啸。",
        "dynasty": "唐",
        "collection_info": null
    },
    {
        "title": "古劒歌",
        "author": "齐己",
        "content": "古人手中铸神物，百炼百淬始提出。\n今人不要强硎磨，莲锷星文未曾没。\n一弹一抚闻铮铮，老龙影夺秋灯明。\n何时得遇英雄主，用尔平治天下去。",
        "dynasty": "唐",
        "collection_info": null
    },
    {
        "title": "湘妃庙",
        "author": "齐己",
        "content": "湘烟蒙蒙湘水急，汀露凝红裛莲湿。\n苍梧云迭九嶷深，二女魂飞江上立。\n相携泣，凤盖龙舆追不及。\n庙荒松朽啼飞猩，笋鞭迸出阶基倾。\n黄昏一岸阴风起，新月如眉生阔水。",
        "dynasty": "唐",
        "collection_info": null
    },
    {
        "title": "巫山高",
        "author": "齐己",
        "content": "巫山高，巫女妖。\n雨为暮兮云为朝，楚王顦顇魂欲销。\n秋猨嗥嗥日将夕，红霞紫烟凝老壁。\n千岩万壑花皆坼，但恐芳菲无正色。\n不知今古行人行，几人经此无秋情。\n云深庙远不可觅，十二峰头插天碧。",
        "dynasty": "唐",
        "collection_info": null
    },
    {
        "title": "赠持法华经僧",
        "author": "齐己",
        "content": "众人有口，不说是，即说非。\n吾师有口何所为，莲经七轴六万九千字。\n日日夜夜终復始。\n乍吟乍讽何悠扬，风篁古松含秋霜。\n但恐天龙夜叉干闼众，㽬塞虚空耳皆耸。\n我闻念经功德缘，舌根可算金刚坚。\n他时劫火洞燃后，神光璨璨如红莲。\n受持身心苟精洁，尚能使烦恼大海水枯竭。\n魔王轮幢自摧折，何况更如理行如理说。",
        "dynasty": "唐",
        "collection_info": null
    },
    {
        "title": "刳肠龟",
        "author": "齐己",
        "content": "尔既能于灵，应久存其生。\n尔既能于瑞，胡得迷其死。\n刳肠徒自屠，曳尾復何累。\n可怜濮水流，一叶泛庄子。",
        "dynasty": "唐",
        "collection_info": null
    },
    {
        "title": "赠岩居僧",
        "author": "齐己",
        "content": "石如骐驎岩作室，秋苔漫坛净于漆。\n袈裟盖头心在无，黄猨白猨啼日日。",
        "dynasty": "唐",
        "collection_info": null
    },
    {
        "title": "观李琼处士画海涛",
        "author": "齐己",
        "content": "巨鳌转侧长鰌翻，狂涛颠浪高漫漫。\n李琼夺得造化本，都卢缩在秋毫端。\n一挥一画皆筋骨，滉漾崩腾大鲸臬。\n叶扑仙槎摆欲沉，下头应是骊龙窟。\n昔年曾要涉蓬瀛，唯闻撼动珊瑚声。\n今来正叹陆沉久，见君此画思前程。\n千寻万派功难测，海门山小涛头白。\n令人错认钱塘城，罗剎石底奔雷霆。",
        "dynasty": "唐",
        "collection_info": null
    },
    {
        "title": "昇天行",
        "author": "齐己",
        "content": "身不沉，骨不重，驱青鸾，驾白凤。\n幢盖飘摇入冷空，天风瑟瑟星河动。\n瑶阙参差阿母家，楼台戏闭凝彤霞。\n三五仙子乘龙车，堂前碾烂蟠桃花。\n迴头却顾蓬莱顶，一点浓岚在深井。",
        "dynasty": "唐",
        "collection_info": null
    },
    {
        "title": "还人卷",
        "author": "齐己",
        "content": "李白李贺遗机杼，散在人间不知处。\n闻君收在芙蓉江，日鬬鲛人织秋浦。\n金梭札札文离离，吴姬越女羞上机。\n鸳鸯浴烟鸾凤飞，澄江晓映余霞辉。\n仙人手持玉刀尺，寸寸酬君珠与璧。\n裁作霞裳何处披，紫皇殿裏深难觅。",
        "dynasty": "唐",
        "collection_info": null
    },
    {
        "title": "轻薄行",
        "author": "齐己",
        "content": "玉鞭金镫骅骝蹄，横眉吐气如虹霓。\n五陵春暖芳草齐，笙歌到处花成泥。\n日沉月上且鬬鸡，醉来莫问天高低。\n伯阳道德何唾咦，仲尼礼乐徒卑栖。",
        "dynasty": "唐",
        "collection_info": null
    },
    {
        "title": "浮云行",
        "author": "齐己",
        "content": "大野有贤人，大朝有圣君。\n如何彼浮云，掩蔽白日轮。\n安得东南风，吹散八表外。\n使之天下人，共见尧眉彩。",
        "dynasty": "唐",
        "collection_info": null
    },
    {
        "title": "煌煌京洛行",
        "author": "齐己",
        "content": "圣君垂衣裳，荡荡若朝旭。\n大观无遗物，四夷来率服。\n清晨迴北极，紫气盖黄屋。\n双阙耸双鳌，九门如川渎。\n梯山航海至，昼夜车相续。\n我恐红尘深，变为黄河曲。",
        "dynasty": "唐",
        "collection_info": null
    },
    {
        "title": "弔汨罗",
        "author": "齐己",
        "content": "落日倚阑干，徘徊汨罗曲。\n冤魂如可弔，烟浪声似哭。\n我欲考鼋鼍之心，烹鱼龙之腹。\n尔既啖大夫之血，食大夫之肉。\n千载之后，犹斯暗伏。\n将谓唐尧之尊，还如荒悴之君。\n更有逐臣，于焉葬魂。\n得以纵其噬，[恣]其吞。",
        "dynasty": "唐",
        "collection_info": null
    },
    {
        "title": "赠念法华经僧",
        "author": "齐己",
        "content": "念念念兮入恶易，念念念兮入善难。\n念经念佛能一般，爱河竭处生波澜。\n言公少年真法器，白昼不出夜不睡。\n心心缘经口缘字，一室寥寥灯照地。\n沈檀卷轴宝函盛，薝卜香熏水精记。\n空山木落古寺闲，松枝鹤眠霜霰干。\n牙根舌根水滴寒，珊瑚搥打红琅玕。\n但恐莲花七朵一时折，朵朵似君心地白。\n又恐天风吹天花，缤纷如雨飘袈裟。\n况闻此经甚微妙，百千诸佛真秘要。\n灵山说后始传来，闻者虽多持者少。\n更堪诵入陀罗尼，唐音梵音相杂时。\n舜絃和雅熏风吹，文王武王絃更悲。\n如此争不遣碧空中有龙来听，有鬼来听，亦使人间闻者敬。\n见者敬，自然心虚空，性清净。\n此经真体即毘卢，雪岭白牛君识无。",
        "dynasty": "唐",
        "collection_info": null
    },
    {
        "title": "短歌寄鼓山长老",
        "author": "齐己",
        "content": "雪峰雪峰高且雄，峨峨堆积青冥中。\n六月赤日烧不镕，飞禽瞥见人难通。\n常闻中有白象王，五百象子皆威光。\n行围坐遶同一色，森森影动旃檀香。\n于中一子最雄猛，称尊独踞鼓山顶。\n百千眷属阴□影，身照曜，吞秋景。\n[我]闻岷国民归依，前王后王皆师资。\n宁同梁武遇达磨，过后弹指空伤悲。",
        "dynasty": "唐",
        "collection_info": null
    },
    {
        "title": "渔父",
        "author": "齐己",
        "content": "夜钓洞庭月，朝醉巴陵市。\n却归君山下，鱼龙窟边睡。\n生涯在何处，白浪千万里。\n曾笑楚臣迷，苍黄汨罗水。",
        "dynasty": "唐",
        "collection_info": null
    },
    {
        "title": "采莲曲",
        "author": "齐己",
        "content": "越溪女，越江莲。\n齐菡萏，双婵娟。\n嬉游向何处，采摘且同船。\n浩唱发容与，清波生漪连。\n时逢岛屿泊，几共鸳鸯眠。\n襟袖既盈溢，馨香亦相传。\n薄暮归去来，苎萝生碧烟。",
        "dynasty": "唐",
        "collection_info": null
    },
    {
        "title": "啄木",
        "author": "齐己",
        "content": "啄木啄啄，鸣林响壑。\n贪心既缘，利嘴斯凿。\n有朽百尺，微虫斯宅。\n以啄去害，啄更弥剧。\n层崖豫章，耸干苍苍。\n无纵尔啄，摧我栋梁。",
        "dynasty": "唐",
        "collection_info": null
    },
    {
        "title": "灵松歌",
        "author": "齐己",
        "content": "灵松灵松，是何根株。\n盘擗枝干，与羣木殊。\n世眼争知苍翠容，薜萝遮体深朦胧。\n先秋瑟瑟生谷风，青阴倒卓寒潭中。\n八月天威行肃杀，万木凋零向霜雪。\n唯有此松高下枝，一枝枝在无摧折。\n痴冻顽冰如铁坚，重重锁到槎牙颠。\n老鳞枯节相把捉，踉跄立在青崖前。\n有时深洞兴雷雹，飞电绕身光闪烁。\n乍似苍龙惊起时，攫雾穿云欲腾跃。\n夜深山月照高枝，疎影细落莓苔矶。\n千年朽枿魍魉出，一株寒韵锵琉璃。\n安得良工妙图雘，写将偃蹇悬烟阁。\n飞瀑声中战岁寒，红霞影裏擎萧索。",
        "dynasty": "唐",
        "collection_info": null
    },
    {
        "title": "蠹",
        "author": "齐己",
        "content": "蠹不自蠹，而蠹于木。\n蠹极木心，以丰尔腹。\n偶或成之，胡为勖人。\n人而不真，繇尔乱神。\n蠹兮蠹兮，何全其生。\n无託尔形，霜松雪柽。",
        "dynasty": "唐",
        "collection_info": null
    },
    {
        "title": "行路难",
        "author": "齐己",
        "content": "行路难，君好看。\n惊波不在黤黮间，小人心裏藏崩湍。\n七盘九折寒𡺚崒，翻车倒盖犹堪出。\n未似是非唇舌危，闇中潜毁平人骨。\n君不见楚灵均，千古沉冤湘水滨。\n又不见李太白，一朝却作江南客。",
        "dynasty": "唐",
        "collection_info": null
    },
    {
        "title": "谢徽上人见惠二龙障子以短歌酬之",
        "author": "齐己",
        "content": "我见苏州昆山金城中，金城柱上有二龙。\n老僧相传道是僧繇手，寻常入海共龙鬬。\n又闻蜀国玉局观有孙遇迹，盘屈身长八十尺。\n游人争看不敢近，头覻寒泉万丈碧。\n近有五羊徽上人，闲工小笔得意新。\n画龙不夸头角及鬚鳞，只求筋骨与精神。\n徽上人，真艺者。\n惠我双龙不言价，等闲不敢将悬挂。\n恐是叶公好假龙，及见真龙却惊怕。",
        "dynasty": "唐",
        "collection_info": null
    },
    {
        "title": "送人往长沙",
        "author": "齐己",
        "content": "荆门归路指湖南，千里风帆兴可谙。\n好听鹧鸪啼雨处，木兰舟晚泊春潭。",
        "dynasty": "唐",
        "collection_info": null
    },
    {
        "title": "偶题",
        "author": "齐己",
        "content": "时事懒言多忌讳，野吟无主若纵横。\n君看三百篇章首，何处分明着姓名。",
        "dynasty": "唐",
        "collection_info": null
    },
    {
        "title": "寄山中叟",
        "author": "齐己",
        "content": "青泉碧树夏风凉，紫蕨红粳午爨香。\n应笑晨持一盂苦，腥羶市裏呌家常。",
        "dynasty": "唐",
        "collection_info": null
    },
    {
        "title": "赠琴客",
        "author": "齐己",
        "content": "曾携五老峰前过，几向双松石上弹。\n此境此身谁更爱，掀天羯鼓满长安。",
        "dynasty": "唐",
        "collection_info": null
    },
    {
        "title": "勉吟僧",
        "author": "齐己",
        "content": "千途万辙乱真源，白昼劳形夜断魂。\n忍着袈裟把名纸，学他低折五侯门。",
        "dynasty": "唐",
        "collection_info": null
    },
    {
        "title": "送人归华下",
        "author": "齐己",
        "content": "莲花峰翠湿凝秋，旧业园林在下头。\n好束诗书且归去，而今不爱事风流。",
        "dynasty": "唐",
        "collection_info": null
    },
    {
        "title": "夏日城中作二首 一",
        "author": "齐己",
        "content": "三面僧邻一面墙，更无风路可吹凉。\n他年舍此归何处，青壁红霞裹石房。",
        "dynasty": "唐",
        "collection_info": null
    },
    {
        "title": "夏日城中作二首 二",
        "author": "齐己",
        "content": "竹低莎浅雨蒙蒙，水槛幽窗暑月中。\n有境牵怀人不会，东林门外翠横空。",
        "dynasty": "唐",
        "collection_info": null
    },
    {
        "title": "默坐",
        "author": "齐己",
        "content": "灯引飞蛾拂焰迷，露淋栖鹤压枝低。\n冥心坐满蒲团稳，梦到天台过剡溪。",
        "dynasty": "唐",
        "collection_info": null
    },
    {
        "title": "水边行",
        "author": "齐己",
        "content": "身着袈裟手杖藤，水边行止不妨僧。\n禽栖日落犹孤立，隔浪秋山千万层。",
        "dynasty": "唐",
        "collection_info": null
    },
    {
        "title": "寄郑谷郎中",
        "author": "齐己",
        "content": "人间近遇风骚匠，鸟外曾逢心印师。\n除此二门无别妙，水边松下独寻思。",
        "dynasty": "唐",
        "collection_info": null
    },
    {
        "title": "翡翠",
        "author": "齐己",
        "content": "水边飞去青难辨，竹裏归来色一般。\n磨吻鹰鹯莫相害，白鸥鸿鹤满沙滩。",
        "dynasty": "唐",
        "collection_info": null
    },
    {
        "title": "与节供奉大德游京口寺留题",
        "author": "齐己",
        "content": "柳岸晴缘十里来，水边精舍绝尘埃。\n煮茶尝摘兴何极，直至残阳未欲迴。",
        "dynasty": "唐",
        "collection_info": null
    },
    {
        "title": "谢荆幕孙郎中见示乐府歌集二十八字",
        "author": "齐己",
        "content": "长吉才狂太白颠，二公文阵势横前。\n谁言后代无高手，夺得秦皇鞭鬼鞭。",
        "dynasty": "唐",
        "collection_info": null
    },
    {
        "title": "谢阴符经勉送藏休上人二首 一",
        "author": "齐己",
        "content": "事遂鼎湖遗劒履，时来渭水掷鱼竿。\n欲知贤圣存亡道，自向心机反覆看。",
        "dynasty": "唐",
        "collection_info": null
    },
    {
        "title": "谢阴符经勉送藏休上人二首 二",
        "author": "齐己",
        "content": "一林霜雪未霑头，争遣藏休肯便休。\n学尽世间难学事，始堪随处任虚舟。",
        "dynasty": "唐",
        "collection_info": null
    },
    {
        "title": "幽斋偶作",
        "author": "齐己",
        "content": "幽院纔容箇小庭，疎篁低短不堪情。\n春来犹赖邻僧树，时引流莺送好声。",
        "dynasty": "唐",
        "collection_info": null
    },
    {
        "title": "赠念法华经僧",
        "author": "齐己",
        "content": "万境心随一念平，红芙蓉折爱河清。\n持经功力能如是，任驾白牛安稳行。",
        "dynasty": "唐",
        "collection_info": null
    },
    {
        "title": "对菊",
        "author": "齐己",
        "content": "无艳无妖别有香，栽多不为待重阳。\n莫嫌醒眼相看过，却是真心爱澹黄。",
        "dynasty": "唐",
        "collection_info": null
    },
    {
        "title": "闭门",
        "author": "齐己",
        "content": "正是闭门争合闭，大家开处不须开。\n还防朗月清风夜，有箇诗人相访来。",
        "dynasty": "唐",
        "collection_info": null
    },
    {
        "title": "勉送吴国三五新戒归",
        "author": "齐己",
        "content": "法王遗制付仁王，难得难持劫数长。\n努力只须坚守护，三千八万是垣墙。",
        "dynasty": "唐",
        "collection_info": null
    },
    {
        "title": "夏日寄清溪道者",
        "author": "齐己",
        "content": "老病不能求药饵，朝昏祗是但焚烧。\n不知谁为收灰骨，[垒]石栽松傍寺桥。",
        "dynasty": "唐",
        "collection_info": null
    },
    {
        "title": "送惠空北游",
        "author": "齐己",
        "content": "君向岘山游圣境，我将何以记多才。\n叮咛堕泪碑前过，写取斯文寄我来。",
        "dynasty": "唐",
        "collection_info": null
    },
    {
        "title": "寄怀归州马判官",
        "author": "齐己",
        "content": "三年为倅兴何长，归计应多事少忙。\n又见秋风霜裛树，满山椒熟水云香。",
        "dynasty": "唐",
        "collection_info": null
    },
    {
        "title": "观荷叶露珠",
        "author": "齐己",
        "content": "霏微晓露成珠颗，宛转田田未有风。\n任器方圆性终在，不妨翻覆落池中。",
        "dynasty": "唐",
        "collection_info": null
    },
    {
        "title": "苦热怀玉泉寺寄仁上人",
        "author": "齐己",
        "content": "火云如烧接苍梧，原野烟连大泽枯。\n谩费葛衫葵扇力，争禁泉石润肌肤。",
        "dynasty": "唐",
        "collection_info": null
    },
    {
        "title": "观盆池白莲",
        "author": "齐己",
        "content": "素萼金英歕露开，倚风凝立独徘徊。\n应思潋滟秋池底，更有归天伴侣来。",
        "dynasty": "唐",
        "collection_info": null
    },
    {
        "title": "折杨柳词四首 一",
        "author": "齐己",
        "content": "凤楼高映绿阴阴，凝重多含雨露深。\n莫谓一枝柔软力，几曾牵破别离心。",
        "dynasty": "唐",
        "collection_info": null
    },
    {
        "title": "折杨柳词四首 二",
        "author": "齐己",
        "content": "馆娃宫畔响廊前，依託吴王养翠烟。\n劒去国亡台殿毁，却随红树噪秋蝉。",
        "dynasty": "唐",
        "collection_info": null
    },
    {
        "title": "折杨柳词四首 三",
        "author": "齐己",
        "content": "秾低似中陶潜酒，软极如伤宋玉风。\n多谢将军遶营种，翠中闲卓战旗红。",
        "dynasty": "唐",
        "collection_info": null
    },
    {
        "title": "折杨柳词四首 四",
        "author": "齐己",
        "content": "高僧爱惜遮江寺，游子伤残露野桥。\n争似着行垂上苑，碧桃红杏对摇摇。",
        "dynasty": "唐",
        "collection_info": null
    },
    {
        "title": "荅长沙丁秀才书",
        "author": "齐己",
        "content": "月月便车奔帝阙，年年贡士过荆台。\n如何三度槐花落，未见故人携卷来。",
        "dynasty": "唐",
        "collection_info": null
    },
    {
        "title": "戒小师",
        "author": "齐己",
        "content": "不肯吟诗不听经，禅宗异岳懒游行。\n他年白首当人问，将底言谈对后生。",
        "dynasty": "唐",
        "collection_info": null
    },
    {
        "title": "题旧拄杖",
        "author": "齐己",
        "content": "亲采匡庐瀑布西，层崖悬壁更安梯。\n携行三十年吟伴，未有诗人□□□。",
        "dynasty": "唐",
        "collection_info": null
    },
    {
        "title": "酬欧阳秀才卷",
        "author": "齐己",
        "content": "三十篇多十九章，□声风力撼疎篁。\n不堪更有精搜处，谁见萧萧雨夜堂。",
        "dynasty": "唐",
        "collection_info": null
    },
    {
        "title": "闻鴈",
        "author": "齐己",
        "content": "潇湘浦暖全迷鹤，逻逤川寒只有鵰。\n谁向孤舟忆兄弟，坐看连鴈度横桥。",
        "dynasty": "唐",
        "collection_info": null
    },
    {
        "title": "送高丽二僧南游",
        "author": "齐己",
        "content": "日边乡井别年深，中国灵踪欲徧寻。\n何处碧山逢长老，分明认取祖师心。",
        "dynasty": "唐",
        "collection_info": null
    },
    {
        "title": "谢猨皮",
        "author": "齐己",
        "content": "贵向猎师家买得，携来乞与坐禅床。\n不知摘月秋潭畔，曾对何人啼断肠。",
        "dynasty": "唐",
        "collection_info": null
    },
    {
        "title": "酬光上人",
        "author": "齐己",
        "content": "禅言难后到诗言，坐石心同立月魂。\n应记前秋会吟处，五更犹在老松根。",
        "dynasty": "唐",
        "collection_info": null
    },
    {
        "title": "送僧归日本",
        "author": "齐己",
        "content": "日东来向日西游，一钵闲寻徧九州。\n却忆鸡林本师寺，欲归还待海风秋。",
        "dynasty": "唐",
        "collection_info": null
    },
    {
        "title": "庚午岁十五夜对月",
        "author": "齐己",
        "content": "海澄空碧正团圆，吟想玄宗此夜寒。\n玉兔有情应记得，西边不见旧长安。",
        "dynasty": "唐",
        "collection_info": null
    },
    {
        "title": "红蔷薇花",
        "author": "齐己",
        "content": "晴日当楼晓香歇，锦带盘空欲成结。\n莺声渐老柳飞时，狂风吹落猩猩血。",
        "dynasty": "唐",
        "collection_info": null
    },
    {
        "title": "贻九华上人",
        "author": "齐己",
        "content": "一法传闻继老能，九华闲卧最高层。\n秋钟尽后残阳暝，门掩松边雨夜灯。",
        "dynasty": "唐",
        "collection_info": null
    },
    {
        "title": "寄赓匡图兄弟",
        "author": "齐己",
        "content": "僧外闲吟乐最清，年登八十丧南荆。\n风骚作者为商确，道去碧云争几程。",
        "dynasty": "唐",
        "collection_info": null
    },
    {
        "title": "句",
        "author": "齐己",
        "content": "春晴游寺客，花落闭门僧。\n香传天下口。\n□贵火前名，角开香满室，炉动绿凝铛。\n园林将向夕，风雨更吹花相思坐溪石，□□□山风。\n夕照背高台，残钟残角催。\n五老峰前相见时，两无言语各扬眉。\n高人爱惜藏岩裏，白甀封题寄火前。",
        "dynasty": "唐",
        "collection_info": null
    },
    {
        "title": "言兴",
        "author": "尚颜",
        "content": "矻矻被吟牵，因师贾浪仙。\n江山风月处，一十二三年。\n雅颂在于此，浮华致那边。\n犹惭功未至，谩道近千篇。",
        "dynasty": "唐",
        "collection_info": null
    },
    {
        "title": "江上秋思",
        "author": "尚颜",
        "content": "到来江上久，谁念旅游心。\n故国无秋信，邻家有夜砧。\n坐遥翻不睡，愁极却成吟。\n即恐髭连鬓，还为白所侵。",
        "dynasty": "唐",
        "collection_info": null
    },
    {
        "title": "匡山居",
        "author": "尚颜",
        "content": "无才加性拙，道理合藏踪。\n是处非深远，其山已万重。\n经时隣境战，独夜隔云舂。\n昨日泉中见，常鱼亦化龙。",
        "dynasty": "唐",
        "collection_info": null
    },
    {
        "title": "夷陵即事",
        "author": "尚颜",
        "content": "不难饶白髮，相续是滩波。\n避世嫌身晚，思家乞梦多。\n暑衣经雪着，冻砚向阳呵。\n岂谓临岐路，还闻圣主过。",
        "dynasty": "唐",
        "collection_info": null
    },
    {
        "title": "紫阁隐者",
        "author": "尚颜",
        "content": "天高紫阁侵，隐者信沈沈。\n道长年兼长，云深草復深。\n如非禅客见，即是猎人寻。\n北笑长安道，埃尘古到今。",
        "dynasty": "唐",
        "collection_info": null
    },
    {
        "title": "与陈陶处士",
        "author": "尚颜",
        "content": "钟陵城外住，喻似玉沈泥。\n道直贫嫌杀，神清语亦低。\n雪深加酒债，春尽减诗题。\n记得曾邀宿，山茶独自携。",
        "dynasty": "唐",
        "collection_info": null
    },
    {
        "title": "与王嵩隐",
        "author": "尚颜",
        "content": "一生吟兴僻，方见业精微。\n事若终难得，乡应不易归。\n乱收西日叶，双掩北风扉。\n合国诸卿相，皆曾着布衣。",
        "dynasty": "唐",
        "collection_info": null
    },
    {
        "title": "怀陆龟蒙处士",
        "author": "尚颜",
        "content": "布褐东南隐，相传继谢敷。\n高谭夫子道，静看海山图。\n事免伤心否，碁逢敌手无。\n关中花数内，独不见菖蒲。",
        "dynasty": "唐",
        "collection_info": null
    },
    {
        "title": "寄华阴司空侍郎",
        "author": "尚颜",
        "content": "劒[佩]已深扃，茅为岳面亭。\n诗犹少绮美，画肯爱丹青。\n换笔修僧史，焚香阅道经。\n相邀来未得，但想鹤仪形。",
        "dynasty": "唐",
        "collection_info": null
    },
    {
        "title": "送陆肱入关",
        "author": "尚颜",
        "content": "舟行復陆行，始得到咸京。\n准拟何人口，吹嘘六义名。\n乱山遥减翠，丛菊早含英。\n衣锦还乡日，他时有此荣。",
        "dynasty": "唐",
        "collection_info": null
    },
    {
        "title": "送刘必先",
        "author": "尚颜",
        "content": "力进凭诗业，心焦阙问安。\n远行无处易，孤立本来难。\n楚月船中没，秦星马上残。\n明年有公道，更以命推看。",
        "dynasty": "唐",
        "collection_info": null
    },
    {
        "title": "寄方干处士",
        "author": "尚颜",
        "content": "格外缀清诗，诗名独得知。\n闲居公道日，醉卧牡丹时。\n海鸟和涛望，山僧带雪期。\n仍闻称处士，圣主肯相违。",
        "dynasty": "唐",
        "collection_info": null
    },
    {
        "title": "寄刘逸士",
        "author": "尚颜",
        "content": "无愁无累者，偶向市朝游。\n此后乘孤艇，依前入乱流。\n高眠歌圣日，下钓坐清秋。\n道不离方寸，而能混俗求。",
        "dynasty": "唐",
        "collection_info": null
    },
    {
        "title": "送独孤处士",
        "author": "尚颜",
        "content": "万里去非忙，惟携贮药囊。\n山家消夜景，酒肆过年光。\n立鹤洲侵浪，喧蛬壁近床。\n谁人临上路，乞得变髭方。",
        "dynasty": "唐",
        "collection_info": null
    },
    {
        "title": "早春送人归岳阳",
        "author": "尚颜",
        "content": "久食主人鱼，春来復旧居。\n远无千里浪，轻有半船书。\n过片晴云淡，消残暮雪虚。\n岳阳多异境，搜思勿令疎。",
        "dynasty": "唐",
        "collection_info": null
    },
    {
        "title": "冬暮送人",
        "author": "尚颜",
        "content": "长安冬欲尽，又送一遗贤。\n醉后情浑可，言休理不然。\n射衣秦岭雪，摇月汉江船。\n亦过春兼夏，回期信有蝉。",
        "dynasty": "唐",
        "collection_info": null
    },
    {
        "title": "送徐道人东游",
        "author": "尚颜",
        "content": "长安人扰扰，独自有闲心。\n海上山中去，风前月下吟。\n引猿秋果熟，藏鹤晓云深。\n易姓更名数，难教弟子寻。",
        "dynasty": "唐",
        "collection_info": null
    },
    {
        "title": "自纪",
        "author": "尚颜",
        "content": "诸机忘尽未忘诗，似向诗中有所依。\n远境等闲支枕觅，空山容易杖藜归。\n清猿一一居林叫，白鸟双双避钓飞。\n欲画净名居士像，焚香愿见陆探微。",
        "dynasty": "唐",
        "collection_info": null
    },
    {
        "title": "怀智栖上人",
        "author": "尚颜",
        "content": "临水登山自有期，不同游子暮何之。\n闲眠默坐身堪赏，已去还来事可知。\n林鸟隔云飞一饷，草虫和雨叫多时。\n思君最易令人老，倚槛空吟所寄诗。",
        "dynasty": "唐",
        "collection_info": null
    },
    {
        "title": "峡中酬荆南郑准",
        "author": "尚颜",
        "content": "山斋西向蜀江濆，四载安居復有羣。\n风雁势高犹可见，雪猿声苦不堪闻。\n新诗写出难胜宝，破衲披行却类云。\n每喜泝流宾客说，元瑜刀笔润雄军。",
        "dynasty": "唐",
        "collection_info": null
    },
    {
        "title": "寄荆门郑准",
        "author": "尚颜",
        "content": "传衣传钵理难论，绮靡销磨二雅尊。\n不许姓名留月观，终携瓶锡去云门。\n窗间挂烛通宵在，竹上题诗隔岁存。\n珍重荆门郑从事，十年同受景升恩。",
        "dynasty": "唐",
        "collection_info": null
    },
    {
        "title": "将欲再游荆渚留辞岐下司徒",
        "author": "尚颜",
        "content": "竹锡铜瓶配衲衣，殷公楼畔偶然离。\n白莲几看从开日，明月长吟到落时。\n活计本无桑柘润，疎慵寻有水云资。\n今朝回去精神别，为得头厅宰相诗。",
        "dynasty": "唐",
        "collection_info": null
    },
    {
        "title": "赠村公",
        "author": "尚颜",
        "content": "紬衣木突此乡尊，白尽鬚眉眼未昏。\n醉舞神筵随鼓笛，闲歌圣代和儿孙。\n黍苗一顷垂秋日，茅栋三间映古原。\n也笑长安名利处，红尘半是马蹄翻。",
        "dynasty": "唐",
        "collection_info": null
    },
    {
        "title": "秋夜吟",
        "author": "尚颜",
        "content": "梧桐雨畔夜愁吟，抖擞衣裾藓色侵。\n枉道一生无繫着，湘南山水别人寻。",
        "dynasty": "唐",
        "collection_info": null
    },
    {
        "title": "读齐己上人集",
        "author": "尚颜",
        "content": "诗为儒者禅，此格的惟仙。\n古雅如周颂，清和甚舜弦。\n冰生听瀑句，香发早梅篇。\n想得吟成夜，文星照楚天。",
        "dynasty": "唐",
        "collection_info": null
    },
    {
        "title": "除夜",
        "author": "尚颜",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几迴。",
        "dynasty": "唐",
        "collection_info": null
    },
    {
        "title": "送人归乡",
        "author": "尚颜",
        "content": "多才与命违，末路忆柴扉。\n白髮何人问，青山一劒归。\n晴烟独鸟没，野渡乱花飞。\n寂寞长亭外，依然空落晖。",
        "dynasty": "唐",
        "collection_info": null
    },
    {
        "title": "述怀 一",
        "author": "尚颜",
        "content": "青门聊极望，何事久离羣。\n芳草失归路，故乡空暮云。\n信回陵树老，梦断灞流分。\n兄弟正南北，鸿声堪独闻。",
        "dynasty": "唐",
        "collection_info": null
    },
    {
        "title": "述怀 二",
        "author": "尚颜",
        "content": "五城初罢构，海上忆闲行。\n触雪麻衣静，登山竹锡轻。\n天寒岳寺出，日晚岛泉清。\n坐与幽期遇，何湖心渺冥。",
        "dynasty": "唐",
        "collection_info": null
    },
    {
        "title": "宿寿安甘棠馆 一",
        "author": "尚颜",
        "content": "行人方倦役，到此似还乡。\n流水来关外，青山近洛阳。\n溪云归洞鹤，松月半轩霜。\n坐恐晨钟动，天涯道路长。",
        "dynasty": "唐",
        "collection_info": null
    },
    {
        "title": "宿寿安甘棠馆 二",
        "author": "尚颜",
        "content": "山空蕙气香，乳管折云房。\n愿值壶中客，亲传肘后方。\n三更礼星斗，寸匕服丹霜。\n默坐树阴下，仙经横石床。",
        "dynasty": "唐",
        "collection_info": null
    },
    {
        "title": "送朴山人归新罗",
        "author": "尚颜",
        "content": "浩渺行无极，扬帆但信风。\n云山过海半，乡树入舟中。\n波定遥天出，沙平远岸穷。\n离心寄何处，目击曙霞东。",
        "dynasty": "唐",
        "collection_info": null
    },
    {
        "title": "宿清远峡山寺",
        "author": "尚颜",
        "content": "寺近朝天路，多闻玉佩音。\n鉴人开慧眼，归鸟息禅心。\n磬接星河曙，窗连夏木深。\n此中能宴坐，何必在云林。",
        "dynasty": "唐",
        "collection_info": null
    },
    {
        "title": "松山岭",
        "author": "尚颜",
        "content": "平生闲放久，野鹿许为羣。\n居止隣西岳，轩窗度白云。\n斋心饭松子，话道接茅君。\n汉主恩情去，空山起夕氛。",
        "dynasty": "唐",
        "collection_info": null
    },
    {
        "title": "句",
        "author": "尚颜",
        "content": "浸浸三楚白，渺渺九江寒。",
        "dynasty": "唐",
        "collection_info": null
    },
    {
        "title": "泊洞庭",
        "author": "虚中",
        "content": "槐柳未知秋，依依舘驿头。\n客心俱念远，时雨自相留。\n浪没货鱼市，帆高卖酒楼。\n夜来思展转，故里在南州。",
        "dynasty": "唐",
        "collection_info": null
    },
    {
        "title": "善卷坛",
        "author": "虚中",
        "content": "耕荒凿原时，高趣在希夷。\n大舜欲逊国，先生空敛眉。\n五溪清不足，千古美无亏。\n纵遣亡淳者，何人投所思。",
        "dynasty": "唐",
        "collection_info": null
    },
    {
        "title": "石城金谷",
        "author": "虚中",
        "content": "晋祚一倾摧，骄奢去不回。\n只应荆棘地，犹作绮罗灰。\n狐兔闲生长，樵苏静往来。\n踟蹰意无尽，寒日又西颓。",
        "dynasty": "唐",
        "collection_info": null
    },
    {
        "title": "庾楼",
        "author": "虚中",
        "content": "郡楼名甚远，几换见楼人。\n庾亮魂应在，清风到白苹。\n晴轩分楚汉，夜酒揖星辰。\n何必匡山上，独言无世尘。",
        "dynasty": "唐",
        "collection_info": null
    },
    {
        "title": "经贺监旧居",
        "author": "虚中",
        "content": "不恋明皇宠，归来镜水隅。\n道装汀鹤识，春醉钓人扶。\n逐朵云如吐，成行雁侣驱。\n兰亭名景在，踪迹未为孤。",
        "dynasty": "唐",
        "collection_info": null
    },
    {
        "title": "献郑都官",
        "author": "虚中",
        "content": "早晚辞班列，归寻旧隐峰。\n代移家集在，身老诏书重。\n药秘仙都诀，茶开蜀国封。\n何当荅羣望，高蹑傅岩踪。",
        "dynasty": "唐",
        "collection_info": null
    },
    {
        "title": "寄华山司空图二首 一",
        "author": "虚中",
        "content": "门径放莎垂，往来投刺稀。\n有时开御札，特地挂朝衣。\n岳信僧传去，仙香鹤带归。\n他年二南化，无復更衰微。",
        "dynasty": "唐",
        "collection_info": null
    },
    {
        "title": "寄华山司空图二首 二",
        "author": "虚中",
        "content": "逍遥短褐成，一劒动精灵。\n白昼梦仙岛，清晨礼道经。\n黍苗侵野径，桑椹汚闲庭。\n肯要为隣者，西南太华青。",
        "dynasty": "唐",
        "collection_info": null
    },
    {
        "title": "赠屏风岩栖蟾上人",
        "author": "虚中",
        "content": "岩房高且静，住此几寒暄。\n鹿嗅安禅石，猿啼乞食村。\n朝阳生树罅，古路透云根。\n独我闲相觅，凄凉碧洞门。",
        "dynasty": "唐",
        "collection_info": null
    },
    {
        "title": "赠秀才",
        "author": "虚中",
        "content": "筠阳多胜致，夫子纵游遨。\n凤鸟瑞不见，鲈鱼价转高。\n门开沙觜静，船繫树根牢。\n谁解伊人趣，村沽对郁陶。",
        "dynasty": "唐",
        "collection_info": null
    },
    {
        "title": "送迁客",
        "author": "虚中",
        "content": "倏忽堕鹓行，天南去路长。\n片言曾不谄，获罪亦何伤。\n象恋藏牙浦，人贪卖子乡。\n此心终合雪，去已莫思量。",
        "dynasty": "唐",
        "collection_info": null
    },
    {
        "title": "哭悼朝贤",
        "author": "虚中",
        "content": "前昨回私第，旋闻寝疾终。\n四隣方响绝，二月牡丹空。\n冢已迁名境，碑仍待至公。\n秪应遗爱理，长在楚南风。",
        "dynasty": "唐",
        "collection_info": null
    },
    {
        "title": "悼方干处士",
        "author": "虚中",
        "content": "先生在世日，秪向镜湖居。\n明主未巡狩，白头闲钓鱼。\n烟莎一径小，洲岛四隣疎。\n独有为儒者，时来弔旧庐。",
        "dynasty": "唐",
        "collection_info": null
    },
    {
        "title": "听轩辕先生琴",
        "author": "虚中",
        "content": "诀妙与功精，通宵膝上横。\n一堂风冷淡，千古意分明。\n坐客禅魂凝，巢禽耳目倾。\n酷哉商纣世，曾不遇先生。",
        "dynasty": "唐",
        "collection_info": null
    },
    {
        "title": "芳草",
        "author": "虚中",
        "content": "绵绵芳草绿，何处动深思。\n金谷人亡后，沙塲日暖时。\n龙鳞藏有瑞，风雨洒无私。\n欲采兰兼蕙，清香可赠谁。",
        "dynasty": "唐",
        "collection_info": null
    },
    {
        "title": "句",
        "author": "虚中",
        "content": "喜鱼在深处，幽鸟立多时。\n菖蒲花不艳，鸜鹆性多灵。\n盘中是祥瑞，天下恰炎蒸。\n待暖还须去，门前有路岐。\n春雨无高下，花枝有短长。\n老负峨眉月，闲看云水心。",
        "dynasty": "唐",
        "collection_info": null
    },
    {
        "title": "短歌行",
        "author": "栖蟾",
        "content": "蟾光堪自笑，浮世懒思量。\n身得几时活，眼开终日忙。\n千门无寿药，一镜有愁霜。\n早向尘埃外，光阴任短长。",
        "dynasty": "唐",
        "collection_info": null
    },
    {
        "title": "除夜",
        "author": "栖蟾",
        "content": "九冬三十夜，寒与暖分开。\n坐到四更后，身添一岁来。\n鱼灯延腊火，兽炭化春灰。\n青帝今应老，迎新见几回。",
        "dynasty": "唐",
        "collection_info": null
    },
    {
        "title": "宿巴江",
        "author": "栖蟾",
        "content": "江声五十里，泻碧急于弦。\n不觉日又夜，争教人少年。\n一汀巫峡月，两岸子规天。\n山影似相伴，浓遮到晓船。",
        "dynasty": "唐",
        "collection_info": null
    },
    {
        "title": "游边",
        "author": "栖蟾",
        "content": "边云四顾浓，饥马嗅枯丛。\n万里八九月，一身西北风。\n偷营天正黑，战地雪多红。\n昨夜东归梦，桃花暖色中。",
        "dynasty": "唐",
        "collection_info": null
    },
    {
        "title": "居南岳怀沈彬",
        "author": "栖蟾",
        "content": "石房开竹扉，茗外独支颐。\n万木还无叶，百年能几时。\n隔云闻狖过，截雨见虹垂。\n因忆岳南客，晏眠吟好诗。",
        "dynasty": "唐",
        "collection_info": null
    },
    {
        "title": "南中怀友生",
        "author": "栖蟾",
        "content": "荔枝江上立，望北几思量。\n隔海无书札，前年在汉阳。\n瘴村人起早，铜柱象揩光。\n居此成何事，寻君过碧湘。",
        "dynasty": "唐",
        "collection_info": null
    },
    {
        "title": "赠南岳玄泰布衲",
        "author": "栖蟾",
        "content": "曹溪入室人，终老甚难羣。\n四十余年内，青山与白云。\n松和巢鹤看，果共野猨分。\n海外僧来说，名高自小闻。",
        "dynasty": "唐",
        "collection_info": null
    },
    {
        "title": "寄问政山聂威仪",
        "author": "栖蟾",
        "content": "先生卧碧岑，诸祖是知音。\n得道无一法，孤云同寸心。\n岚光熏鹤诏，茶味敌人参。\n苦向壶中去，他年许我寻。",
        "dynasty": "唐",
        "collection_info": null
    },
    {
        "title": "送迁客",
        "author": "栖蟾",
        "content": "谏频甘得罪，一骑入南深。\n若顺吾皇意，即无臣子心。\n织花蛮市布，捣月象州砧。\n蒙雪知何日，凭楼望北吟。",
        "dynasty": "唐",
        "collection_info": null
    },
    {
        "title": "读齐己上人集",
        "author": "栖蟾",
        "content": "诗为儒者禅，此格的惟仙。\n古雅如周颂，清和甚舜弦。\n冰生听瀑句，香发早梅篇。\n想得吟成夜，文星照楚天。",
        "dynasty": "唐",
        "collection_info": null
    },
    {
        "title": "牧童",
        "author": "栖蟾",
        "content": "牛得自由骑，春风细雨飞。\n青山青草裏，一笛一蓑衣。\n日出唱歌去，月明抚掌归。\n何人得似尔，无是亦无非。",
        "dynasty": "唐",
        "collection_info": null
    },
    {
        "title": "再宿京口禅院",
        "author": "栖蟾",
        "content": "滩声依旧水溶溶，岸影参差对梵宫。\n楚树七回凋旧叶，江人两至宿秋风。\n蟾蜍竹老摇疎白，菡萏池干落碎红。\n多病支郎念行止，晚年生计转如蓬。",
        "dynasty": "唐",
        "collection_info": null
    },
    {
        "title": "耕田鼓诗",
        "author": "可朋",
        "content": "农舍田头鼓，王孙筵上鼓。\n击鼓兮皆为鼓，一何乐兮一何苦。\n上有烈日，下有焦土。\n愿我天翁，降之以雨。\n令桑麻熟，仓箱富。\n不饥不寒，上下一般。",
        "dynasty": "唐",
        "collection_info": null
    },
    {
        "title": "赋洞庭",
        "author": "可朋",
        "content": "周极八百里，凝眸望则劳。\n水涵天影阔，山拔地形高。\n贾客停非久，渔翁转几遭。\n飒然风起处，又是鼓波涛。",
        "dynasty": "唐",
        "collection_info": null
    },
    {
        "title": "赠方干",
        "author": "可朋",
        "content": "盛名传出自皇州，一举参差便缩头。\n月裏岂无攀桂分，湖中刚爱钓鱼休。\n童偷诗藁呈邻叟，客乞书题谒郡侯。\n独泛短舟何限景，波涛西接洞庭秋。",
        "dynasty": "唐",
        "collection_info": null
    },
    {
        "title": "桐花鸟",
        "author": "可朋",
        "content": "五色毛衣比凤雏，深花丛裏祗如无。\n美人买得偏怜惜，移向金钗重几铢。",
        "dynasty": "唐",
        "collection_info": null
    },
    {
        "title": "句",
        "author": "可朋",
        "content": "来多不似客，坐久却垂帘。\n虹收千嶂雨，潮展半江天。\n诗因试客分题僻，棊为饶人下着低。\n伤心尽日有啼鸟，独步残春空落花。\n唯陪北楚三千客，多话东林十八贤。\n乍当暖景飞仍慢，欲就芳丛舞更高。",
        "dynasty": "唐",
        "collection_info": null
    },
    {
        "title": "宿郑谏议山居",
        "author": "昙域",
        "content": "堂开星斗边，大谏采薇还。\n禽隐石中树，月生池上山。\n凉风吹咏思，幽语隔禅关。\n莫拟归城计，终妨此地闲。",
        "dynasty": "唐",
        "collection_info": null
    },
    {
        "title": "怀齐己",
        "author": "昙域",
        "content": "鬓髯秋景两苍苍，静对茅斋一炷香。\n病后身心俱澹泊，老来朋友半凋伤。\n峨眉山色侵云直，巫峡滩声入夜长。\n犹喜深交有支遁，时时音信到松房。",
        "dynasty": "唐",
        "collection_info": null
    },
    {
        "title": "赠岛云禅师",
        "author": "昙域",
        "content": "远庵枯叶满，羣鹿亦相随。\n顶骨生新髮，庭松长旧枝。\n禅高太白月，行出祖师碑。\n乱后潜来此，南人总不知。",
        "dynasty": "唐",
        "collection_info": null
    },
    {
        "title": "垓下怀古",
        "author": "栖一",
        "content": "缅想咸阳事可嗟，楚歌哀怨思无涯。\n八千子弟归何处，万里鸿沟属汉家。\n弓指阵前争日月，血流垓下定龙蛇。\n拔山力尽乌江水，今古悠悠空浪花。",
        "dynasty": "唐",
        "collection_info": null
    },
    {
        "title": "武昌怀古",
        "author": "栖一",
        "content": "战国城池尽悄然，昔人遗迹遍山川。\n笙歌罢吹几多日，台榭荒凉七百年。\n蝉响夕阳风满树，雁横秋岛雨漫天。\n堪嗟世事如流水，空见芦花一钓船。",
        "dynasty": "唐",
        "collection_info": null
    },
    {
        "title": "圣果寺",
        "author": "处默",
        "content": "路自中峰上，盘回出薜萝。\n到江吴地尽，隔岸越山多。\n古木丛青霭，遥天浸白波。\n下方城郭近，钟磬杂笙歌。",
        "dynasty": "唐",
        "collection_info": null
    },
    {
        "title": "送僧游西域",
        "author": "处默",
        "content": "一盂兼一锡，秪此度流沙。\n野性虽为客，禅心即是家。\n寺披云峤雪，路入晓天霞。\n自说游诸国，回应岁月赊。",
        "dynasty": "唐",
        "collection_info": null
    },
    {
        "title": "远烟",
        "author": "处默",
        "content": "霭霭前山上，凝光满薜萝。\n高风吹不尽，远树得偏多。\n翠与晴云合，轻将淑气和。\n正堪流野目，朱阁意如何。",
        "dynasty": "唐",
        "collection_info": null
    },
    {
        "title": "萤",
        "author": "处默",
        "content": "熠熠与娟娟，池塘竹树边。\n乱飞如拽火，成聚却无烟。\n微雨洒不灭，轻风吹欲燃。\n昔时书案上，频把作囊悬。",
        "dynasty": "唐",
        "collection_info": null
    },
    {
        "title": "忆庐山旧居",
        "author": "处默",
        "content": "麤衣粝食老烟霞，勉把衰颜惜岁华。\n独鹤秪为山客伴，闲云常在野僧家。\n丛生嫩蕨黏松粉，自落干薪带藓花。\n明月清风旧相得，十年归恨可能赊。",
        "dynasty": "唐",
        "collection_info": null
    },
    {
        "title": "题栖霞寺僧房",
        "author": "处默",
        "content": "名山不取买山钱，任构花宫近碧巅。\n松桧老依云裏寺，楼台深锁洞中天。\n风经绝嶂回疎雨，石倚危屏挂落泉。\n欲结茅庵共师住，肯饶多少薜萝烟。",
        "dynasty": "唐",
        "collection_info": null
    },
    {
        "title": "山中作",
        "author": "处默",
        "content": "席帘高捲枕高攲，门掩垂萝蘸碧溪。\n闲把史书眠一觉，起来山日过松西。",
        "dynasty": "唐",
        "collection_info": null
    },
    {
        "title": "织妇",
        "author": "处默",
        "content": "蓬鬓蓬门积恨多，夜阑灯下不停梭。\n成缣犹自陪钱纳，未直青楼一曲歌。",
        "dynasty": "唐",
        "collection_info": null
    },
    {
        "title": "句",
        "author": "处默",
        "content": "太平时节无人看，雪刃闲封满匣尘。",
        "dynasty": "唐",
        "collection_info": null
    },
    {
        "title": "秋日闲居",
        "author": "修睦",
        "content": "是事不相关，谁人似此闲。\n卷帘当白昼，移榻对青山。\n野鹤眠松上，秋苔长雨间。\n岳僧频有信，昨日得书还。",
        "dynasty": "唐",
        "collection_info": null
    },
    {
        "title": "宿岳阳开元寺",
        "author": "修睦",
        "content": "竟夕凭虚槛，何当兴叹频。\n往来人自老，今古月常新。\n风逆沈鱼唱，松疎露鹤身。\n无眠钟又动，几客在迷津。",
        "dynasty": "唐",
        "collection_info": null
    },
    {
        "title": "送边将",
        "author": "修睦",
        "content": "人尽有离别，而君独可嗟。\n言将身报国，敢望禄荣家。\n战思风吹野，乡心月照沙。\n归期定何日，塞北树无花。",
        "dynasty": "唐",
        "collection_info": null
    },
    {
        "title": "雪中送人北游",
        "author": "修睦",
        "content": "然知心去速，其奈雪飞频。\n莫喜无危道，虽平更陷人。\n远郊光接汉，旷野色通秦。\n此去迢遥极，却回应过春。",
        "dynasty": "唐",
        "collection_info": null
    },
    {
        "title": "落叶",
        "author": "修睦",
        "content": "雨过闲田地，重重落叶红。\n翻思向春日，肯信有秋风。\n几处随流水，河边乱暮空。\n秪应松自立，而不与君同。",
        "dynasty": "唐",
        "collection_info": null
    },
    {
        "title": "落花",
        "author": "修睦",
        "content": "一片又一片，等闲苔面红。\n不能延数日，开亦是春风。\n公子歌声歇，诗人眼界空。\n遥思故山下，经雨两三丛。",
        "dynasty": "唐",
        "collection_info": null
    },
    {
        "title": "题田道者院",
        "author": "修睦",
        "content": "入门空寂寂，真箇出家儿。\n有行鬼不见，无心人谓痴。\n古岩寒柏对，流水落花随。\n欲别一何懒，相从所恨迟。",
        "dynasty": "唐",
        "collection_info": null
    },
    {
        "title": "东林寺",
        "author": "修睦",
        "content": "欲去不忍去，徘徊吟绕廊。\n水光秋澹荡，僧好语寻常。\n碑古苔文迭，山晴钟韵长。\n翻思南岳上，欠此白莲香。",
        "dynasty": "唐",
        "collection_info": null
    },
    {
        "title": "寄贯休上人",
        "author": "修睦",
        "content": "常语亦关诗，常流安得知。\n楚郊来未久，吴地住多时。\n立月无人近，归林有鹤随。\n所居浑不远，相识偶然迟。",
        "dynasty": "唐",
        "collection_info": null
    },
    {
        "title": "喜僧友到",
        "author": "修睦",
        "content": "十年消息断，空使梦烟萝。\n嵩岳几时下，洞庭何日过。\n瓶干离涧久，衲坏卧云多。\n意欲相留住，游方肯舍么。",
        "dynasty": "唐",
        "collection_info": null
    },
    {
        "title": "怀虚中上人",
        "author": "修睦",
        "content": "檐雨滴更残，思君安未安。\n湘川闻不远，道路去寻难。\n吟鬓霜应蚀，禅衣雪渐寒。\n倚松因独立，一鸟下江干。",
        "dynasty": "唐",
        "collection_info": null
    },
    {
        "title": "简寂观",
        "author": "修睦",
        "content": "正同高士坐烟霞，思着闲忙又是嗟。\n碧岫观中人似鹤，红尘路上事如麻。\n石肥滞雨添苍藓，松老涵风落翠花。\n莫道此间无我分，遗民长在惠持家。",
        "dynasty": "唐",
        "collection_info": null
    },
    {
        "title": "睡起作",
        "author": "修睦",
        "content": "长空秋雨歇，睡起觉精神。\n看水看山坐，无名无利身。\n偈吟诸祖意，茶碾去年春。\n此外谁相识，孤云到砌频。",
        "dynasty": "唐",
        "collection_info": null
    },
    {
        "title": "卖松者",
        "author": "修睦",
        "content": "求利有何限，将松入市来。\n直饶人买去，也向柳边栽。\n细叶犹粘雪，孤根尚惹苔。\n知君用心错，举世重花开。",
        "dynasty": "唐",
        "collection_info": null
    },
    {
        "title": "思齐己上人",
        "author": "修睦",
        "content": "同人与流俗，相谓好襟灵。\n有口不他说，长年自诵经。\n水声秋后石，山色晚来庭。\n客问修何法，指松千岁青。",
        "dynasty": "唐",
        "collection_info": null
    },
    {
        "title": "送玄泰禅师",
        "author": "修睦",
        "content": "去去去何住，一盂兼一瓶。\n水边寒草白，岛外晚峰青。\n宿处林闻虎，行时天有星。\n回期谁可定，浮世重看经。",
        "dynasty": "唐",
        "collection_info": null
    },
    {
        "title": "三生石",
        "author": "修睦",
        "content": "圣迹谁会得，每到亦徘徊。\n一尚不可得，三从何处来。\n清宵寒露滴，白昼野云隈。\n应是表灵异，凡情安可猜。",
        "dynasty": "唐",
        "collection_info": null
    },
    {
        "title": "题僧梦微房",
        "author": "修睦",
        "content": "东海日未出，九衢人已行。\n吾师无事坐，苔藓入门生。\n雨过闲花落，风来古木声。\n天台频说法，石壁欠题名。",
        "dynasty": "唐",
        "collection_info": null
    },
    {
        "title": "秋台作",
        "author": "修睦",
        "content": "独上高楼上，客情何物同。\n孤云无定处，长日信秋风。\n兄弟多年别，关河此夕中。\n到头归去是，免使叹洪蒙。",
        "dynasty": "唐",
        "collection_info": null
    },
    {
        "title": "怀故园",
        "author": "修睦",
        "content": "故园归未得，此日意何伤。\n独坐水边草，水流春日长。",
        "dynasty": "唐",
        "collection_info": null
    },
    {
        "title": "谢武肃王",
        "author": "无作",
        "content": "云鹤性孤单，争堪名利关。\n衔恩虽入国，辞命却归山。",
        "dynasty": "唐",
        "collection_info": null
    },
    {
        "title": "哭僧",
        "author": "清尚",
        "content": "道力自超然，身亡同坐禅。\n水流元在海，月落不离天。\n溪白葬时雪，风香焚处烟。\n世人频下泪，不见我师玄。",
        "dynasty": "唐",
        "collection_info": null
    },
    {
        "title": "投谒齐己",
        "author": "干康",
        "content": "隔岸红尘忙似火，当轩青嶂冷如冰。\n烹茶童子休相问，报道门前是衲僧。",
        "dynasty": "唐",
        "collection_info": null
    },
    {
        "title": "赋残雪",
        "author": "干康",
        "content": "六出奇花已住开，郡城相次见楼台。\n时人莫把和泥看，一片飞从天上来。",
        "dynasty": "唐",
        "collection_info": null
    },
    {
        "title": "句",
        "author": "干康",
        "content": "镜湖中有月，处士后无人。\n荻笋抽高节，鲈鱼跃老鳞。",
        "dynasty": "唐",
        "collection_info": null
    },
    {
        "title": "招隐",
        "author": "昙翼",
        "content": "连峰数千里，修林带平津。\n云起远山翳，风至□荒榛。\n茅茨隐不见，鸡鸣知有人。\n蹑磴践其迹，处处见遗薪。\n乃知百代下，固有上皇民。",
        "dynasty": "唐",
        "collection_info": null
    },
    {
        "title": "石桥琪树",
        "author": "隐求",
        "content": "山上天将近，人间路渐遥。\n谁当云裏见，知欲渡仙桥。",
        "dynasty": "唐",
        "collection_info": null
    },
    {
        "title": "律僧",
        "author": "智远",
        "content": "滤水与龛灯，长长护有情。\n自从青草出，便不下阶行。\n北阙应无梦，南山旧有名。\n将何喻浮世，惟指浪沤轻。",
        "dynasty": "唐",
        "collection_info": null
    },
    {
        "title": "暮春送人",
        "author": "无闷",
        "content": "折柳亭边手重携，江烟澹澹草萋萋。\n杜鹃不解离人意，更向落花枝上啼。",
        "dynasty": "唐",
        "collection_info": null
    },
    {
        "title": "寒林石屏",
        "author": "无闷",
        "content": "草堂无物伴身闲，惟有屏风枕簟间。\n本向他山求得石，却于石上看他山。",
        "dynasty": "唐",
        "collection_info": null
    },
    {
        "title": "江上秋志",
        "author": "尚志",
        "content": "到来江上久，谁念旅游心。\n故国无秋信，隣家有暮砧。\n坐遥翻不睡，愁极却成吟。\n即恐髭连鬓，还为白所侵。",
        "dynasty": "唐",
        "collection_info": null
    },
    {
        "title": "路",
        "author": "玄宝",
        "content": "南北东西去，茫茫万古尘。\n关河无尽处，风雪有行人。\n险极山通蜀，平多地入秦。\n营营名利者，来往岂辞频。",
        "dynasty": "唐",
        "collection_info": null
    },
    {
        "title": "赠智舟三藏",
        "author": "怀浦",
        "content": "壮岁心难伏，师心伏岂难。\n寻常独在院，行坐不离坛。\n岳雪当禅暝，松声入咒寒。\n更因文字外，多把史书看。",
        "dynasty": "唐",
        "collection_info": null
    },
    {
        "title": "初冬旅舍早怀",
        "author": "怀浦",
        "content": "枕上角声微，离情未息机。\n梦回三楚寺，寒入五更衣。\n月没栖禽动，霜晴冻叶飞。\n自惭行役早，深与道相违。",
        "dynasty": "唐",
        "collection_info": null
    },
    {
        "title": "对御书后一绝",
        "author": "亚栖",
        "content": "通神笔法得玄门，亲入长安谒至尊。\n莫怪出来多意气，草书曾悦圣明君。",
        "dynasty": "唐",
        "collection_info": null
    },
    {
        "title": "题英禅师",
        "author": "亚栖",
        "content": "将知德行异寻常，每见持经在道场。\n欲识用心精洁处，一瓶秋水一炉香。",
        "dynasty": "唐",
        "collection_info": null
    },
    {
        "title": "别友人",
        "author": "惟审",
        "content": "一身无定处，万里独销魂。\n芳草迷归路，春衣滴泪痕。\n几时休旅食，向夜宿江村。\n欲识异乡苦，空山啼暮猨。",
        "dynasty": "唐",
        "collection_info": null
    },
    {
        "title": "赋得闻晓莺啼",
        "author": "惟审",
        "content": "捲帘清梦后，芳树引流莺。\n隔叶传春意，穿花送晓声。\n未调云路翼，空负桂枝情。\n莫尽关关兴，羇愁正厌生。",
        "dynasty": "唐",
        "collection_info": null
    },
    {
        "title": "春日旅怀呈知己",
        "author": "惟审",
        "content": "生涯万事有苍苍，应任流萍便越乡。\n春水独行人渐远，故园归梦夜空长。\n一声隔浦猨啼处，数滴惊心泪满裳。\n不为知音皆鲍叔，信谁江上去茫茫。",
        "dynasty": "唐",
        "collection_info": null
    },
    {
        "title": "劒客",
        "author": "慕幽",
        "content": "去住知何处，空将一劒行。\n杀人虽取次，为事爱公平。\n戟立嗔髭鬓，星流忿眼睛。\n晓来湘市说，拂曙别辽城。",
        "dynasty": "唐",
        "collection_info": null
    },
    {
        "title": "酬和友人见寄",
        "author": "慕幽",
        "content": "劳歌好自看，终久偶齐桓。\n五字若教易，一名争得难。\n侵窓红树老，荫砌雪花残。\n莫効齐僚属，东归翦钓竿。",
        "dynasty": "唐",
        "collection_info": null
    },
    {
        "title": "冬日淮上别文上人",
        "author": "慕幽",
        "content": "家国各万里，同吟六七年。\n可堪随北雁，迢遰向南天。\n水共行人远，山将落日连。\n春淮有双鲤，莫忘尺书传。",
        "dynasty": "唐",
        "collection_info": null
    },
    {
        "title": "柳",
        "author": "慕幽",
        "content": "今古凭君一赠行，几回折尽復重生。\n五株斜傍渊明宅，千树低垂太尉营。\n临水带烟藏翡翠，倚风兼雨宿流莺。\n隋皇堤畔依依在，曾惹当时歌吹声。",
        "dynasty": "唐",
        "collection_info": null
    },
    {
        "title": "三峡闻猨",
        "author": "慕幽",
        "content": "谁向兹来不恨生，声声都是断肠声。\n七千里外一家住，十二峰前独自行。\n瘴雨晚藏神女庙，蛮烟寒锁夜郎城。\n凭君且听哀吟好，会待青云道路平。",
        "dynasty": "唐",
        "collection_info": null
    },
    {
        "title": "灯",
        "author": "慕幽",
        "content": "钟断危楼鸟不飞，荧荧何处最相宜。\n香然水寺僧开卷，笔写春帏客着诗。\n忽尔思多穿壁处，偶然心尽断缨时。\n孙康勤苦谁能念，少减余光借与伊。",
        "dynasty": "唐",
        "collection_info": null
    },
    {
        "title": "宝琴",
        "author": "释彪",
        "content": "吾有一宝琴，价重双南金。\n刻作龙凤象，弹为山水音。\n星从徽裏发，风来弦上吟。\n钟期不可遇，谁辨曲中心。",
        "dynasty": "唐",
        "collection_info": null
    },
    {
        "title": "观大驾出叙事寄怀",
        "author": "法轮",
        "content": "紫台宵漏竭，青门曙鼓通。\n轻霞照复道，徐吹转相风。\n玉鸾光万骑，金舆郁五戎。\n鸣笳犹度阙，清跸尚喧宫。\n云旗乱陌紫，羽斾杂尘红。\n百城归北丽，两汉久惭雄。\n吾曹陋薄技，余庆洽微躬。\n平原已起洛，印手亦还丰。\n得奉衣冠盛，仍观书轨同。\n犹言待封告，未忍向华嵩。",
        "dynasty": "唐",
        "collection_info": null
    },
    {
        "title": "中秋旅怀",
        "author": "尚能",
        "content": "所畜惟骚雅，兼之得固穷。\n望乡连北斗，听雨带西风。\n稼穑村坊远，烟波路径通。\n冥搜清绝句，恰似有神功。",
        "dynasty": "唐",
        "collection_info": null
    },
    {
        "title": "句",
        "author": "尚能",
        "content": "霜洲枫落尽，月馆竹生寒。",
        "dynasty": "唐",
        "collection_info": null
    },
    {
        "title": "题伍相庙",
        "author": "常雅",
        "content": "苍苍古庙映林峦，漠漠烟霞覆古坛。\n精魄不知何处在，威风犹入浙江寒。",
        "dynasty": "唐",
        "collection_info": null
    },
    {
        "title": "怀旧山",
        "author": "沧浩",
        "content": "一坐西林寺，从来未下山。\n不因寻长者，无事到人间。\n宿雨愁为客，寒花笑未还。\n空怀旧山月，童子诵经闲。",
        "dynasty": "唐",
        "collection_info": null
    },
    {
        "title": "题慧山泉",
        "author": "若水",
        "content": "石脉绽寒光，松根喷晓凉。\n注缾云母滑，漱齿茯苓香。\n野客偷煎茗，山僧借净床。\n安禅何所问，孤月在中央。",
        "dynasty": "唐",
        "collection_info": null
    },
    {
        "title": "题马迹山",
        "author": "文鉴",
        "content": "瀛洲西望沃洲山，山在平湖缥缈间。\n常说使君千里马，至今龙迹尚堪攀。",
        "dynasty": "唐",
        "collection_info": null
    },
    {
        "title": "和御制游慈恩寺",
        "author": "慈恩寺沙门",
        "content": "皇风扇祇树，至德茂禅林。\n仙华曜日彩，神旛曳远阴。\n绮殿笼霞影，飞阁出云心。\n细草希慈泽，恩光重更深。",
        "dynasty": "唐",
        "collection_info": null
    },
    {
        "title": "赠贾松先辈",
        "author": "水心寺僧",
        "content": "嵯峨山上石，岁岁色长新。\n若使尽成宝，谁为知己人。",
        "dynasty": "唐",
        "collection_info": null
    },
    {
        "title": "古梅",
        "author": "无名释",
        "content": "火虐风饕水渍根，霜皴雪皱古苔痕。\n东风未肯随寒暑，又蘖清香与返魂。",
        "dynasty": "唐",
        "collection_info": null
    },
    {
        "title": "月",
        "author": "南唐失名僧",
        "content": "徐徐东海出，渐渐上天衢。\n此夜一轮满，清光何处无。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 一",
        "author": "吴越僧",
        "content": "南有天台事可尊，孕灵含秀独超羣。\n重重曲涧侵危石，步步层岩踏碎云。\n金雀每从云裏现，异香多向夜深闻。\n当知此界非凡界，一道幽奇各自分。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 二",
        "author": "吴越僧",
        "content": "仙源佛窟有天台，今古嘉名遍九垓。\n石磴嵌空神匠出，瀑泉雄壮雨声来。\n景强偏感高僧上，地胜能令远思开。\n一等翘诚依此处，自然灵贶作梯媒。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 三",
        "author": "吴越僧",
        "content": "智泉福海莫能逾，亲自王恩运睿谟。\n感现尽冥心境界，资持全固道根株。\n石梁低翥红鹦鹉，烟岭高翔碧鹧鸪。\n胜妙重重惟祷祝，永资军庶息灾虞。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 四",
        "author": "吴越僧",
        "content": "凌晨迎请倍精诚，亲散鲜花异处清。\n罗汉攀枝呈梵相，岩僧倚树现真形。\n神幡双出红霞动，宝塔全开白气生。\n都为王心标意切，满空盈月瑞分明。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 五",
        "author": "吴越僧",
        "content": "幡花宝盖满青川，祈祷迎来圣半千。\n莫道胜缘无影响，须知嘉会有因缘。\n空中长似闻天乐，岩畔常疑有地仙。\n何必更寻兜率去，重重灵应事昭然。",
        "dynasty": "唐",
        "collection_info": null
    },
    {
        "title": "武肃王有旨石桥设斋会进士一诗共六首 六",
        "author": "吴越僧",
        "content": "登云步岭涉烟程，好景随心次第生。\n圣者已符祥瑞事，地灵全副祷祈情。\n洞深重迭拖云湿，滩浅潺湲漱水清。\n愿满事圆归去路，便风相送片帆轻。",
        "dynasty": "唐",
        "collection_info": null
    },
    {
        "title": "题户诗",
        "author": "唐末僧",
        "content": "枕有思乡泪，门无问疾人。\n尘埋床下履，风动架头巾。",
        "dynasty": "唐",
        "collection_info": null
    },
    {
        "title": "逸句",
        "author": "神迥",
        "content": "鵶鸣东牖曙，草秀南湖春。",
        "dynasty": "唐",
        "collection_info": null
    },
    {
        "title": "逸句",
        "author": "可隆",
        "content": "万般思后行，一失废前功。",
        "dynasty": "唐",
        "collection_info": null
    },
    {
        "title": "逸句",
        "author": "尔鸟",
        "content": "鲸目光烧半海红，鰲头浪蹙掀天白。",
        "dynasty": "唐",
        "collection_info": null
    },
    {
        "title": "逸句",
        "author": "元础",
        "content": "寺隔残潮去，采药过泉声。\n林塘秋半宿，风雨夜深来。",
        "dynasty": "唐",
        "collection_info": null
    },
    {
        "title": "逸句",
        "author": "悟清",
        "content": "鸟归花影动，鱼没浪痕圆。",
        "dynasty": "唐",
        "collection_info": null
    },
    {
        "title": "逸句",
        "author": "契盈",
        "content": "三千里外一条水，十二时中两度潮。",
        "dynasty": "唐",
        "collection_info": null
    },
    {
        "title": "逸句",
        "author": "淡然",
        "content": "到处自凿井，不能饮常流。",
        "dynasty": "唐",
        "collection_info": null
    },
    {
        "title": "逸句",
        "author": "庭实",
        "content": "吟中双鬓白，笑裏一生贫。",
        "dynasty": "唐",
        "collection_info": null
    },
    {
        "title": "逸句",
        "author": "知业",
        "content": "接岸桥通何处路，倚栏人[是阿]谁家。",
        "dynasty": "唐",
        "collection_info": null
    },
    {
        "title": "逸句",
        "author": "云容",
        "content": "木末上明星。",
        "dynasty": "唐",
        "collection_info": null
    },
    {
        "title": "逸句",
        "author": "玄幽",
        "content": "三万莲经三十春，半生不蹋院门尘。",
        "dynasty": "唐",
        "collection_info": null
    },
    {
        "title": "逸句",
        "author": "志定",
        "content": "惟有罇前今夜月，当时曾照堕楼人。\n梧桐叶老蝉声死，一夜洞庭波上风。",
        "dynasty": "唐",
        "collection_info": null
    },
    {
        "title": "逸句",
        "author": "灵准",
        "content": "晴看汉水广，秋觉岘山高。",
        "dynasty": "唐",
        "collection_info": null
    },
    {
        "title": "逸句",
        "author": "荆州僧",
        "content": "犬熟护邻房。",
        "dynasty": "唐",
        "collection_info": null
    },
    {
        "title": "荅宋之问",
        "author": "司马承祯",
        "content": "时既暮兮节欲春，山林寂兮怀幽人。\n登奇峰兮望白云，怅缅邈兮象欲纷。\n白云悠悠去不返，寒风飕飕吹日晚。\n不见其人谁与言，归坐弹琴思逾远。",
        "dynasty": "唐",
        "collection_info": null
    },
    {
        "title": "醉吟三首 一",
        "author": "张氲",
        "content": "去岁无田种，今春乏酒材。\n从他花鸟笑，佯醉卧楼台。",
        "dynasty": "唐",
        "collection_info": null
    },
    {
        "title": "醉吟三首 二",
        "author": "张氲",
        "content": "下调无人睬，高心又被瞋。\n不知时俗意，教我若为人。",
        "dynasty": "唐",
        "collection_info": null
    },
    {
        "title": "醉吟三首 三",
        "author": "张氲",
        "content": "入市非求利，过朝不为名。\n有时随俗物，相伴且营营。",
        "dynasty": "唐",
        "collection_info": null
    },
    {
        "title": "洗心",
        "author": "司马退之",
        "content": "不践名利道，始觉尘土腥。\n不味稻粱食，始觉精神清。\n罗浮奔走外，日月无短明。\n山瘦松亦劲，鹤老飞更轻。\n逍遥此中客，翠髮皆长生。\n草木多古色，鸡犬无新声。\n君有出俗志，不贪英雄名。\n傲然脱冠带，改换人间情。\n去矣丹霄路，向晓云冥冥。",
        "dynasty": "唐",
        "collection_info": null
    },
    {
        "title": "夜醉卧街",
        "author": "裴翛然",
        "content": "遮莫冬冬动，须倾满满杯。\n金吾如借问，但道玉山颓。",
        "dynasty": "唐",
        "collection_info": null
    },
    {
        "title": "谒尧帝庙",
        "author": "轩辕弥明",
        "content": "祖龙开国尽遐荒，庙建唐尧镇此邦。\n山卷白云朝帝座，林疎红日列仙幢。\n巍巍圣蹟陵松峤，荡荡恩波洽桂江。\n瞻仰威灵共回首，紫霞深处锁轩窗。",
        "dynasty": "唐",
        "collection_info": null
    },
    {
        "title": "山居 一",
        "author": "陈寡言",
        "content": "照水冰如鑑，扫雪玉为尘。\n何须问今古，便是上皇人。",
        "dynasty": "唐",
        "collection_info": null
    },
    {
        "title": "山居 二",
        "author": "陈寡言",
        "content": "醉卧茅堂不闭关，觉来开眼见青山。\n松花落处宿猨在，麋鹿羣羣林际还。",
        "dynasty": "唐",
        "collection_info": null
    },
    {
        "title": "临化示弟子",
        "author": "陈寡言",
        "content": "我本无形暂有形，偶来人世逐营营。\n轮迴债负今还毕，搔首翛然归上清。",
        "dynasty": "唐",
        "collection_info": null
    },
    {
        "title": "元白席上作",
        "author": "李昇",
        "content": "生在儒家遇太平，悬缨垂带布衣轻。\n谁能世路趋名利，臣事玉皇归上清。",
        "dynasty": "唐",
        "collection_info": null
    },
    {
        "title": "一字至七字诗 书",
        "author": "范尧佐",
        "content": "书，凭鴈，寄鱼。\n出王屋，入匡庐。\n文生益智，道着清虚。\n葛洪一万卷，惠子五车余。\n银钩屈曲索靖，题桥司马相如。\n别后莫暌千里信，数封缄送到闲居。",
        "dynasty": "唐",
        "collection_info": null
    },
    {
        "title": "言志献浙东廉访辞召",
        "author": "徐灵府",
        "content": "野性歌三乐，皇恩出九重。\n那烦紫宸命，远下白云峰。\n多媿书传鹤，深惭纸画龙。\n将何佐明主，甘老在岩松。",
        "dynasty": "唐",
        "collection_info": null
    },
    {
        "title": "自咏二首 一",
        "author": "徐灵府",
        "content": "寂寂凝神太极初，无心应物等空虚。\n性修自性非求得，欲识真人祗是渠。",
        "dynasty": "唐",
        "collection_info": null
    },
    {
        "title": "自咏二首 二",
        "author": "徐灵府",
        "content": "学道全真在此生，何须待死更求生。\n今生不了无生理，纵復生知那处生。",
        "dynasty": "唐",
        "collection_info": null
    },
    {
        "title": "留观中诗二首 一",
        "author": "吴子来",
        "content": "终日草堂间，清风常往还。\n耳无尘事扰，心有翫云闲。\n对酒惟思月，餐松不厌山。\n时时吟内景，自合驻童颜。",
        "dynasty": "唐",
        "collection_info": null
    },
    {
        "title": "留观中诗二首 二",
        "author": "吴子来",
        "content": "此生此物当生涯，白石青松便是家。\n对月卧云如野鹿，时时买酒醉烟霞。",
        "dynasty": "唐",
        "collection_info": null
    },
    {
        "title": "游仙二十四首 一",
        "author": "吴筠",
        "content": "启册观往载，摇怀考今情。\n终古已寂寂，举世何营营。\n悟彼众仙妙，超然含至精。\n凝神契冲玄，化服凌太清。\n心同宇宙广，体合云霞轻。\n翔风吹羽盖，庆霄拂霓旌。\n龙驾朝紫微，后天保令名。\n岂如寰中士，轩冕矜蹔荣。",
        "dynasty": "唐",
        "collection_info": null
    },
    {
        "title": "游仙二十四首 二",
        "author": "吴筠",
        "content": "鸾凤栖瑶林，鵰鹗集平楚。\n饮啄本殊好，翱翔终异所。\n吾方遗諠嚣，立节慕高举。\n解兹区中恋，结彼霄外侣。\n谁谓天路遐，感通自无阻。",
        "dynasty": "唐",
        "collection_info": null
    },
    {
        "title": "游仙二十四首 三",
        "author": "吴筠",
        "content": "愍俗从迁谢，寻仙去沦没。\n三元有真人，与我生道骨。\n凌晨吸丹景，入夜饮黄月。\n百关弥调畅，方寸益清越。\n栖神合虚无，洞览周恍惚。\n不觉随玉皇，焚香诣金阙。",
        "dynasty": "唐",
        "collection_info": null
    },
    {
        "title": "游仙二十四首 四",
        "author": "吴筠",
        "content": "西龟初定箓，东华已校名。\n三官无遗谴，七祖升云軿。\n体妙尘累隔，心微玄化幷。\n一朝出天地，亿载犹童婴。\n使我齐浩劫，萧萧宴玉清。",
        "dynasty": "唐",
        "collection_info": null
    },
    {
        "title": "游仙二十四首 五",
        "author": "吴筠",
        "content": "怡神在灵府，皎皎含清澄。\n仙经不吾欺，轻举信有征。\n畴昔希道念，而今果天矜。\n岂非阴功着，乃致白日升。\n焉用过洞府，吾其越朱陵。",
        "dynasty": "唐",
        "collection_info": null
    },
    {
        "title": "游仙二十四首 六",
        "author": "吴筠",
        "content": "高真诚寥邈，道合不我遗。\n孰谓姑射远，神人可同嬉。\n结驾从之游，飘飘出天垂。\n不理人自化，神凝物无疵。\n因知至精感，足以和四时。",
        "dynasty": "唐",
        "collection_info": null
    },
    {
        "title": "游仙二十四首 七",
        "author": "吴筠",
        "content": "碧海广无际，三山高不极。\n金台罗中天，羽客恣游息。\n霞液朝可饮，虹芝晚堪食。\n啸歌自忘心，腾举宁假翼。\n保寿同三光，安能纪千亿。",
        "dynasty": "唐",
        "collection_info": null
    },
    {
        "title": "游仙二十四首 八",
        "author": "吴筠",
        "content": "将过太帝宫，蹔诣扶桑处。\n真童已相迓，为我清宿雾。\n海若宁洪涛，羲和止奔驭。\n五云结层阁，八景动飞舆。\n青霞正可挹，丹椹时一遇。\n留我宴玉堂，归轩不令遽。",
        "dynasty": "唐",
        "collection_info": null
    },
    {
        "title": "游仙二十四首 九",
        "author": "吴筠",
        "content": "欲超洞阳界，试鉴丹极表。\n赤帝跃火龙，炎官控朱鸟。\n导我升绛府，长躯出天杪。\n阳灵赫重晖，四达何皎皎。\n为尔流飘风，羣生遂无夭。",
        "dynasty": "唐",
        "collection_info": null
    },
    {
        "title": "游仙二十四首 十",
        "author": "吴筠",
        "content": "予因诣金母，飞盖超西极。\n遂入素中天，停轮太蒙侧。\n若华拂流影，不使白日匿。\n倾曦復亭午，六合无暝色。\n道化随感迁，此理谁能测。",
        "dynasty": "唐",
        "collection_info": null
    },
    {
        "title": "游仙二十四首 十一",
        "author": "吴筠",
        "content": "九龙何蜿蜿，载我升云纲。\n临睨怀旧国，风尘混苍茫。\n依依远人寰，去去迩帝乡。\n上超星辰纪，下视日月光。\n倏已过太微，天居焕煌煌。",
        "dynasty": "唐",
        "collection_info": null
    },
    {
        "title": "游仙二十四首 十二",
        "author": "吴筠",
        "content": "停骖太仪侧，整服金阙前。\n肃肃承上帝，锵锵会羣仙。\n鸿鑪发灵香，广庑张钧天。\n玉醴洽中座，霞膏充四筵。\n良期无终极，俛仰移亿年。",
        "dynasty": "唐",
        "collection_info": null
    },
    {
        "title": "游仙二十四首 十三",
        "author": "吴筠",
        "content": "峻朗妙门闢，澄微真鉴通。\n琼林九霞上，金阁三天中。\n飞虬跃庆云，翔鹤抟灵风。\n郁彼玉京会，仙期六合同。",
        "dynasty": "唐",
        "collection_info": null
    },
    {
        "title": "游仙二十四首 十四",
        "author": "吴筠",
        "content": "予昇至阳元，欲憩明霞馆。\n飘飘琼轮举，晔晔金景散。\n结虚成万有，高妙咸可翫。\n玉山郁嵯峨，琅海杳无岸。\n蹔赏过千椿，遐龄谁復算。",
        "dynasty": "唐",
        "collection_info": null
    },
    {
        "title": "游仙二十四首 十五",
        "author": "吴筠",
        "content": "招携紫阳友，合宴玉清台。\n排景羽衣振，浮空云驾来。\n灵旛七曜动，琼障九光开。\n凤舞龙璈奏，虬轩殊未迴。",
        "dynasty": "唐",
        "collection_info": null
    },
    {
        "title": "游仙二十四首 十六",
        "author": "吴筠",
        "content": "高升紫极上，宴此玄都岑。\n玉藻散奇香，琼柯流雅音。\n灵风生太漠，习习吹人襟。\n体混希微广，神凝空洞深。\n萧然宇宙外，自得干坤心。",
        "dynasty": "唐",
        "collection_info": null
    },
    {
        "title": "游仙二十四首 十七",
        "author": "吴筠",
        "content": "晨登千仞岭，俯瞰四人居。\n原野间城邑，山河分里闾。\n眇彼埃尘中，争奔声利途。\n百龄宠辱尽，万事皆为虚。\n自昔无成功，安能与尔俱。\n将期驾云景，超迹升天衢。",
        "dynasty": "唐",
        "collection_info": null
    },
    {
        "title": "游仙二十四首 十八",
        "author": "吴筠",
        "content": "骨炼体弥清，鉴明尘已绝。\n恬夷宇宙泰，焕朗天光彻。\n羽服参烟霄，童颜皎冰雪。\n隐符千魔骇，鸣玉万帝悦。\n遂使区宇中，祅气永沦灭。",
        "dynasty": "唐",
        "collection_info": null
    },
    {
        "title": "游仙二十四首 十九",
        "author": "吴筠",
        "content": "朝逾弱水北，夕憩钟山顶。\n颛顼清玄宫，禺强扫幽境。\n烛龙发神曜，阴野弥焕炳。\n导达三气和，驱除六天静。\n玉楼互相晖，烟客何秀颕。\n一举流霞津，千年在俄倾。",
        "dynasty": "唐",
        "collection_info": null
    },
    {
        "title": "游仙二十四首 二十",
        "author": "吴筠",
        "content": "扬盖造辰极，乘烟游阆风。\n上元降玉闼，王母开琳宫。\n天人何济济，高会碧堂中。\n列侍奏云歌，真音满太空。\n千年紫柰熟，四劫灵瓜丰。\n斯乐异荒讌，陶陶殊未终。",
        "dynasty": "唐",
        "collection_info": null
    },
    {
        "title": "游仙二十四首 二十一",
        "author": "吴筠",
        "content": "整驾辞五岳，排烟凌九霄。\n纷然太虚中，羽斾更相招。\n且盼蓬壶近，谁言昆阆遥。\n悠悠竟安适，仰赴三天朝。",
        "dynasty": "唐",
        "collection_info": null
    },
    {
        "title": "游仙二十四首 二十二",
        "author": "吴筠",
        "content": "予招三清友，逈出九天上。\n挠挑绝漠中，差池遥相望。\n大空含常明，八外无隐障。\n鸾凤有逸翮，泠然恣飘扬。\n寥寥唯玄虚，至乐在神王。",
        "dynasty": "唐",
        "collection_info": null
    },
    {
        "title": "游仙二十四首 二十三",
        "author": "吴筠",
        "content": "纵身太霞上，眇眇虚中浮。\n八威先启行，五老同我游。\n灵景何灼灼，祥风正寥寥。\n啸歌振长空，逸响清且柔。\n遨嬉无迹赏，顾眄皆真俦。\n不疾而自速，万天俄已周。",
        "dynasty": "唐",
        "collection_info": null
    },
    {
        "title": "游仙二十四首 二十四",
        "author": "吴筠",
        "content": "返视太初先，与道冥至一。\n空洞凝真精，乃为虚中实。\n变通有常性，合散无定质。\n不行迅飞电，隐曜光白日。\n玄栖忘玄深，无得固无失。",
        "dynasty": "唐",
        "collection_info": null
    },
    {
        "title": "览古十四首 一",
        "author": "吴筠",
        "content": "圣人重周济，明道欲救时。\n孔席不暇暖，墨突何尝缁。\n兴言振颓纲，将以有所维。\n君臣恣淫惑，风俗日凋衰。\n三代业遽陨，七雄遂交驰。\n庶物坠涂炭，区中若棼丝。\n秦皇燎儒术，方册靡孑遗。\n大汉历五叶，斯文復崇推。\n乃验经籍道，与世同屯夷。\n弛张固天意，设教安能持。",
        "dynasty": "唐",
        "collection_info": null
    },
    {
        "title": "览古十四首 二",
        "author": "吴筠",
        "content": "兴亡道之运，否泰理所全。\n奈何淳古风，既往不復旋。\n三皇已散朴，五帝初尚贤。\n王业与霸功，浮僞日以宣。\n忠诚及狙诈，殽混安可甄。\n余智入九霄，守愚沦重泉。\n永怀巢居时，感涕徒泫然。",
        "dynasty": "唐",
        "collection_info": null
    },
    {
        "title": "览古十四首 三",
        "author": "吴筠",
        "content": "栋宇代巢穴，其来自三皇。\n迹生固为累，经始增百王。\n瑶台既灭夏，琼室復陨汤。\n覆车世不悟，秦氏兴阿房。\n继踵迷反正，汉家崇建章。\n力役弊万人，瓌奇殚八方。\n徇志仍未极，促龄已云亡。\n侈靡竟何在，荆榛生庙堂。",
        "dynasty": "唐",
        "collection_info": null
    },
    {
        "title": "览古十四首 四",
        "author": "吴筠",
        "content": "闲居览前载，恻彼商与秦。\n所残必忠良，所宝皆凶嚚。\n昵谀方自圣，不悟祸灭身。\n箕子作周辅，孙通为汉臣。\n洪范及礼仪，后王用经纶。",
        "dynasty": "唐",
        "collection_info": null
    },
    {
        "title": "览古十四首 五",
        "author": "吴筠",
        "content": "吾观采苓什，復感青蝇诗。\n谗佞乱忠孝，古今同所悲。\n姦邪起狡猾，骨肉相残夷。\n汉储殒江充，晋嗣灭骊姬。\n天性犹可间，君臣固其宜。\n子胥烹吴鼎，文种断越铍。\n屈原沈湘流，厥戚咸自贻。\n何不若范蠡，扁舟无还期。",
        "dynasty": "唐",
        "collection_info": null
    },
    {
        "title": "览古十四首 六",
        "author": "吴筠",
        "content": "尝稽真仙道，清寂祛众烦。\n秦皇及汉武，焉得游其藩。\n情扰万机屑，位骄四海尊。\n既欲先宇宙，仍规后干坤。\n崇高与久远，物莫能两存。\n矧乃恣所慾，荒淫伐灵根。\n金膏恃延期，玉色復动魂。\n征战穷外域，杀伤被中原。\n天鉴谅难诬，神理不可谖。\n安期返蓬莱，王母还昆崙。\n异术终莫告，悲哉竟何言。",
        "dynasty": "唐",
        "collection_info": null
    },
    {
        "title": "览古十四首 七",
        "author": "吴筠",
        "content": "鲁侯祈政术，尼父从弃捐。\n汉主思英才，贾生被排迁。\n始皇重韩子，及覩乃不全。\n武帝爱相如，既征復忘贤。\n贵远世咸尔，贱今理共然。\n方知古来主，难以効当年。",
        "dynasty": "唐",
        "collection_info": null
    },
    {
        "title": "览古十四首 八",
        "author": "吴筠",
        "content": "食其昔未偶，落魄为狂生。\n一朝君臣契，雄辩何纵横。\n运筹康汉业，凭轼下齐城。\n既以智所达，还为智所烹。\n岂若终贫贱，酣歌本无营。",
        "dynasty": "唐",
        "collection_info": null
    },
    {
        "title": "览古十四首 九",
        "author": "吴筠",
        "content": "晁错抱远策，为君纳良规。\n削彼诸侯权，永用得所宜。\n姦臣负旧隙，乘衅谋相危。\n世主竟不辨，身戮宗且夷。\n汉景称钦明，滥罚犹如斯。\n比干与龙逢，残害何足悲。",
        "dynasty": "唐",
        "collection_info": null
    },
    {
        "title": "览古十四首 十",
        "author": "吴筠",
        "content": "绛侯成大绩，赏厚位仍尊。\n一朝对狱吏，荣辱安可论。\n苏生佩六印，奕奕为殃源。\n主父食五鼎，昭昭成祸根。\n李斯佐二辟，巨衅钟其门。\n霍孟翼三后，伊戚及后昆。\n天人忌盈满，兹理固永存。\n方知得意者，何必乘朱轮。\n灭景栖远壑，弦歌对清樽。\n二疏返海滨，蒋诩归林园。\n萧洒去物累，此谋诚足敦。",
        "dynasty": "唐",
        "collection_info": null
    },
    {
        "title": "览古十四首 十一",
        "author": "吴筠",
        "content": "至人顺通塞，委命固无疵。\n吾观太史公，可谓识道规。\n留滞焉足愤，感怀殄生涯。\n吾叹龚夫子，秉义确不移。\n晦迹一何晚，天年夭当时。\n熏膏自销铄，楚老空余悲。",
        "dynasty": "唐",
        "collection_info": null
    },
    {
        "title": "览古十四首 十二",
        "author": "吴筠",
        "content": "达者贵量力，至人尚知几。\n京房洞幽赞，神奥咸发挥。\n如何嫉元恶，不悟祸所归。\n谋物闇谋己，谁言尔精微。",
        "dynasty": "唐",
        "collection_info": null
    },
    {
        "title": "览古十四首 十三",
        "author": "吴筠",
        "content": "玄元明知止，大雅尚保躬。\n茂先洽闻者，幽赜咸该通。\n弱年赋鹪鹩，可谓达养蒙。\n晚节希鸾鹄，长飞戾曾穹。\n知进不知退，遂令其道穷。\n伊昔辨福初，胡为迷祸终。\n方验嘉遁客，永贞天壤同。",
        "dynasty": "唐",
        "collection_info": null
    },
    {
        "title": "览古十四首 十四",
        "author": "吴筠",
        "content": "圣人垂大训，奥义不苟设。\n天道殃顽凶，神明佑懿哲。\n斯言犹影响，安得復迴穴。\n鲧瞍诞英睿，唐虞育昏孽。\n盗跖何延期，颜生乃短折。\n鲁隐全克让，祸机遂潜结。\n楚穆肆巨逆，福柄奚赫烈。\n田常弒其主，祚国久罔缺。\n管仲存霸功，世祖成诡说。\n汉氏方版荡，羣阉恣邪谲。\n謇謇陈蕃徒，孜孜抗忠节。\n誓期区宇静，爰使凶丑绝。\n谋协事靡从，俄而反诛灭。\n古来若兹类，纷扰难尽列。\n道遐理微茫，谁为我昭晰。\n吾将询上帝，寥廓讵跻彻。\n已矣勿用言，忘怀庶自悦。",
        "dynasty": "唐",
        "collection_info": null
    },
    {
        "title": "步虚词十首 一",
        "author": "吴筠",
        "content": "众仙仰灵范，肃驾朝神宗。\n金景相照曜，逶迤升太空。\n七玄已高飞，火炼生珠宫。\n余庆逮天壤，平和王道融。\n八威清游气，十绝舞祥风。\n使我跻阳源，其来自阴功。\n逍遥太霞上，真鉴靡不通。",
        "dynasty": "唐",
        "collection_info": null
    },
    {
        "title": "步虚词十首 二",
        "author": "吴筠",
        "content": "逸辔登紫清，乘光迈奔电。\n阆风隔三天，俯视犹可见。\n玉闼摽敞朗，琼林郁葱蒨。\n自非挺金骨，焉得谐夙愿。\n真朋何森森，合景恣游宴。\n良会忘淹留，千龄纔一眄。",
        "dynasty": "唐",
        "collection_info": null
    },
    {
        "title": "步虚词十首 三",
        "author": "吴筠",
        "content": "三宫发明景，朗照同郁仪。\n纷然驰飙歘，上釆空清蕤。\n令我洞金色，后天耀琼姿。\n心协太虚静，寥寥竟何思。\n玄中有至乐，淡泊终无为。\n但与正真友，飘飖散遨嬉。",
        "dynasty": "唐",
        "collection_info": null
    },
    {
        "title": "步虚词十首 四",
        "author": "吴筠",
        "content": "禀化凝正气，炼形为真仙。\n忘心符元宗，返本协自然。\n帝一集绛宫，流光出丹玄。\n元英与桃君，朗咏长生篇。\n六府焕明霞，百关罗紫烟。\n飙车涉寥廓，靡靡乘景迁。\n不觉云路远，斯须游万天。",
        "dynasty": "唐",
        "collection_info": null
    },
    {
        "title": "步虚词十首 五",
        "author": "吴筠",
        "content": "扶桑诞初景，羽盖凌晨霞。\n倏歘造西域，嬉游金母家。\n碧津湛洪源，灼烁敷荷花。\n煌煌青琳宫，粲粲列玉华。\n真气溢绛府，自然思无邪。\n俯矜区中士，夭浊良可嗟。",
        "dynasty": "唐",
        "collection_info": null
    },
    {
        "title": "步虚词十首 六",
        "author": "吴筠",
        "content": "琼台劫万仞，孤映大罗表。\n常有三素云，凝光自飞绕。\n羽幢泛明霞，升降何缥缈。\n鸾凤吹雅音，栖翔绛林标。\n玉虚无昼夜，灵景何皎皎。\n一覩太上京，方知众天小。",
        "dynasty": "唐",
        "collection_info": null
    },
    {
        "title": "步虚词十首 七",
        "author": "吴筠",
        "content": "灼灼青华林，灵风振琼柯。\n三光无冬春，一气清且和。\n迴首迩结灵，倾眸亲曜罗。\n豁落制六天，流铃威百魔。\n绵绵庆不极，谁谓椿龄多。",
        "dynasty": "唐",
        "collection_info": null
    },
    {
        "title": "步虚词十首 八",
        "author": "吴筠",
        "content": "高情无侈靡，遇物生华光。\n至乐无箫歌，金玉音琅琅。\n或登明真台，宴此羽景堂。\n杳霭结宝云，霏微散灵香。\n天人诚遐旷，欢泰不可量。",
        "dynasty": "唐",
        "collection_info": null
    },
    {
        "title": "步虚词十首 九",
        "author": "吴筠",
        "content": "爰从太微上，肆觐虚皇尊。\n腾我八景舆，威迟入天门。\n既登玉宸庭，肃肃仰紫轩。\n敢问龙汉末，如何闢干坤。\n怡然辍云璈，告我希夷言。\n幸闻至精理，方见造化源。",
        "dynasty": "唐",
        "collection_info": null
    },
    {
        "title": "步虚词十首 十",
        "author": "吴筠",
        "content": "二气播万有，化机无停轮。\n而我操其端，乃能出陶钧。\n寥寥大漠上，所遇皆清真。\n澄莹含元和，气同自相亲。\n绛树结丹实，紫霞流碧津。\n以兹保童婴，永用超形神。",
        "dynasty": "唐",
        "collection_info": null
    },
    {
        "title": "登北固山望海",
        "author": "吴筠",
        "content": "此山镇京口，逈出沧海湄。\n跻览何所见，茫茫潮汐驰。\n云生蓬莱岛，日出扶桑枝。\n万里混一色，焉能分两仪。\n愿言策烟驾，缥缈寻安期。\n挥手谢人境，吾将从此辞。",
        "dynasty": "唐",
        "collection_info": null
    },
    {
        "title": "听尹炼师弹琴",
        "author": "吴筠",
        "content": "至乐本太一，幽琴和干坤。\n郑声久乱雅，此道稀能尊。\n吾见尹仙翁，伯牙今復存。\n众人乘其流，夫子达其源。\n在山峻峰峙，在水洪涛奔。\n都忘迩城阙，但觉清心魂。\n代乏识微者，幽音谁与论。",
        "dynasty": "唐",
        "collection_info": null
    },
    {
        "title": "题龚山人草堂",
        "author": "吴筠",
        "content": "世人负一美，未肯甘陆沉。\n独抱匡济器，能怀真隐心。\n结庐迩城郭，及到云木深。\n灭迹慕颍阳，忘机同汉阴。\n启户面白水，凭轩对苍岑。\n但歌考槃诗，不学梁父吟。\n兹道我所适，感君齐素襟。\n勖哉龚夫子，勿使嚣尘侵。",
        "dynasty": "唐",
        "collection_info": null
    },
    {
        "title": "游庐山五老峰",
        "author": "吴筠",
        "content": "彭蠡隐深翠，沧波照芙蓉。\n日初金光满，景落黛色浓。\n云外听猨鸟，烟中见杉松。\n自然符幽情，潇洒惬所从。\n整策务探讨，嬉游任从容。\n玉膏正滴沥，瑶草多䒠茸。\n羽人栖层崖，道合乃一逢。\n挥手欲轻举，为余扣琼钟。\n空香清人心，正气信有宗。\n永用谢物累，吾将乘鸾龙。",
        "dynasty": "唐",
        "collection_info": null
    },
    {
        "title": "登庐山东峰观九江合彭蠡湖",
        "author": "吴筠",
        "content": "百川灌彭蠡，秋水方浩浩。\n九派混东流，朝宗合天沼。\n写心陟云峰，纵目还缥缈。\n宛转众浦分，差池羣山绕。\n江妃弄明霞，彷佛呈窈窕。\n而我临长风，飘然欲腾矫。\n昔怀沧洲兴，斯志果已绍。\n焉得忘机人，相从洽鱼鸟。",
        "dynasty": "唐",
        "collection_info": null
    },
    {
        "title": "建业怀古",
        "author": "吴筠",
        "content": "炎精既失御，宇内为三分。\n吴王霸荆越，建都长江滨。\n爰资股肱力，以静淮海民。\n魏后欲济师，临流遽旋军。\n岂惟限天堑，所忌在有人。\n惜哉归命侯，淫虐败前勋。\n衔璧入洛阳，委躬为晋臣。\n无何覆宗社，为尔含悲辛。\n俄及永嘉末，中原塞胡尘。\n五马浮渡江，一龙跃天津。\n此时成大业，实赖贤缙绅。\n闢土虽未远，规模亦振振。\n谢公佐王室，仗节扫僞秦。\n谁为吴兵孱，用之在有伦。\n荏苒宋齐末，斯须变梁陈。\n绵历已六代，兴亡互纷纶。\n在德不在险，成败良有因。\n高堞復于隍，广殿摧于榛。\n王风久泯灭，胜气犹氤氲。\n皇家一区域，玄化通无垠。\n常言宇宙泰，忽遘云雷屯。\n极目梁宋郊，茫茫晦妖氛。\n安得倚天劒，斩兹横海鳞。\n徘徊江山暮，感激为谁申。",
        "dynasty": "唐",
        "collection_info": null
    },
    {
        "title": "经羊角哀墓作",
        "author": "吴筠",
        "content": "祇召出江国，路傍旌古坟。\n伯桃葬角哀，墓近荆将军。\n神道不相得，称兵解其纷。\n幽明信难知，胜负理莫分。\n长呼遂刎颈，此节古未闻。\n两贤结情爱，骨肉何足云。\n感子初併粮，我心正氛氲。\n迟迴驻征骑，不觉空林醺。",
        "dynasty": "唐",
        "collection_info": null
    },
    {
        "title": "过天门山怀友",
        "author": "吴筠",
        "content": "举帆遇风劲，逸势如飞奔。\n缥缈凌烟波，崩腾走川原。\n两山夹沧江，豁尔开天门。\n须臾轻舟远，想象孤屿存。\n归路日已近，怡然慰心魂。\n所经多奇趣，待与吾友论。\n一日如三秋，相思意弥敦。",
        "dynasty": "唐",
        "collection_info": null
    },
    {
        "title": "舟中遇柳伯存归潜山因有此赠 一",
        "author": "吴筠",
        "content": "浇风久成俗，真隐不可求。\n何悟非所冀，得君在扁舟。\n目击道已存，一笑遂忘言。\n况观绝交书，兼覩箴隐文。",
        "dynasty": "唐",
        "collection_info": null
    },
    {
        "title": "舟中遇柳伯存归潜山因有此赠 二",
        "author": "吴筠",
        "content": "见君浩然心，视世如浮空。\n君归潜山曲，我復庐山中。\n形间心不隔，谁能嗟异同。\n他日或相访，无辞驭冷风。",
        "dynasty": "唐",
        "collection_info": null
    },
    {
        "title": "舟中夜行",
        "author": "吴筠",
        "content": "榜人识江路，挂席从宵征。\n莫辨洲渚状，但闻风波惊。\n阴云正飘飖，落月无光晶。\n岂不畏艰险，所凭在忠诚。\n何时达遥夜，伫见初日明。",
        "dynasty": "唐",
        "collection_info": null
    },
    {
        "title": "晚到湖口见庐山作呈诸故人",
        "author": "吴筠",
        "content": "夜舟达湖口，渐近庐山侧。\n高高标横天，隐隐何峻极。\n石镜启晨晖，垆烟凝寒色。\n旅泊将休暇，归心已隮陟。\n虚名久为累，使我辞逸域。\n良愿道不违，幽襟果兹得。\n故人在云峤，乃復同晏息。\n鸿飞入青冥，虞氏罢缯弋。",
        "dynasty": "唐",
        "collection_info": null
    },
    {
        "title": "苦春霖作寄友",
        "author": "吴筠",
        "content": "应龙迁南方，霪雨备江干。\n俯望失平陆，仰瞻隐崇峦。\n阴风敛暄气，残月凄已寒。\n时鸟戢好音，众芳亦微残。\n万流注江湖，日夜增波澜。\n数君旷不接，悄然无与欢。\n对酒聊自娱，援琴为谁弹。\n弹为愁霖引，曲罢仍永叹。\n此叹因感物，谁能识其端。\n写怀寄同心，词极意未殚。",
        "dynasty": "唐",
        "collection_info": null
    },
    {
        "title": "酬叶县刘明府避地庐山言怀诒郑录事昆季苟尊师兼见赠之",
        "author": "吴筠",
        "content": "明哲良罕遇，遇君輙思齐。\n挺生着天爵，自可析人珪。\n河洛初沸腾，方期扫虹霓。\n时命竟未合，安能亲鼓鼙。\n从此罢飞凫，投簪辞割鸡。\n驱车适南土，忠孝两不暌。\n庐岳镇江介，于焉惬林栖。\n入门披綵服，出谷杖红藜。\n隐令旧闾里，而今復成跻。\n郑公解簪绂，华萼曜松溪。\n贤哉苟征君，灭迹为圃畦。\n顾已成非薄，忝兹忘筌蹄。\n相观对绿樽，逸思凌丹梯。\n道泰我长往，时清君勿迷。\n王孙且无归，芳草正萋萋。",
        "dynasty": "唐",
        "collection_info": null
    },
    {
        "title": "高士咏 混元皇帝",
        "author": "吴筠",
        "content": "玄元九仙主，道冠三气初。\n应物方佐命，栖真亦归居。\n贻篇训终古，驾景还太虚。\n孔父叹犹龙，谁能知所如。",
        "dynasty": "唐",
        "collection_info": null
    },
    {
        "title": "高士咏 广成子",
        "author": "吴筠",
        "content": "广成卧云岫，缅邈逾千龄。\n轩辕来顺风，问道修神形。\n至言发玄理，告以从杳冥。\n三光入无穷，寂默返太宁。",
        "dynasty": "唐",
        "collection_info": null
    },
    {
        "title": "高士咏 许先生",
        "author": "吴筠",
        "content": "大名贤所尚，宝位圣所珍。\n皎皎许仲武，遗之若纤尘。\n弃瓢箕山下，洗耳颍水滨。\n物外两寂寞，独与玄冥均。",
        "dynasty": "唐",
        "collection_info": null
    },
    {
        "title": "高士咏 樊先生",
        "author": "吴筠",
        "content": "巢父志何远，潜精人莫知。\n耻闻让王事，饮犊方见移。\n不欲散大朴，焉能为尧师。\n炼真自轻举，浮世何足遗。",
        "dynasty": "唐",
        "collection_info": null
    },
    {
        "title": "高士咏 柏成子高",
        "author": "吴筠",
        "content": "大禹受禅让，子高辞诸侯。\n退躬适外野，放浪夫何求。\n万乘造中亩，一言良见酬。\n俋俋耕不顾，斯情邈难俦。",
        "dynasty": "唐",
        "collection_info": null
    },
    {
        "title": "高士咏 臧丈人",
        "author": "吴筠",
        "content": "臧叟隐中壑，垂纶心浩然。\n文王感昔梦，授政道斯全。\n一遵无为术，三载淳化宣。\n功成遂不处，遁迹符冲玄。",
        "dynasty": "唐",
        "collection_info": null
    },
    {
        "title": "高士咏 伯夷叔齐",
        "author": "吴筠",
        "content": "夷齐互崇让，弃国从所钦。\n聿来及宗周，乃復非其心。\n世浊不可处，冰清首阳岑。\n采薇咏羲农，高义越古今。",
        "dynasty": "唐",
        "collection_info": null
    },
    {
        "title": "高士咏 南华真人",
        "author": "吴筠",
        "content": "南华源道宗，玄远故不测。\n动与造化游，静合太和息。\n放旷生死外，逍遥神明域。\n况乃资九丹，轻举归太极。",
        "dynasty": "唐",
        "collection_info": null
    },
    {
        "title": "高士咏 冲虚真人",
        "author": "吴筠",
        "content": "冲虚冥至理，体道自玄通。\n不受子阳禄，但饮壶丘宗。\n泠然竟何依，挠挑游大空。\n未知风乘我，为是我乘风。",
        "dynasty": "唐",
        "collection_info": null
    },
    {
        "title": "高士咏 洞灵真人",
        "author": "吴筠",
        "content": "亢仓致虚极，潜迹依远岫。\n智去愚独留，日亏岁方就。\n乡人谋尸祝，不欲闻俎豆。\n尚贤非至理，尧舜固为陋。",
        "dynasty": "唐",
        "collection_info": null
    },
    {
        "title": "高士咏 通玄真人",
        "author": "吴筠",
        "content": "通玄贵阴德，利物非市朝。\n悠然大江上，散髮挥轻桡。\n已陈缁帷说，復表沧浪谣。\n灭迹竟何往，遗文独昭昭。",
        "dynasty": "唐",
        "collection_info": null
    },
    {
        "title": "高士咏 文始真人",
        "author": "吴筠",
        "content": "文始通道源，含光隐关吏。\n遥欣紫气浮，果验真人至。\n玄诰已云锡，世荣何足累。\n高步三清境，超登九仙位。",
        "dynasty": "唐",
        "collection_info": null
    },
    {
        "title": "高士咏 荣启期",
        "author": "吴筠",
        "content": "荣期信知止，带索无所求。\n外物非我尚，琴歌自优游。\n三乐通至道，一言醉孔丘。\n居常以待终，啸傲夫何忧。",
        "dynasty": "唐",
        "collection_info": null
    },
    {
        "title": "高士咏 长沮桀溺",
        "author": "吴筠",
        "content": "贤哉彼沮溺，避世全其真。\n孔父栖栖者，征途方问津。\n行藏既异迹，语默岂同伦。\n耦耕长林下，甘与鸟雀羣。",
        "dynasty": "唐",
        "collection_info": null
    },
    {
        "title": "高士咏 颜阖",
        "author": "吴筠",
        "content": "世情矜宠誉，效节徼当时。\n颜阖遵无名，饭牛聊自怡。\n逃聘鄙束帛，凿坏欣茅茨。\n託聘嚣尘表，放浪世莫知。",
        "dynasty": "唐",
        "collection_info": null
    },
    {
        "title": "高士咏 老莱夫妻",
        "author": "吴筠",
        "content": "莱氏道已远，懿妻德弥清。\n一遁嚣烦趣，永契云壑情。\n禄位非所重，拂衣遂遐征。\n杳然从我愿，岂为物所撄。",
        "dynasty": "唐",
        "collection_info": null
    },
    {
        "title": "高士咏 楚狂接舆夫妻",
        "author": "吴筠",
        "content": "接舆耽冲玄，伉俪亦真逸。\n傲然辞征聘，耕绩代禄秩。\n凤歌诫文宣，龙德遂隐密。\n一游峨嵋上，千载保灵术。",
        "dynasty": "唐",
        "collection_info": null
    },
    {
        "title": "高士咏 郑商人弦高",
        "author": "吴筠",
        "content": "卓哉弦高子，商隐独摽奇。\n效谋全郑国，矫命犒秦师。\n赏神义不受，存公灭其私。\n虚心贵无名，远迹居九夷。",
        "dynasty": "唐",
        "collection_info": null
    },
    {
        "title": "高士咏 柳下惠",
        "author": "吴筠",
        "content": "展禽抱纯粹，灭迹和光尘。\n高情遗轩冕，降志救世人。\n百行既无点，三黜道弥真。\n信谓德超古，岂惟言中伦。",
        "dynasty": "唐",
        "collection_info": null
    },
    {
        "title": "高士咏 荷莜晨门",
        "author": "吴筠",
        "content": "荷莜隐耕艺，晨门潜抱关。\n道尊名可贱，理惬心弥闲。\n混迹是非域，纵怀天地间。\n同讥孔宣父，匿景杳不还。",
        "dynasty": "唐",
        "collection_info": null
    },
    {
        "title": "高士咏 汉阴丈人",
        "author": "吴筠",
        "content": "野哉汉阴叟，好古遂忘机。\n抱瓮诚亦勤，守朴全道微。\n子贡初不达，听言识其非。\n已为风波人，怳惘失所依。",
        "dynasty": "唐",
        "collection_info": null
    },
    {
        "title": "高士咏 于陵夫妻",
        "author": "吴筠",
        "content": "皎皎于陵子，己贤妻亦明。\n安兹道德重，顾彼浮华轻。\n琴书不为务，禄位不可荣。\n逃迹终灌园，谁能达世情。",
        "dynasty": "唐",
        "collection_info": null
    },
    {
        "title": "高士咏 项槖",
        "author": "吴筠",
        "content": "太项冥虚极，微远不可究。\n禀量合太初，返形寄童幼。\n孔父惭至理，颜生赖真授。\n泛然同万流，无迹世莫觏。",
        "dynasty": "唐",
        "collection_info": null
    },
    {
        "title": "高士咏 太伯延陵",
        "author": "吴筠",
        "content": "太伯全至让，远投蛮夷间。\n延陵嗣高风，去国不復还。\n尊荣比蝉翼，道义侔崇山。\n元规与峻节，历世无能攀。",
        "dynasty": "唐",
        "collection_info": null
    },
    {
        "title": "高士咏 壶丘子",
        "author": "吴筠",
        "content": "壶丘道为量，玄虚固难知。\n季咸曜浅术，御寇初深疑。\n至人忘祸福，感变靡定期。\n太冲杳无朕，元化谁能知。",
        "dynasty": "唐",
        "collection_info": null
    },
    {
        "title": "高士咏 段干木",
        "author": "吴筠",
        "content": "干木布衣者，守道杜衡门。\n德光义且富，肯易王侯尊。\n魏主钦其贤，轼庐情亦敦。\n秦兵遂不举，高卧为国藩。",
        "dynasty": "唐",
        "collection_info": null
    },
    {
        "title": "高士咏 鲁仲连",
        "author": "吴筠",
        "content": "仲连秉奇节，释难含道情。\n一言却秦围，片札降聊城。\n辞金义何远，让禄心益清。\n处世功已立，拂衣蹈沧溟。",
        "dynasty": "唐",
        "collection_info": null
    },
    {
        "title": "高士咏 颜歜",
        "author": "吴筠",
        "content": "高哉彼颜歜，逸气陵齐宣。\n道尊义不屈，士重王来前。\n荣禄安可诱，保和从自然。\n放情任所尚，长揖归山泉。",
        "dynasty": "唐",
        "collection_info": null
    },
    {
        "title": "高士咏 周丰",
        "author": "吴筠",
        "content": "周丰贵隐耀，静默尊无名。\n鲁侯询政体，喻以治道精。\n莅人在忠悫，疑叛由会盟。\n一言达至义，千载良为程。",
        "dynasty": "唐",
        "collection_info": null
    },
    {
        "title": "高士咏 师金",
        "author": "吴筠",
        "content": "圣人贵素朴，礼义非玄同。\n师金告颜生，可谓达化宗。\n夫子饰刍狗，自然道斯穷。\n应物方矫行，俯仰靡不通。",
        "dynasty": "唐",
        "collection_info": null
    },
    {
        "title": "高士咏 南郭子綦",
        "author": "吴筠",
        "content": "子綦方隐几，冥寂久灰心。\n悟来应颜游，清义杳何深。\n含响尽天籁，有言同鷇音。\n是非不足辩，安用劳神襟。",
        "dynasty": "唐",
        "collection_info": null
    },
    {
        "title": "高士咏 黔娄先生",
        "author": "吴筠",
        "content": "黔娄蕴雅操，守约遗代华。\n淡然常有怡，与物固无瑕。\n哲妻配明德，既没辩正邪。\n辞禄乃余贵，表谥良可嘉。",
        "dynasty": "唐",
        "collection_info": null
    },
    {
        "title": "高士咏 原宪",
        "author": "吴筠",
        "content": "原生何淡漠，观妙自怡性。\n蓬户常晏如，弦歌乐天命。\n无财方是贫，有道固非病。\n木赐钦高风，退惭车马盛。",
        "dynasty": "唐",
        "collection_info": null
    },
    {
        "title": "高士咏 商山四皓",
        "author": "吴筠",
        "content": "万方厌秦德，战伐何纷纷。\n四皓同无为，丘中卧白云。\n自汉成帝业，一来翼储君。\n知几道可尚，隐括成元勋。",
        "dynasty": "唐",
        "collection_info": null
    },
    {
        "title": "高士咏 河上公",
        "author": "吴筠",
        "content": "邈邈河上叟，无名契虚冲。\n灵关畅玄旨，万乘趋道风。\n宠辱不可累，飘然在云空。\n独与造化友，谁能测无穷。",
        "dynasty": "唐",
        "collection_info": null
    },
    {
        "title": "高士咏 东方曼倩",
        "author": "吴筠",
        "content": "东方禀易象，翫世隐廊庙。\n栖心抱清微，混迹秘光耀。\n玄览寄数术，纳规在谈笑。\n卖药五湖中，还从九仙妙。",
        "dynasty": "唐",
        "collection_info": null
    },
    {
        "title": "高士咏 严君平",
        "author": "吴筠",
        "content": "汉皇举遗逸，多士咸已宁。\n至德不可拔，严君独湛冥。\n卜筮训流俗，指归畅玄经。\n闭关动元象，何必游紫庭。",
        "dynasty": "唐",
        "collection_info": null
    },
    {
        "title": "高士咏 司马季主",
        "author": "吴筠",
        "content": "季主超常伦，沈迹寄卜筮。\n宋贾二大夫，停车试观艺。\n高谈哂朝列，洪辩不可际。\n终秉鸾凤心，翛然已遐逝。",
        "dynasty": "唐",
        "collection_info": null
    },
    {
        "title": "高士咏 郑子真张仲蔚",
        "author": "吴筠",
        "content": "子真岩石下，仲蔚蓬蒿居。\n礼聘终不屈，清贫长晏如。\n心情在耕艺，养寿资玄虚。\n至乐非外物，道冥欢有余。",
        "dynasty": "唐",
        "collection_info": null
    },
    {
        "title": "高士咏 严子陵",
        "author": "吴筠",
        "content": "汉皇敦故友，物色访严生。\n三聘迨深泽，一来遇帝庭。\n紫宸同御寝，玄象验客星。\n禄位终不屈，云山乐躬耕。",
        "dynasty": "唐",
        "collection_info": null
    },
    {
        "title": "高士咏 向子平",
        "author": "吴筠",
        "content": "子平好真隐，清净翫老易。\n探玄乐无为，观象验损益。\n常抱方外心，且纡人间迹。\n一朝毕婚娶，五岳遂长适。",
        "dynasty": "唐",
        "collection_info": null
    },
    {
        "title": "高士咏 韩康",
        "author": "吴筠",
        "content": "伯休抱遐心，隐括自为美。\n卖药不二价，有名反深耻。\n安能受玄纁，秉愿终素履。\n逃遁从所尚，萧萧绝尘轨。",
        "dynasty": "唐",
        "collection_info": null
    },
    {
        "title": "高士咏 台佟管宁",
        "author": "吴筠",
        "content": "吾嘉台孝威，乐道隐岩穴。\n吾尚管幼安，栖真养高节。\n采药聊自给，观书任所悦。\n风尘不可混，真素比松雪。",
        "dynasty": "唐",
        "collection_info": null
    },
    {
        "title": "高士咏 高凤",
        "author": "吴筠",
        "content": "吾观时人趣，矫迹务驰声。\n独有高文通，讼田求翳名。\n公车徒见累，爵禄非所荣。\n隐身乐鱼钓，世网不可撄。",
        "dynasty": "唐",
        "collection_info": null
    },
    {
        "title": "高士咏 庞德公",
        "author": "吴筠",
        "content": "庞公栖鹿门，绝迹远城市。\n超然风尘外，自得丘壑美。\n耕凿勤厥躬，耘锄课妻子。\n保兹永无患，轩冕何足纪。",
        "dynasty": "唐",
        "collection_info": null
    },
    {
        "title": "高士咏 玄晏先生",
        "author": "吴筠",
        "content": "士安逾弱冠，落魄未修餙。\n一朝因感激，志学忘寝食。\n着书穷天人，辞聘守玄默。\n薄葬信昭俭，可为将来则。",
        "dynasty": "唐",
        "collection_info": null
    },
    {
        "title": "高士咏 孙公和",
        "author": "吴筠",
        "content": "孙登好淳古，卉服从穴居。\n弹琴合天和，读易见象初。\n终日无愠色，恬然在玄虚。\n贻言诫叔夜，超迹安所如。",
        "dynasty": "唐",
        "collection_info": null
    },
    {
        "title": "高士咏 董威辇",
        "author": "吴筠",
        "content": "董京依白社，散髮咏玄风。\n心出区宇外，迹参城市中。\n嚣尘不能杂，名位安可笼。\n匿影留雅什，精微信难穷。",
        "dynasty": "唐",
        "collection_info": null
    },
    {
        "title": "高士咏 郭文举",
        "author": "吴筠",
        "content": "郭生在童稚，已得方外心。\n绝迹遗世务，栖真入长林。\n元和感异类，猛兽怀德音。\n不忆固无情，斯言微且深。",
        "dynasty": "唐",
        "collection_info": null
    },
    {
        "title": "高士咏 陶征君",
        "author": "吴筠",
        "content": "吾重陶渊明，达生知止足。\n怡情在樽酒，此外无所欲。\n彭泽非我荣，折腰信为辱。\n归来北窗下，復采东篱菊。",
        "dynasty": "唐",
        "collection_info": null
    },
    {
        "title": "元日言怀因以自励诒诸同志",
        "author": "吴筠",
        "content": "驰光无时憩，加我五十年。\n知非慕伯玉，读易宗文宣。\n经世匪吾事，庶几唯道全。\n谁言帝乡远，自古多真仙。\n余滓永可涤，秉心方杳然。\n孰能无相与，灭迹俱忘筌。\n安用感时变，当期升九天。",
        "dynasty": "唐",
        "collection_info": null
    },
    {
        "title": "同刘主簿承介建昌江泛舟作",
        "author": "吴筠",
        "content": "吾友从吏隐，和光心杳然。\n鸣琴正多暇，啸侣浮清川。\n风霁远澄映，昭昭涵洞天。\n坐惊众峰转，乃觉孤舟迁。\n崖屿非一状，差池过目前。\n徘徊白日暮，月色江中鲜。\n真兴殊未已，滔滔且泝沿。\n时歌沧浪曲，或诵逍遥篇。\n酣畅迷夜久，迟迟方告旋。\n此时无相与，其旨在忘筌。",
        "dynasty": "唐",
        "collection_info": null
    },
    {
        "title": "缑山庙",
        "author": "吴筠",
        "content": "朝吾自嵩山，驱驾遵洛汭。\n逶迟轘辕侧，仰望缑山际。\n王子谢时人，笙歌此宾帝。\n仙材夙所禀，宝位焉足繫。\n为迫丹霄期，阙流苍生惠。\n高踪邈千载，遗庙今一诣。\n肃肃生风云，森森列松桂。\n大君弘至道，层构何壮丽。\n稽首环金坛，焚香陟瑶砌。\n伊余超浮俗，尘虑久已闭。\n况復清夙心，萧然叶真契。",
        "dynasty": "唐",
        "collection_info": null
    },
    {
        "title": "胡无人行",
        "author": "吴筠",
        "content": "剑头利如芒，恆持照眼光。\n铁骑追骁虏，金羁讨黠羌。\n高秋八九月，胡地早风霜。\n男儿不惜死，破胆与君尝。",
        "dynasty": "唐",
        "collection_info": null
    },
    {
        "title": "别章叟",
        "author": "吴筠",
        "content": "平昔同邑里，经年不相思。\n今日成远别，相对心悽其。",
        "dynasty": "唐",
        "collection_info": null
    },
    {
        "title": "题缙云岭永望馆",
        "author": "吴筠",
        "content": "人惊此路险，我爱山前深。\n犹恐佳趣尽，欲行且沈吟。",
        "dynasty": "唐",
        "collection_info": null
    },
    {
        "title": "题华山人所居",
        "author": "吴筠",
        "content": "故人住南郭，邀我对芳樽。\n欢畅日云暮，不知城市喧。",
        "dynasty": "唐",
        "collection_info": null
    },
    {
        "title": "初月",
        "author": "杜光庭",
        "content": "始看东上又西浮，圆缺何曾得自由。\n照物不能长似镜，当天多是曲如鈎。\n定无列宿敢争耀，好伴晴河相映流。\n直使奔波急于箭，祗应白尽世间头。",
        "dynasty": "唐",
        "collection_info": null
    },
    {
        "title": "题仙居观",
        "author": "杜光庭",
        "content": "往岁真人朝玉皇，四真三代住繁阳。\n初开九鼎丹华熟，继蹑五云天路长。\n烟锁翠岚迷旧隐，池凝寒镜贮秋光。\n时从白鹿岩前往，应许潜通不死乡。",
        "dynasty": "唐",
        "collection_info": null
    },
    {
        "title": "题鸿都观",
        "author": "杜光庭",
        "content": "亡吴霸越已功全，深隐云林始学仙。\n鸾鹤自飘三蜀驾，波涛犹忆五湖船。\n双溪夜月明寒玉，众岭秋空敛翠烟。\n也有扁舟归去兴，故乡东望思悠然。",
        "dynasty": "唐",
        "collection_info": null
    },
    {
        "title": "题都庆观",
        "author": "杜光庭",
        "content": "三仙一一驾红鸾，仙去云闲遶古坛。\n炼药旧台空处所，挂衣乔木两摧残。\n清风岭接猿声近，白石溪涵水影寒。\n二十四峯皆古隐，振缨长往亦何难。",
        "dynasty": "唐",
        "collection_info": null
    },
    {
        "title": "赠将军",
        "author": "杜光庭",
        "content": "□□□□□□□，□□□□□□□。\n八表顺风惊雨露，四溟随劒息波涛。\n手扶北极鸿图永，云卷长天圣日高。\n未会汉家青史上，韩彭何处有功劳。",
        "dynasty": "唐",
        "collection_info": null
    },
    {
        "title": "题鹤鸣山",
        "author": "杜光庭",
        "content": "五气云龙下泰清，三天真客已功成。\n人间回首山川小，天上凌云劒佩轻。\n花拥石坛何寂寞，草平辙迹自分明。\n鹿裘高士如相遇，不待岩前鹤有声。",
        "dynasty": "唐",
        "collection_info": null
    },
    {
        "title": "题空明洞",
        "author": "杜光庭",
        "content": "窅然灵岫五云深，落翮标名振古今。\n芝朮迎风香馥馥，松柽蔽日影森森。\n从师祗拟寻司马，访道终期谒奉林。\n欲问空明奇胜处，地藏方石恰如金。",
        "dynasty": "唐",
        "collection_info": null
    },
    {
        "title": "题北平沼",
        "author": "杜光庭",
        "content": "桐柏真人曾此居，焚香厓下诵灵书。\n朝回时宴三山客，涧尽闲飞五色鱼。\n天柱一峰凝碧玉，神灯千点散红蕖。\n宝芝常在知谁得，好驾金蟾入太虚。",
        "dynasty": "唐",
        "collection_info": null
    },
    {
        "title": "题平盖沼",
        "author": "杜光庭",
        "content": "势压长江空八阵，吴都仙客此修真。\n寒江向晚波涛急，深洞无风草木春。\n江上玉人应可见，洞中仙鹿已来驯。\n龙车凤辇非难遇，只要尘心早出尘。",
        "dynasty": "唐",
        "collection_info": null
    },
    {
        "title": "题本竹观",
        "author": "杜光庭",
        "content": "楼阁层层冠此山，雕轩朱槛一跻攀。\n碑刊古篆龙蛇动，洞接诸天日月闲。\n帝子影堂香漠漠，真人丹涧水潺潺。\n扫空双竹今何在，只恐投波去不还。",
        "dynasty": "唐",
        "collection_info": null
    },
    {
        "title": "题福唐观二首 一",
        "author": "杜光庭",
        "content": "盘空蹑翠到山巅，竹殿云楼势逼天。\n古洞草深微有路，旧碑文灭不知年。\n八州物象通檐外，万里烟霞在目前。\n自是人间轻举地，何须蓬岛访真仙。",
        "dynasty": "唐",
        "collection_info": null
    },
    {
        "title": "题福唐观二首 二",
        "author": "杜光庭",
        "content": "曾随云水此山游，行尽层峯更上楼。\n九月登临须有意，七年岐路亦堪愁。\n树红树碧高低影，烟淡烟浓远近秋。\n暂熟炉香不须去，伫陪天仗入神州。",
        "dynasty": "唐",
        "collection_info": null
    },
    {
        "title": "题莫公台",
        "author": "杜光庭",
        "content": "奇绝巍台峙浊流，古来人号小瀛州。\n路通霄汉云迷晚，洞隐鱼龙月浸秋。\n举手摘星河有浪，自天图画笔无鈎。\n将军悟却希夷诀，赢得清名万古流。",
        "dynasty": "唐",
        "collection_info": null
    },
    {
        "title": "读书台",
        "author": "杜光庭",
        "content": "山中犹有读书台，风扫晴岚画障开。\n华月冰壶依旧在，青莲居士几时来。",
        "dynasty": "唐",
        "collection_info": null
    },
    {
        "title": "赠人",
        "author": "杜光庭",
        "content": "静神凝思仰青冥，此夕长天降瑞星。\n海上昨闻鹏羽翼，人间初见鹤仪形。",
        "dynasty": "唐",
        "collection_info": null
    },
    {
        "title": "赠蜀州刺史",
        "author": "杜光庭",
        "content": "再扶日月归行殿，却领山河镇梦刀。\n从此雄名压寰海，八溟争敢起波涛。",
        "dynasty": "唐",
        "collection_info": null
    },
    {
        "title": "题劒门",
        "author": "杜光庭",
        "content": "谁运干坤陶冶功，铸为双劒倚苍穹。\n题诗曾驻三天驾，碍日长含八海风。",
        "dynasty": "唐",
        "collection_info": null
    },
    {
        "title": "题龙鹄山",
        "author": "杜光庭",
        "content": "抽得闲身伴瘦筇，乱敲青碧唤蛟龙。\n道人扫径收松子，缺月初圆天柱峰。",
        "dynasty": "唐",
        "collection_info": null
    },
    {
        "title": "富贵曲",
        "author": "杜光庭",
        "content": "美人梳洗时，满头间珠翠。\n岂知两片云，戴却数乡税。",
        "dynasty": "唐",
        "collection_info": null
    },
    {
        "title": "咏西施",
        "author": "杜光庭",
        "content": "素面已云妖，更着花钿饰。\n脸横一寸波，浸破吴王国。",
        "dynasty": "唐",
        "collection_info": null
    },
    {
        "title": "伤时",
        "author": "杜光庭",
        "content": "帆力劈开沧海浪，马蹄踏破乱山青。\n浮名浮利过于酒，醉得人心死不醒。",
        "dynasty": "唐",
        "collection_info": null
    },
    {
        "title": "题霍山秦尊师",
        "author": "杜光庭",
        "content": "老鹤玄猿伴采芝，有时长嘆独移时。\n翠娥红粉婵娟劒，杀尽世人人不知。",
        "dynasty": "唐",
        "collection_info": null
    },
    {
        "title": "偶题",
        "author": "杜光庭",
        "content": "似鹤如云一箇身，不忧家国不忧贫。\n拟将枕上日高睡，卖与世间荣贵人。",
        "dynasty": "唐",
        "collection_info": null
    },
    {
        "title": "思山咏",
        "author": "杜光庭",
        "content": "因卖丹砂下白云，鹿裘惟惹九衢尘。\n不如将耳入山去，万是千非愁杀人。",
        "dynasty": "唐",
        "collection_info": null
    },
    {
        "title": "景福中作",
        "author": "杜光庭",
        "content": "闷见戈鋋匝四溟，恨无奇策救生灵。\n如何饮酒得长醉，直到太平时节醒。",
        "dynasty": "唐",
        "collection_info": null
    },
    {
        "title": "招友人游春",
        "author": "杜光庭",
        "content": "难把长绳繫日乌，芳时偷取醉功夫。\n任堆金璧磨星斗，买得花枝不老无。",
        "dynasty": "唐",
        "collection_info": null
    },
    {
        "title": "山居三首 一",
        "author": "杜光庭",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。",
        "dynasty": "唐",
        "collection_info": null
    },
    {
        "title": "山居三首 二",
        "author": "杜光庭",
        "content": "冥心栖太室，散髮浸流泉。\n采柏时逢麝，看云忽见仙。\n夏狂衝雨戏，春醉戴花眠。\n绝顶登云望，东都一点烟。",
        "dynasty": "唐",
        "collection_info": null
    },
    {
        "title": "山居三首 三",
        "author": "杜光庭",
        "content": "不求朝野知，卧见岁华移。\n采药归侵夜，听松饭过时。\n荷竿寻水钓，背局上岩棊。\n祭庙人来说，中原正乱离。",
        "dynasty": "唐",
        "collection_info": null
    },
    {
        "title": "纪道德",
        "author": "杜光庭",
        "content": "道，德。\n清虚，玄默。\n生帝先，为圣则。\n听之不闻，抟之不得。\n至德本无为，人中多自惑。\n在洗心而息虑，亦知白而守黑。\n百姓日用而不知，上士勤行而必克。\n既鼓铸于干坤品物，信充仞乎东西南北。\n三皇高拱兮任以自然，五帝垂衣兮修之不忒。\n以心体之者为四海之主，以身弯之者为万夫之特。\n有皓齿青娥者为伐命之斧，蕴奇谋广智者为盗国之贼。\n曾未若轩后顺风兮清静自化，曾未若皋陶迈种兮温恭允塞。\n故可以越圆清方浊兮不始不终，何止乎居九流五常兮理家理国。\n岂不闻乎天地于道德也无以清宁，岂不闻乎道德于天地也有踰绳墨。\n语不云乎仲尼有言朝闻道夕死可矣，所以垂万古历百王不敢离之于顷刻。",
        "dynasty": "唐",
        "collection_info": null
    },
    {
        "title": "怀古今",
        "author": "杜光庭",
        "content": "古，今。\n感事，伤心。\n惊得丧，叹浮沈。\n风駈寒署，川注光阴。\n始衒朱颜丽，俄悲白髮侵。\n嗟四豪之不返，痛七贵以难寻。\n夸父兴怀于落照，田文起怨于鸣琴。\n鴈足凄凉兮传恨绪，凤台寂寞兮有遗音。\n朔漠幽囚兮天长地久，潇湘隔别兮水阔烟深。\n谁能绝圣韬贤餐芝饵朮，谁能含光遁世炼石烧金。\n君不见屈大夫纫兰而发谏，君不见贾太傅忌鵩而愁吟。\n君不见四皓避秦峨峨恋商岭，君不见二疎辞汉飘飘归故林。\n胡为乎冒进贪名践危途与倾辙，胡为乎怙权恃宠顾华饰与雕簪。\n吾所以思抗迹忘机用虚无为师范，吾所以思去奢灭慾保道德为规箴。\n不能劳神效苏子张生兮于时而纵辩，不能劳神效杨朱墨翟兮挥涕以沾襟。",
        "dynasty": "唐",
        "collection_info": null
    },
    {
        "title": "句",
        "author": "杜光庭",
        "content": "铜壶滴滴禁漏起，三十六宫争捲帘。\n斜阳古岸归鸦晚，红蓼低沙宿雁愁。\n霜雕曲径寒芜白，雁下遥村落照黄。\n恩威欲寄黄丞相，仁信先闻郭细侯。\n兵气此时来世上，文星今日到人间。\n降因天下思姚宋，出为儒门继孔颜。\n丹竈河车休矻矻，蚌胎龟息且绵绵。\n驭景必能趋日域，骑箕终拟蹑星躔。\n返朴还淳皆至理，遗形忘性尽真铨。",
        "dynasty": "唐",
        "collection_info": null
    },
    {
        "title": "山居 一",
        "author": "郑遨",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。",
        "dynasty": "唐",
        "collection_info": null
    },
    {
        "title": "山居 二",
        "author": "郑遨",
        "content": "冥心栖太室，散髮浸流泉。\n采柏时逢麝，看云忽见山。\n夏狂衝雨戏，春醉戴花眠。\n绝顶登云望，东都一点烟。",
        "dynasty": "唐",
        "collection_info": null
    },
    {
        "title": "山居 三",
        "author": "郑遨",
        "content": "不求朝野知，卧见岁华移。\n采药归侵夜，听松饭过时。\n荷竿寻水钓，背局上岩碁。\n祭庙人来说，中原正乱离。",
        "dynasty": "唐",
        "collection_info": null
    },
    {
        "title": "茶诗",
        "author": "郑遨",
        "content": "嫩芽香且灵，吾谓草中英。\n夜臼和烟捣，寒鑪对雪烹。\n惟忧碧粉散，常见绿花生。\n最是堪珍重，能令睡思清。",
        "dynasty": "唐",
        "collection_info": null
    },
    {
        "title": "哭张道古",
        "author": "郑遨",
        "content": "曾陈章疏忤昭皇，扑落西南事可伤。\n岂使谏臣终屈辱，直疑天道恶忠良。\n生前卖卜居三蜀，死后驰名遍大唐。\n谁是后来修史者，言君力死正颓纲。",
        "dynasty": "唐",
        "collection_info": null
    },
    {
        "title": "富贵曲",
        "author": "郑遨",
        "content": "美人梳洗时，满头间珠翠。\n岂知两片云，戴却数乡税。",
        "dynasty": "唐",
        "collection_info": null
    },
    {
        "title": "伤农",
        "author": "郑遨",
        "content": "一粒红稻饭，几滴牛颔血。\n珊瑚枝下人，衔杯吐不歇。",
        "dynasty": "唐",
        "collection_info": null
    },
    {
        "title": "咏西施",
        "author": "郑遨",
        "content": "素面已云妖，更着花钿餙。\n脸横一寸波，浸破吴王国。",
        "dynasty": "唐",
        "collection_info": null
    },
    {
        "title": "思山咏",
        "author": "郑遨",
        "content": "因卖丹砂下白云，鹿裘惟惹九衢尘。\n不如将耳入山去，万是千非愁杀人。",
        "dynasty": "唐",
        "collection_info": null
    },
    {
        "title": "招友人游春",
        "author": "郑遨",
        "content": "难把长绳繫日乌，芳时偷取醉工夫。\n任堆金璧磨星斗，买得花枝不老无。",
        "dynasty": "唐",
        "collection_info": null
    },
    {
        "title": "宿洞庭",
        "author": "郑遨",
        "content": "月到君山酒半醒，朗吟疑有水仙听。\n无人识我真闲事，赢得高秋看洞庭。",
        "dynasty": "唐",
        "collection_info": null
    },
    {
        "title": "题病僧寮",
        "author": "郑遨",
        "content": "佛前香印废晨烧，金锡当门照寂寥。\n童子不知师病困，报风吹折好芭蕉。",
        "dynasty": "唐",
        "collection_info": null
    },
    {
        "title": "题霍山秦尊师",
        "author": "郑遨",
        "content": "老鹤玄猨伴采芝，有时长叹独移时。\n翠娥红粉浑如劒，杀尽世人人不知。",
        "dynasty": "唐",
        "collection_info": null
    },
    {
        "title": "偶题 一",
        "author": "郑遨",
        "content": "似鹤如云一箇身，不忧家国不忧贫。\n拟将枕上日高睡，卖与世间荣贵人。",
        "dynasty": "唐",
        "collection_info": null
    },
    {
        "title": "偶题 二",
        "author": "郑遨",
        "content": "帆力劈开沧海浪，马蹄踏破乱山青。\n浮名浮利浓于酒，醉得人心死不醒。",
        "dynasty": "唐",
        "collection_info": null
    },
    {
        "title": "景福中作",
        "author": "郑遨",
        "content": "闷见戈鋋匝四溟，恨无奇策救生灵。\n如何饮酒得长醉，直到太平时节醒。",
        "dynasty": "唐",
        "collection_info": null
    },
    {
        "title": "题中条静观",
        "author": "郑遨",
        "content": "松顶留衣上玉霄，永传异迹在中条。\n不知揖徧诸仙否，欲请还丹问昨宵。",
        "dynasty": "唐",
        "collection_info": null
    },
    {
        "title": "送卧云道士",
        "author": "虞有贤",
        "content": "卧云道士来相辞，相辞倏忽何所之。\n紫阁春深烟霭霭，东风花柳折枝枝。\n药成酒熟有时节，寒食恐失松间期。\n冥鸿一见伤弓翼，高飞展转心无疑。\n满酌数杯酒，狂吟几首诗。\n留不住，去不悲，酰鸡蜉蝣安得知。",
        "dynasty": "唐",
        "collection_info": null
    },
    {
        "title": "示守庚申众",
        "author": "程紫霄",
        "content": "不守庚申亦不疑，此心长与道相依。\n玉皇已自知行止，仁汝三彭说是非。",
        "dynasty": "唐",
        "collection_info": null
    },
    {
        "title": "兰溪灵瑞观",
        "author": "舒道纪",
        "content": "澄心坐清境，虚白生林端。\n夜静笑声出，月明松影寒。\n绛霞封药竈，碧窦溅斋坛。\n海树几回老，先生棊未残。",
        "dynasty": "唐",
        "collection_info": null
    },
    {
        "title": "题赤松宫",
        "author": "舒道纪",
        "content": "松老赤松原，松间庙宛然。\n人皆有兄弟，谁得共神仙。\n双鹤冲天去，羣羊化石眠。\n至今丹井水，香满北山边。",
        "dynasty": "唐",
        "collection_info": null
    },
    {
        "title": "参同契明镜图诀诗二首 一",
        "author": "彭晓",
        "content": "造化潜施迹莫穷，簇成真诀指蒙童。\n三篇秘列八环内，万象门开一镜中。\n离女驾龙为木壻，坎男乘虎作金翁。\n同人好道宜精究，究得长生路便通。",
        "dynasty": "唐",
        "collection_info": null
    },
    {
        "title": "参同契明镜图诀诗二首 二",
        "author": "彭晓",
        "content": "至道希夷妙且深，烧丹先认大还心。\n日爻阴耦生真汞，月卦阳奇产正金。\n女妊朱砂男孕雪，北藏荧惑丙含壬。\n两端指的铅金祖，莫向诸般取次寻。",
        "dynasty": "唐",
        "collection_info": null
    },
    {
        "title": "题柳公权书度人经后",
        "author": "鱼又玄",
        "content": "卧云道士来相辞，相辞倏忽何所之。\n紫阁当春凝烟霭，东风吹岸花枝枝。\n药成酒熟有时节，寒食恐失松间期。\n冥鸿復见伤弓翼，高飞展转心无疑。\n满泻数杯酒，狂吟几首诗。\n留不住，去不悲，酰鸡蜉蝣可得知。",
        "dynasty": "唐",
        "collection_info": null
    },
    {
        "title": "呈钟离云房",
        "author": "吕岩",
        "content": "生在儒家遇太平，悬缨重滞布衣轻。\n谁能世上争名利，臣事玉皇归上清。",
        "dynasty": "唐",
        "collection_info": null
    },
    {
        "title": "献郑思远施真人二仙",
        "author": "吕岩",
        "content": "万劫千生到此生，此生身始觉飞轻。\n抛家别国云山外，炼魄全魂日月精。\n比见至人论九鼎，欲穷大药访三清。\n如今获遇真仙面，紫府仙扉得姓名。",
        "dynasty": "唐",
        "collection_info": null
    },
    {
        "title": "得火龙真人劒法",
        "author": "吕岩",
        "content": "昔年曾遇火龙君，一劒相传伴此身。\n天地山河从结沫，星辰日月任停轮。\n须知本性绵多劫，空向人间历万春。\n昨夜钟离传一语，六天宫殿欲成尘。",
        "dynasty": "唐",
        "collection_info": null
    },
    {
        "title": "七言 一",
        "author": "吕岩",
        "content": "周行独力出群伦，默默昏昏亘古存。\n无象无形潜造化，有门有户在干坤。\n色非色际谁穷处，空不空中自得根。\n此道非从它外得，千言万语谩评论。",
        "dynasty": "唐",
        "collection_info": null
    },
    {
        "title": "七言 二",
        "author": "吕岩",
        "content": "通灵一颗正金丹，不在天涯地角安。\n讨论穷经深莫究，登山临水杳无看。\n光明暗寄希夷顶，赫赤高居混沌端。\n举世若能知所寓，超凡入圣弗为难。",
        "dynasty": "唐",
        "collection_info": null
    },
    {
        "title": "七言 三",
        "author": "吕岩",
        "content": "落魄红尘四十春，无为无事信天真。\n生涯只在干坤鼎，活计惟凭日月轮。\n八卦气中潜至宝，五行光裏隐元神。\n桑田改变依然在，永作人间出世人。",
        "dynasty": "唐",
        "collection_info": null
    },
    {
        "title": "七言 四",
        "author": "吕岩",
        "content": "独处干坤万象中，从头历历运元功。\n纵横北斗心机大，颠倒南辰胆气雄。\n鬼哭神号金鼎结，鸡飞犬化玉炉空。\n如何俗士寻常觅，不达希夷不可穷。",
        "dynasty": "唐",
        "collection_info": null
    },
    {
        "title": "七言 五",
        "author": "吕岩",
        "content": "谁信华池路最深，非遐非迩奥难寻。\n九年采炼如红玉，一日圆成似紫金。\n得了永袪寒署逼，服之应免死生侵。\n劝君门外修身者，端念思惟此道心。",
        "dynasty": "唐",
        "collection_info": null
    },
    {
        "title": "七言 六",
        "author": "吕岩",
        "content": "水府寻铅合火铅，黑红红黑又玄玄。\n气中生气肌肤换，精裏含精性命专。\n药返便为真道士，丹还本是圣胎仙。\n出神入定虚华语，徒费功夫万万年。",
        "dynasty": "唐",
        "collection_info": null
    },
    {
        "title": "七言 七",
        "author": "吕岩",
        "content": "九鼎烹煎九转砂，区分时节更无差。\n精神气血归三要，南北东西共一家。\n天地变通飞白雪，阴阳和合产金花。\n终期凤诏空中降，跨虎骑龙谒紫霞。",
        "dynasty": "唐",
        "collection_info": null
    },
    {
        "title": "七言 八",
        "author": "吕岩",
        "content": "凭君子后午前看，一脉天津在脊端。\n金阙内藏玄谷子，玉池中坐太和官。\n只将至妙三周火，炼出通灵九转丹。\n直指几多求道者，行藏莫离虎龙滩。",
        "dynasty": "唐",
        "collection_info": null
    },
    {
        "title": "七言 九",
        "author": "吕岩",
        "content": "返本还元道气平，虚非形质转分明。\n水中白雪微微结，火裏金莲渐渐生。\n圣汞论时非有体，真铅穷看亦无名。\n吾今为报修行者，莫向烧金问至精。",
        "dynasty": "唐",
        "collection_info": null
    },
    {
        "title": "七言 十",
        "author": "吕岩",
        "content": "安排鼎竈炼玄根，进退须明卯酉门。\n绕电奔云飞日月，驱龙走虎出干坤。\n一丸因与红颜驻，九转能烧白髮痕。\n此道幽微知者少，茫茫尘世与谁论。",
        "dynasty": "唐",
        "collection_info": null
    },
    {
        "title": "七言 十一",
        "author": "吕岩",
        "content": "醍醐一盏诗一篇，暮醉朝吟不记年。\n干马屡来游九地，坤牛时驾出三天。\n白龟窟裏夫妻会，青凤巢中子母圆。\n提挈灵童山上望，重重迭迭是金钱。",
        "dynasty": "唐",
        "collection_info": null
    },
    {
        "title": "七言 十二",
        "author": "吕岩",
        "content": "认得东西木与金，自然炉鼎虎龙吟。\n但随天地明消息，方识阴阳有信音。\n左掌南辰攀鹤羽，右擎北极剖龟心。\n神仙亲口留斯旨，何用区区向外寻。",
        "dynasty": "唐",
        "collection_info": null
    },
    {
        "title": "七言 十三",
        "author": "吕岩",
        "content": "一本天机深更深，徒言万劫与千金。\n三冬大热玄中火，六月霜寒表外阴。\n金为浮来方见性，木因沈后始知心。\n五行颠倒堪消息，返本还元在己寻。",
        "dynasty": "唐",
        "collection_info": null
    },
    {
        "title": "七言 十四",
        "author": "吕岩",
        "content": "虎将龙军气宇雄，佩符持甲去悤悤。\n铺排劒戟奔如电，罗列旌旗疾似风。\n活捉三尸焚鬼窟，生禽六贼破魔宫。\n河清海晏干坤净，世世安居道德中。",
        "dynasty": "唐",
        "collection_info": null
    },
    {
        "title": "七言 十五",
        "author": "吕岩",
        "content": "我家勤种我家田，内有灵苗活万年。\n花似黄金苞不大，子如白玉颗皆圆。\n栽培全赖中宫土，灌溉须凭上谷泉。\n直候九年功满日，和根拔入大罗天。",
        "dynasty": "唐",
        "collection_info": null
    },
    {
        "title": "七言 十六",
        "author": "吕岩",
        "content": "寻常学道说黄芽，万水千山觅转差。\n有畛有园难下种，无根无脚自开花。\n九三鼎内烹如酪，六一炉中结似霞。\n不日成丹应换骨，飞升遥指玉皇家。",
        "dynasty": "唐",
        "collection_info": null
    },
    {
        "title": "七言 十七",
        "author": "吕岩",
        "content": "四六关头路坦平，行人到此不须惊。\n从教犊驾轰轰转，尽使羊车轧轧鸣。\n渡海经河稀阻滞，上天入地绝欹倾。\n功成直入长生殿，袖出神珠彻夜明。",
        "dynasty": "唐",
        "collection_info": null
    },
    {
        "title": "七言 十八",
        "author": "吕岩",
        "content": "九六相交道气和，河车昼夜迸金波。\n呼时一一关头转，吸处重重脉上摩。\n电激离门光海岳，雷轰震户动婆娑。\n思量此道真长远，学者多迷溺爱河。",
        "dynasty": "唐",
        "collection_info": null
    },
    {
        "title": "七言 十九",
        "author": "吕岩",
        "content": "金丹不是小金丹，阴鼎阳炉裏面安。\n尽道东山寻汞易，岂知西海觅铅难。\n玄珠窟裏行非远，赤水滩头去便端。\n认得灵竿真的路，何劳礼月步星坛。",
        "dynasty": "唐",
        "collection_info": null
    },
    {
        "title": "七言 二十",
        "author": "吕岩",
        "content": "古今机要甚分明，自是众生力量轻。\n尽向有中寻有质，谁能无裏见无形。\n真铅圣汞徒虚费，玉室金关不解扃。\n本色丹瓢推倒后，却吞丸药待延龄。",
        "dynasty": "唐",
        "collection_info": null
    },
    {
        "title": "七言 二十一",
        "author": "吕岩",
        "content": "浮名浮利两何堪，迴首归山味转甘。\n举世算无心可契，谁人更与道相参。\n寸犹未到甘谈尺，一尚难明强说三。\n经卷葫芦幷拄杖，依前担入旧江南。",
        "dynasty": "唐",
        "collection_info": null
    },
    {
        "title": "七言 二十二",
        "author": "吕岩",
        "content": "本来无作亦无行，行着之时是妄情。\n老氏语中犹未决，瞿昙言下更难明。\n灵竿有节通天去，至药无根得地生。\n今日与君无恡惜，功成只此是蓬瀛。",
        "dynasty": "唐",
        "collection_info": null
    },
    {
        "title": "七言 二十三",
        "author": "吕岩",
        "content": "解将火种种刀圭，火种刀圭世岂知。\n山上长男骑白马，水边少女牧乌龟。\n无中出有还丹象，阴裏生阳大道基。\n颠倒五行凭匠手，不逢匠手莫施为。",
        "dynasty": "唐",
        "collection_info": null
    },
    {
        "title": "七言 二十四",
        "author": "吕岩",
        "content": "三千余法论修行，第一烧丹路最亲。\n须是坎男端的物，取他离女自然珍。\n烹成不死砂中汞，结出长生水裏银。\n九转九还功若就，定将衰老返长春。",
        "dynasty": "唐",
        "collection_info": null
    },
    {
        "title": "七言 二十五",
        "author": "吕岩",
        "content": "欲种长生不死根，再营阴魄及阳魂。\n先教玄母归离户，后遣空王镇坎门。\n虎到甲边风浩浩，龙居庚内水温温。\n迷途争与轻轻泄，此理须凭达者论。",
        "dynasty": "唐",
        "collection_info": null
    },
    {
        "title": "七言 二十六",
        "author": "吕岩",
        "content": "闭目存神玉户观，时来火候递相传。\n云飞海面龙吞汞，风击岩巅虎伏铅。\n一旦炼成身内宝，等闲探得道中玄。\n刀圭饵了丹书降，跳出尘笼上九天。",
        "dynasty": "唐",
        "collection_info": null
    },
    {
        "title": "七言 二十七",
        "author": "吕岩",
        "content": "千日功夫不暂闲，河车搬载上昆山。\n虎抽白汞安炉裏，龙发红铅向鼎间。\n仙府记名丹已熟，阴司除籍命应还。\n彩云捧足归何处，直入三清谢圣颜。",
        "dynasty": "唐",
        "collection_info": null
    },
    {
        "title": "七言 二十八",
        "author": "吕岩",
        "content": "解匹真阴与正阳，三年功满结成霜。\n神龟出入庚辛位，丹凤翱翔甲乙方。\n九鼎先辉双瑞气，三元中换五毫光。\n尘中若有同机者，共住烟霄不死乡。",
        "dynasty": "唐",
        "collection_info": null
    },
    {
        "title": "七言 二十九",
        "author": "吕岩",
        "content": "修生一路就中难，迷者徒将万卷看。\n水火均平方是药，阴阳差互不成丹。\n守雌勿失雄方住，在黑无亏白自干。\n认得此般真妙诀，何忧风雨妒衰残。",
        "dynasty": "唐",
        "collection_info": null
    },
    {
        "title": "七言 三十",
        "author": "吕岩",
        "content": "纔吞一粒便安然，十二重楼九曲连。\n庚虎循环餐绛雪，甲龙夭乔迸灵泉。\n三三上应三千日，九九中延九万年。\n须得有缘方可授，未曾轻泄与人传。",
        "dynasty": "唐",
        "collection_info": null
    },
    {
        "title": "七言 三十一",
        "author": "吕岩",
        "content": "谁知神水玉华池，中有长生性命基。\n运用须凭龙与虎，抽添全藉坎兼离。\n晨昏点尽黄金粉，顷刻修成玉石脂。\n斋戒饵之千日后，等闲轻举上云梯。",
        "dynasty": "唐",
        "collection_info": null
    },
    {
        "title": "七言 三十二",
        "author": "吕岩",
        "content": "九天云净鹤飞轻，衔简翩翩别太清。\n身外红尘随意换，炉中白石立时成。\n九苞凤向空中舞，五色云从足下生。\n回首便归天上去，愿将甘雨救焦氓。",
        "dynasty": "唐",
        "collection_info": null
    },
    {
        "title": "七言 三十三",
        "author": "吕岩",
        "content": "婴儿迤逦降瑶阶，手握玄珠直下来。\n半夜紫云披素质，几回赤气掩桃顋。\n微微笑处机关转，拂拂行时户牖开。\n此是吾家真一子，庸愚谁敢等闲猜。",
        "dynasty": "唐",
        "collection_info": null
    },
    {
        "title": "七言 三十四",
        "author": "吕岩",
        "content": "水得天符下玉都，三千日裏积功夫。\n祷祈天地开金鼎，收拾阴阳锁玉壶。\n便觉凡躯能变化，深知妙道不虚图。\n时来试问尘中叟，这箇玄机世有无。",
        "dynasty": "唐",
        "collection_info": null
    },
    {
        "title": "七言 三十五",
        "author": "吕岩",
        "content": "谁识寰中达者人，生平解法水中银。\n一条拄杖撑天地，三尺昆吾斩鬼神。\n大醉醉来眠月洞，高吟吟去傲红尘。\n自从悟裏终身后，赢得蓬壶永劫春。",
        "dynasty": "唐",
        "collection_info": null
    },
    {
        "title": "七言 三十六",
        "author": "吕岩",
        "content": "红炉迸溅炼金英，一点灵珠透室明。\n摆动干坤知道力，逃移生死见功程。\n逍遥四海留踪迹，归去三清立姓名。\n直上五云云路稳，紫鸾朱凤自来迎。",
        "dynasty": "唐",
        "collection_info": null
    },
    {
        "title": "七言 三十七",
        "author": "吕岩",
        "content": "时人若要学长生，先是枢机昼夜行。\n恍惚中间专志气，虚无裏面固元精。\n龙交虎战三周毕，兔走乌飞九转成。\n炼出一炉神圣药，五云归去路分明。",
        "dynasty": "唐",
        "collection_info": null
    },
    {
        "title": "七言 三十八",
        "author": "吕岩",
        "content": "亦无得失亦无言，动即施功静即眠。\n驱遣赤牛耕宇宙，分张玉粒种山川。\n栽培不惮劳千日，服食须知活万年。\n今日示君君好信，教君见世作神仙。",
        "dynasty": "唐",
        "collection_info": null
    },
    {
        "title": "七言 三十九",
        "author": "吕岩",
        "content": "不须两两与三三，秖在昆崙第一岩。\n逢润自然情易伏，遇炎常恐性难降。\n有时直入三元户，无事还归九曲江。\n世上有人烧得住，寿齐天地更无双。",
        "dynasty": "唐",
        "collection_info": null
    },
    {
        "title": "七言 四十",
        "author": "吕岩",
        "content": "本末无非在玉都，亦曾陆地作凡夫。\n吞金食气先从有，悟理归真便入无。\n水火自然成既济，阴阳和合自相符。\n炉中炼出延年药，溟渤从教变復枯。",
        "dynasty": "唐",
        "collection_info": null
    },
    {
        "title": "七言 四十一",
        "author": "吕岩",
        "content": "无名无利任优游，遇酒逢歌且唱酬。\n数载未曾经圣阙，千年唯只在仙州。\n寻常水火三回进，真箇夫妻一处收。\n药就功成身羽化，更抛尘坌出凡流。",
        "dynasty": "唐",
        "collection_info": null
    },
    {
        "title": "七言 四十二",
        "author": "吕岩",
        "content": "杳杳冥冥莫问涯，雕虫篆刻道之华。\n守中绝学方知奥，抱一无言始见佳。\n自有物如黄菊蘂，更无色似碧桃花。\n休将心地虚劳用，煮铁烧金转转差。",
        "dynasty": "唐",
        "collection_info": null
    },
    {
        "title": "七言 四十三",
        "author": "吕岩",
        "content": "还丹功满未朝天，且向人间度有缘。\n拄杖两头担日月，葫芦一箇隐山川。\n诗吟自得闲中句，酒饮多遗醉后钱。\n若问我修何妙法，不离身内汞和铅。",
        "dynasty": "唐",
        "collection_info": null
    },
    {
        "title": "七言 四十四",
        "author": "吕岩",
        "content": "半红半黑道中玄，水养真金火养铅。\n解接往年三寸气，还将运动一周天。\n烹煎尽在阴阳力，进退须凭日月权。\n只此功成三岛外，稳乘鸾凤谒诸仙。",
        "dynasty": "唐",
        "collection_info": null
    },
    {
        "title": "七言 四十五",
        "author": "吕岩",
        "content": "返本还元已到干，能升能降号飞仙。\n一阳生是兴功日，九转周为得道年。\n炼药但寻金裏水，安炉先立地中天。\n此中便是还丹理，不遇奇人誓莫传。",
        "dynasty": "唐",
        "collection_info": null
    },
    {
        "title": "七言 四十六",
        "author": "吕岩",
        "content": "飞龙九五已升天，次第还当赤帝权。\n喜遇汞珠凝正午，幸逢铅母结重玄。\n狂猨自伏何须炼，野马亲调不着鞭。\n炼就一丸天上药，顿然心地永刚坚。",
        "dynasty": "唐",
        "collection_info": null
    },
    {
        "title": "七言 四十七",
        "author": "吕岩",
        "content": "举世何人悟我家，我家别是一荣华。\n盈箱贮积登仙录，满室收藏伏火砂。\n顿饮长生天上酒，常栽不死洞中花。\n凡流若问吾生计，遍地纷纷五彩霞。",
        "dynasty": "唐",
        "collection_info": null
    },
    {
        "title": "七言 四十八",
        "author": "吕岩",
        "content": "津能充渴气充粮，家住三清玉帝乡。\n金鼎炼来多外白，玉虚烹处彻中黄。\n始知青帝离宫住，方信金精水府藏。\n流俗要求玄妙理，参同契有两三行。",
        "dynasty": "唐",
        "collection_info": null
    },
    {
        "title": "七言 四十九",
        "author": "吕岩",
        "content": "紫诏随鸾下玉京，元君相命会三清。\n便将金鼎丹砂饵，时拂霞衣驾鹤行。\n天上双童持佩引，月中娇女执幡迎。\n此时功满参真后，始信仙都有姓名。",
        "dynasty": "唐",
        "collection_info": null
    },
    {
        "title": "七言 五十",
        "author": "吕岩",
        "content": "修修修得到干干，方号人间一醉仙。\n世上光阴催短景，洞中花木任长年。\n形飞峭壁非凡骨，神在玄宫别有天。\n唯愿先生频一顾，更玄玄外问玄玄。",
        "dynasty": "唐",
        "collection_info": null
    },
    {
        "title": "七言 一",
        "author": "吕岩",
        "content": "金丹一粒定长生，须得真铅炼甲庚。\n火取南方赤凤髓，水求北海黑龟精。\n鼎追四季中央合，药遣三元八卦行。\n斋戒兴功成九转，定应入口鬼神惊。",
        "dynasty": "唐",
        "collection_info": null
    },
    {
        "title": "七言 二",
        "author": "吕岩",
        "content": "功满来来际会难，又闻东去上仙坛。\n杖头春色一壶酒，顶上云攒五岳冠。\n饮酒龟儿人不识，烧山符子鬼难看。\n先生去后身须老，乞与贫儒换骨丹。",
        "dynasty": "唐",
        "collection_info": null
    },
    {
        "title": "七言 三",
        "author": "吕岩",
        "content": "碧潭深处一真人，貌似桃花体似银。\n鬓髮未斑缘有术，红颜不老为通神。\n蓬莱要去如今去，架上黄衣化作云。\n任彼桑田变沧海，一丸丹药定千春。",
        "dynasty": "唐",
        "collection_info": null
    },
    {
        "title": "七言 四",
        "author": "吕岩",
        "content": "炉养丹砂鬓不斑，假将名利住人间。\n已逢志士传神药，又喜同流动笑颜。\n老子道经分付得，少微星许共相攀。\n幸蒙上士甘捞摝，处世输君一箇闲。",
        "dynasty": "唐",
        "collection_info": null
    },
    {
        "title": "七言 五",
        "author": "吕岩",
        "content": "谁解长生似我哉，炼成真气在三台。\n尽知白日昇天去，刚逐红尘下世来。\n黑虎行时倾雨露，赤龙耕处产琼瑰。\n只吞一粒金丹药，飞入青霄更不回。",
        "dynasty": "唐",
        "collection_info": null
    },
    {
        "title": "七言 六",
        "author": "吕岩",
        "content": "乱云堆裏表星都，认得深藏大丈夫。\n绿酒醉眠闲日月，白苹风定钓江湖。\n长将气度随天道，不把言词问世徒。\n山水路遥人不到，茅君消息近知无。",
        "dynasty": "唐",
        "collection_info": null
    },
    {
        "title": "七言 七",
        "author": "吕岩",
        "content": "鹤为车驾酒为粮，为恋长生不死乡。\n地脉尚能缩得短，人年岂不展教长。\n星辰往往壶中见，日月时时衲裏藏。\n若欲时流亲得见，朝朝不离水银行。",
        "dynasty": "唐",
        "collection_info": null
    },
    {
        "title": "七言 八",
        "author": "吕岩",
        "content": "灵芝无种亦无根，解饮能餐自返魂。\n但得烟霞供岁月，任他乌兔走干坤。\n婴儿只恋阳中母，姹女须朝顶上尊。\n一得不回千古内，更无冢墓示儿孙。",
        "dynasty": "唐",
        "collection_info": null
    },
    {
        "title": "七言 九",
        "author": "吕岩",
        "content": "世上何人会此言，休将名利挂心田。\n等闲倒尽十分酒，遇兴高吟一百篇。\n物外烟霞为伴侣，壶中日月任婵娟。\n他时功满归何处，直驾云车入洞天。",
        "dynasty": "唐",
        "collection_info": null
    },
    {
        "title": "七言 十",
        "author": "吕岩",
        "content": "玄门帝子坐中央，得算明长感玉皇。\n枕上山河和雨露，笛中日月混潇湘。\n坎男会遇逢金女，离女交腾嫁木郎。\n真箇夫妻齐守志，立教牵惹在阴阳。",
        "dynasty": "唐",
        "collection_info": null
    },
    {
        "title": "七言 十一",
        "author": "吕岩",
        "content": "遥指高峰笑一声，红霞紫雾面前生。\n每于廛市无人识，长到山中有鹤行。\n时弄玉蟾驱鬼魅，夜煎金鼎煮琼英。\n他时若赴蓬莱洞，知我仙家有姓名。",
        "dynasty": "唐",
        "collection_info": null
    },
    {
        "title": "七言 十二",
        "author": "吕岩",
        "content": "堪笑时人问我家，杖担云物惹烟霞。\n眉藏火电非他说，手种金莲不自夸。\n三尺焦桐为活计，一壶美酒是生涯。\n骑龙远出游三岛，夜久无人翫月华。",
        "dynasty": "唐",
        "collection_info": null
    },
    {
        "title": "七言 十三",
        "author": "吕岩",
        "content": "九曲江边坐卧看，一条长路入天端。\n庆云捧拥朝丹阙，瑞气裴回起白烟。\n铅汞此时为至药，坎离今日结神丹。\n功能济命长无老，只在人心不是难。",
        "dynasty": "唐",
        "collection_info": null
    },
    {
        "title": "七言 十四",
        "author": "吕岩",
        "content": "玄门玄理又玄玄，不死根元在汞铅。\n知是一般真箇术，调和六一也同天。\n玉京山上羊儿闹，金水河中石虎眠。\n妙要能生觉本体，勤心到处自如然。",
        "dynasty": "唐",
        "collection_info": null
    },
    {
        "title": "七言 十五",
        "author": "吕岩",
        "content": "公卿虽贵不曾酬，说着仙乡便去游。\n为讨石肝逢蜃海，因寻甜雪过瀛州。\n山川醉后壶中放，神鬼闲来匣裏收。\n据见目前无箇识，不如杯酒混凡流。",
        "dynasty": "唐",
        "collection_info": null
    },
    {
        "title": "七言 十六",
        "author": "吕岩",
        "content": "曾邀相访到仙家，忽上昆崙宴月华。\n玉女控拢苍獬豸，山童提挈白虾蟇。\n时斟海内千年酒，惯摘壶中四序花。\n今在人寰人不识，看看挥袖入烟霞。",
        "dynasty": "唐",
        "collection_info": null
    },
    {
        "title": "七言 十七",
        "author": "吕岩",
        "content": "火种丹田金自生，重重楼阁自分明。\n三千功行百旬见，万里蓬莱一日程。\n羽化自应无鬼录，玉都长是有仙名。\n今朝得赴瑶池会，九节幢幡洞裏迎。",
        "dynasty": "唐",
        "collection_info": null
    },
    {
        "title": "七言 十八",
        "author": "吕岩",
        "content": "因看崔公入药镜，令人心地转分明。\n阳龙言向离宫出，阴虎还于坎位生。\n二物会时为道本，五方行尽得丹名。\n修真道士如知此，定跨赤龙归玉清。",
        "dynasty": "唐",
        "collection_info": null
    },
    {
        "title": "七言 十九",
        "author": "吕岩",
        "content": "浮生不实为轻忽，衲服深藏奇异骨。\n非是尘中不染尘，焉得物外通无物。\n共语难兮情兀兀，独自行时轻拂拂。\n一点刀圭五彩生，飞丹走入神仙窟。",
        "dynasty": "唐",
        "collection_info": null
    },
    {
        "title": "七言 二十",
        "author": "吕岩",
        "content": "莫怪爱吟天上诗，盖缘吟得世间稀。\n惯餐玉帝宫中饭，曾着蓬莱洞裏衣。\n马踏日轮红露捲，凤衔月角擘云飞。\n何时再控青丝辔，又掉金鞭入紫微。",
        "dynasty": "唐",
        "collection_info": null
    },
    {
        "title": "七言 二十一",
        "author": "吕岩",
        "content": "黄芽白雪两飞金，行即高歌醉即吟。\n日月暗扶君甲子，干坤自与我知音。\n精灵灭迹三清剑，风雨腾空一弄琴。\n的当南游归甚处，莫交鹤去上天寻。",
        "dynasty": "唐",
        "collection_info": null
    },
    {
        "title": "七言 二十二",
        "author": "吕岩",
        "content": "云鬓双明骨更轻，自言寻鹤到蓬瀛。\n日论药草皆知味，问着神仙自得名。\n簪冷夜龙穿碧洞，枕寒晨虎卧银城。\n来春又拟携筇去，为忆轩辕海上行。",
        "dynasty": "唐",
        "collection_info": null
    },
    {
        "title": "七言 二十三",
        "author": "吕岩",
        "content": "龙精龟眼两相和，丈六男儿不奈何。\n九盏水中煎赤子，一轮火内养黄婆。\n月圆自觉离天网，功满方知出地罗。\n半醉好吞龙凤髓，劝君休更认弥陀。",
        "dynasty": "唐",
        "collection_info": null
    },
    {
        "title": "七言 二十四",
        "author": "吕岩",
        "content": "强居此境绝知音，野景虽多不合吟。\n诗句若喧卿相口，姓名还动帝王心。\n道袍薜带应慵挂，隐帽皮冠尚懒簪。\n除此更无余箇事，一壶村酒一张琴。",
        "dynasty": "唐",
        "collection_info": null
    },
    {
        "title": "七言 二十五",
        "author": "吕岩",
        "content": "华阳山裏多芝田，华阳山叟復延年。\n青松岩畔攀高干，白云堆裏饮飞泉。\n不寒不热神荡荡，东来西去气绵绵。\n三千功满好归去，休与时人说洞天。",
        "dynasty": "唐",
        "collection_info": null
    },
    {
        "title": "七言 二十六",
        "author": "吕岩",
        "content": "天生不散自然心，成败从来古与今。\n得路应知能出世，迷途终是任埋沈。\n身边至药堪攻炼，物外丹砂且细寻。\n咫尺洞房仙景在，莫随波浪没光阴。",
        "dynasty": "唐",
        "collection_info": null
    },
    {
        "title": "七言 二十七",
        "author": "吕岩",
        "content": "自隐玄都不记春，几回沧海变成尘。\n玉京殿裏朝元始，金阙宫中拜老君。\n闷即驾乘千岁鹤，闲来高卧九重云。\n我今学得长生法，未肯轻传与世人。",
        "dynasty": "唐",
        "collection_info": null
    },
    {
        "title": "七言 二十八",
        "author": "吕岩",
        "content": "北帝南辰掌内观，潜通造化暗相传。\n金槌袖裏居元宅，玉户星宫降上玄。\n举世尽皆寻此道，谁人空裏得玄关。\n明明道在堪消息，日月滩头去又还。",
        "dynasty": "唐",
        "collection_info": null
    },
    {
        "title": "七言 二十九",
        "author": "吕岩",
        "content": "日影元中合自然，奔雷走电入中原。\n长驱赤马居东殿，大启朱门泛碧泉。\n怒拔昆吾歌圣化，喜陪孤月贺新年。\n方知此是生生物，得在仁人始受传。",
        "dynasty": "唐",
        "collection_info": null
    },
    {
        "title": "七言 三十",
        "author": "吕岩",
        "content": "六龙齐驾得昇干，须觉潜通造化权。\n真道每吟秋月澹，至言长运碧波寒。\n昼乘白虎游三岛，夜顶金冠立古坛。\n一载已成千岁药，谁人将袖染尘寰。",
        "dynasty": "唐",
        "collection_info": null
    },
    {
        "title": "七言 三十一",
        "author": "吕岩",
        "content": "五岳滩头景象新，仁人方达杳冥身。\n天纲运转三元净，地脉通来万物生。\n自晓谷神通此道，谁将理性欲修真。\n明明说向中黄路，霹雳声中自得神。",
        "dynasty": "唐",
        "collection_info": null
    },
    {
        "title": "七言 三十二",
        "author": "吕岩",
        "content": "欲陪仙侣得身轻，飞过蓬莱彻上清。\n朱顶鹤来云外接，紫鳞鱼向海中迎。\n姮娥月桂花先吐，王母仙桃子渐成。\n下瞰日轮天欲晓，定知人世久长生。",
        "dynasty": "唐",
        "collection_info": null
    },
    {
        "title": "七言 三十三",
        "author": "吕岩",
        "content": "四海皆忙几箇闲，时人口内说尘缘。\n知君有道来山上，何似无名住世间。\n十二楼台藏秘诀，五千言内隐玄关。\n方知鼎贮神仙药，乞取刀圭一粒看。",
        "dynasty": "唐",
        "collection_info": null
    },
    {
        "title": "七言 三十四",
        "author": "吕岩",
        "content": "割断繁华掉却荣，便从初得是长生。\n曾于锦水为蝉蜕，又向蓬莱别姓名。\n三住住来无否泰，一尘尘在世人情。\n不知功满归何处，直跨虬龙上玉京。",
        "dynasty": "唐",
        "collection_info": null
    },
    {
        "title": "七言 三十五",
        "author": "吕岩",
        "content": "当年诗价满皇都，掉臂西归是丈夫。\n万顷白云独自有，一枝丹桂阿谁无。\n闲寻渭曲渔翁引，醉上莲峰道士扶。\n他日与君重际会，竹溪茅舍夜相呼。",
        "dynasty": "唐",
        "collection_info": null
    },
    {
        "title": "七言 三十六",
        "author": "吕岩",
        "content": "金锤灼灼舞天阶，独自骑龙去又来。\n高卧白云观日窟，闲眠秋月擘天开。\n离花片片干坤产，坎蘂翻翻造化栽。\n晚醉九岩回首望，北邙山下骨皑皑。",
        "dynasty": "唐",
        "collection_info": null
    },
    {
        "title": "七言 三十七",
        "author": "吕岩",
        "content": "结交常与道情深，日日随他出又沈。\n若要自通云外鹤，直须勤炼水中金。\n丹成只恐干坤窄，饵了宁忧疾患侵。\n未去瑶台犹混世，不妨杯酒喜闲吟。",
        "dynasty": "唐",
        "collection_info": null
    },
    {
        "title": "七言 三十八",
        "author": "吕岩",
        "content": "因携琴剑下烟萝，何幸今朝喜暂过。\n貌相本来犹自可，针医偏更効无多。\n仙经已读三千卷，古法曾持十二科。\n些小道功如不信，金阶舍手试看么。",
        "dynasty": "唐",
        "collection_info": null
    },
    {
        "title": "七言 三十九",
        "author": "吕岩",
        "content": "倾侧华阳醉再三，骑[龙]遇晚下南岩。\n眉因拍剑留星电，衣为眠云惹碧岚。\n金液变来成雨露，玉都归去老松杉。\n曾将铁镜照神鬼，霹雳搜寻火满潭。",
        "dynasty": "唐",
        "collection_info": null
    },
    {
        "title": "七言 四十",
        "author": "吕岩",
        "content": "铁镜烹金火满空，碧潭龙卧夕阳中。\n麒麟意合干坤地，獬豸机关日月东。\n三尺剑横双水岸，五丁冠顶百神宫。\n闲铺羽服居仙窟，自着金莲造化功。",
        "dynasty": "唐",
        "collection_info": null
    },
    {
        "title": "七言 四十一",
        "author": "吕岩",
        "content": "随缘信业任浮沈，似水如云一片心。\n两卷道经三尺剑，一条藜杖七弦琴。\n壶中有药逢人施，腹内新诗遇客吟。\n一嚼永添千载寿，一丸丹点一斤金。",
        "dynasty": "唐",
        "collection_info": null
    },
    {
        "title": "七言 四十二",
        "author": "吕岩",
        "content": "琴剑酒碁龙鹤虎，逍遥落托永无忧。\n闲骑白鹿游三岛，闷驾青牛看十洲。\n碧洞远观明月上，青山高隐綵云流。\n时人若要还如此，名利浮华即便休。",
        "dynasty": "唐",
        "collection_info": null
    },
    {
        "title": "七言 四十三",
        "author": "吕岩",
        "content": "紫极宫中我自知，亲磨神剑剑还飞。\n先差玉子开南殿，后遣青龙入紫微。\n九鼎黄芽栖瑞凤，一躯仙骨养灵芝。\n蓬莱不是凡人处，只怕愚人泄世机。",
        "dynasty": "唐",
        "collection_info": null
    },
    {
        "title": "七言 四十四",
        "author": "吕岩",
        "content": "向身方始出埃尘，造化功夫只在人。\n早使亢龙抛地网，岂知白虎出天真。\n绵绵有路谁留我，默默忘言自合神。\n击剑夜深归甚处，披星带月折麒麟。",
        "dynasty": "唐",
        "collection_info": null
    },
    {
        "title": "七言 四十五",
        "author": "吕岩",
        "content": "春尽闲闲过落花，一回舞剑一吁嗟。\n常忧白日光阴促，每恨青天道路赊。\n本志不求名与利，元心只慕水兼霞。\n世间万种浮沈事，达理谁能似我家。",
        "dynasty": "唐",
        "collection_info": null
    },
    {
        "title": "七言 四十六",
        "author": "吕岩",
        "content": "日为和解月呼丹，华夏诸侯肉眼看。\n仁义异如胡越异，世情难似泰衡难。\n八仙炼后钟神异，四海磨成照胆寒。\n笑指不平千万万，骑龙抚剑九重关。",
        "dynasty": "唐",
        "collection_info": null
    },
    {
        "title": "七言 四十七",
        "author": "吕岩",
        "content": "别来洛汭六东风，醉眼吟情慵不慵。\n摆撼干坤金剑吼，烹煎日月玉炉红。\n杖摇楚甸三千里，鹤翥秦烟几万重。\n为报晋成仙子道，再期春色会稽峰。",
        "dynasty": "唐",
        "collection_info": null
    },
    {
        "title": "七言 四十八",
        "author": "吕岩",
        "content": "髮头滴血眼如镮，吐气云生怒世间。\n争耐不平千古事，须期一诀荡凶顽。\n蛟龙斩处翻沧海，暴虎除时拔远山。\n为灭世情兼负义，剑光腥染点痕斑。",
        "dynasty": "唐",
        "collection_info": null
    },
    {
        "title": "七言 四十九",
        "author": "吕岩",
        "content": "雨雪霏霏天已暮，金钟满劝抚焦桐。\n诗吟席上未移刻，剑舞筵前疾似风。\n何事行杯当午夜，忽然怒目便腾空。\n不知谁是亏忠孝，携箇人头入坐中。",
        "dynasty": "唐",
        "collection_info": null
    },
    {
        "title": "七言 五十",
        "author": "吕岩",
        "content": "未炼还丹且炼心，丹成方觉道元深。\n每留客有钱酤酒，谁信君无药点金。\n洞裏风雷归掌握，壶中日月在胸襟。\n神仙事业人难会，养性长生自意吟。",
        "dynasty": "唐",
        "collection_info": null
    },
    {
        "title": "七言 五十一",
        "author": "吕岩",
        "content": "铁牛耕地种金钱，刻石时童把贯穿。\n一粒粟中藏世界，二升铛内煮山川。\n白头老子眉垂地，碧眼胡儿手指天。\n若向此中玄会得，此玄玄外更无玄。",
        "dynasty": "唐",
        "collection_info": null
    },
    {
        "title": "七言 五十二",
        "author": "吕岩",
        "content": "箕星昴宿下长天，凡景宁教不愕然。\n龙出水来鳞甲就，鹤冲天气羽毛全。\n尘中教化千人眼，世上人知尔雅篇。\n自是凡流福命薄，忍教微妙略轻传。",
        "dynasty": "唐",
        "collection_info": null
    },
    {
        "title": "七言 五十三",
        "author": "吕岩",
        "content": "闲来掉臂入天门，拂袂徐徐撮綵云。\n无语下窥黄谷子，破颜平揖紫霞君。\n拟登瑶殿参金母，回访瀛洲看日轮。\n恰值嫦娥排宴会，瑶浆新熟味氤氲。",
        "dynasty": "唐",
        "collection_info": null
    },
    {
        "title": "七言 五十四",
        "author": "吕岩",
        "content": "曾随刘阮醉桃源，未省人间欠酒钱。\n一领布裘权且当，九天回日却归还。\n凤茸袄子非为贵，狐白裘裳欲比难。\n只此世间无价宝，不凭火裏试烧看。",
        "dynasty": "唐",
        "collection_info": null
    },
    {
        "title": "七言 五十五",
        "author": "吕岩",
        "content": "因思往事却成憨，曾读仙经第十三。\n武氏死时应室女，陈王没后是童男。\n两轮日月从他载，九箇山河一担担。\n尽日无人话消息，一壶春酒且醺酣。",
        "dynasty": "唐",
        "collection_info": null
    },
    {
        "title": "七言 五十六",
        "author": "吕岩",
        "content": "垂袖腾腾傲世尘，葫芦携却数游巡。\n利名身外终非道，龙虎门前辨取真。\n一觉梦魂朝紫府，数年踪迹隐埃尘。\n华阴市内纔相见，不是寻常卖药人。",
        "dynasty": "唐",
        "collection_info": null
    },
    {
        "title": "七言 五十七",
        "author": "吕岩",
        "content": "万卷仙经三尺琴，刘安闻说是知音。\n杖头春色一壶酒，炉内丹砂万点金。\n闷裏醉眠三路口，闲来游钓洞庭心。\n相逢相遇人谁识，只恐冲天没处寻。",
        "dynasty": "唐",
        "collection_info": null
    },
    {
        "title": "七言 五十八",
        "author": "吕岩",
        "content": "曾战蚩尤玉座前，六龙高驾振鸣銮。\n如来车后随金鼓，黄帝旗傍戴铁冠。\n醉捋黑鬚三岛黯，怒抽霜剑十洲寒。\n轩辕世代横行后，直隐深岩久觅难。",
        "dynasty": "唐",
        "collection_info": null
    },
    {
        "title": "七言 五十九",
        "author": "吕岩",
        "content": "头角苍浪声似钟，貌如冰雪骨如松。\n匣中宝剑时频吼，袖裏金锤逞露风。\n会饮酒时为伴侣，能行诗句便参同。\n来年定赴蓬莱会，骑箇生狞九色龙。",
        "dynasty": "唐",
        "collection_info": null
    },
    {
        "title": "七言 六十",
        "author": "吕岩",
        "content": "神仙暮入黄金阙，将相门关白玉京。\n可是洞中无好景，为怜天下有众生。\n心琴际会闲随鹤，匣剑时磨待断鲸。\n进退两楹俱未应，凭君与我指前程。",
        "dynasty": "唐",
        "collection_info": null
    },
    {
        "title": "七言 六十一",
        "author": "吕岩",
        "content": "九鼎烹煎一味砂，自然火候放童花。\n星辰照出青莲颗，日月能藏白马牙。\n七返返成生碧雾，九还还就吐红霞。\n有人夺得玄珠饵，三岛途中路不赊。",
        "dynasty": "唐",
        "collection_info": null
    },
    {
        "title": "七言 六十二",
        "author": "吕岩",
        "content": "天生一物变三才，交感阴阳结圣胎。\n龙虎顺行阴鬼去，龟蛇逆往火龙来。\n婴儿日吃黄婆髓，姹女时餐白玉杯。\n功满自然居物外，人间寒署任轮回。",
        "dynasty": "唐",
        "collection_info": null
    },
    {
        "title": "七言 六十三",
        "author": "吕岩",
        "content": "星辰聚会入离乡，日月盈亏助药王。\n三候火烧金鼎宝，五符水炼玉壶浆。\n干坤反覆龙收雾，卯酉相吞虎放光。\n入室用机擒捉取，一丸丹点体纯阳。",
        "dynasty": "唐",
        "collection_info": null
    },
    {
        "title": "真人行巴陵市太守怒其不避使案吏具其罪真人曰须酒醒耳顷忽失之但留诗曰",
        "author": "吕岩",
        "content": "暂别蓬莱海上游，偶逢太守问根由。\n身居北斗星杓下，剑挂南宫月角头。\n道我醉来真箇醉，不知愁是怎生愁。\n相逢何事不相认，却驾白云归去休。",
        "dynasty": "唐",
        "collection_info": null
    },
    {
        "title": "仙乐侑席",
        "author": "吕岩",
        "content": "曾经天上三千劫，又在人间五百年。\n腰下剑锋横紫电，炉中丹焰起苍烟。\n纔骑白鹿过苍海，復跨青牛入洞天。\n小技等闲聊戏尔，无人知我是真仙。",
        "dynasty": "唐",
        "collection_info": null
    },
    {
        "title": "题桐柏山黄先生庵门",
        "author": "吕岩",
        "content": "吾有玄中极玄语，周游八极无处吐。\n云軿飘泛到凝阳，一见君兮在玄浦。\n知君本是孤云客，拟话希夷生恍惚。\n无为大道本根源，要君亲见求真物。\n其中有一分三五，本自无名号丹母。\n寒泉沥沥气绵绵，上透昆崙还紫府。\n浮沈升降入中宫，四象五行齐见土。\n驱青龙，擒白虎，起祥风兮下甘露。\n铅凝真汞结丹砂，一派火轮真为主。\n既修真，须坚确，能转干坤泛海岳。\n运行天地莫能知，变化鬼神应不觉。\n千朝炼就紫金身，乃致全神归返朴。\n黄秀才，黄秀才，既修真，须且早，人间万事何时了。\n贪名贪利爱金多，为他财色身衰老。\n我今劝子心悲切，君自思兮生猛烈。\n莫教大限到身来，又是随流入生灭。\n留此片言，用表其意。\n他日相逢，必与汝决。\n莫退初心，善爱善爱。",
        "dynasty": "唐",
        "collection_info": null
    },
    {
        "title": "五言 一",
        "author": "吕岩",
        "content": "悟了长生理，秋莲处处开。\n金童登锦帐，玉女下香阶。\n虎啸天魂住，龙吟地魄来。\n有人明此道，立使返婴孩。",
        "dynasty": "唐",
        "collection_info": null
    },
    {
        "title": "五言 二",
        "author": "吕岩",
        "content": "姹女住南方，身边产太阳。\n蟾宫烹玉液，坎户炼琼浆。\n过去神仙饵，今来到我尝。\n一杯延万纪，物外任翱翔。",
        "dynasty": "唐",
        "collection_info": null
    },
    {
        "title": "五言 三",
        "author": "吕岩",
        "content": "顿悟黄芽理，阴阳禀自然。\n干坤炉裏炼，日月鼎中煎。\n木产长生汞，金[烹]续命铅。\n世人明此道，立便返童颜。",
        "dynasty": "唐",
        "collection_info": null
    },
    {
        "title": "五言 四",
        "author": "吕岩",
        "content": "宇宙产黄芽，经炉煅作砂。\n阴阳烹五彩，水火炼三花。\n鼎内龙降虎，壶中龟遣蛇。\n功成归物外，自在乐烟霞。",
        "dynasty": "唐",
        "collection_info": null
    },
    {
        "title": "五言 五",
        "author": "吕岩",
        "content": "要觅长生路，除非认本元。\n都来一味药，刚道数千般。\n丹鼎烹成汞，炉中炼就铅。\n依时服一粒，白日上冲天。",
        "dynasty": "唐",
        "collection_info": null
    },
    {
        "title": "五言 六",
        "author": "吕岩",
        "content": "姹女住瑶台，仙花满地开。\n金苗从此出，玉蘂自天来。\n凤舞长生曲，鸾歌续命杯。\n有人明此道，海变已千回。",
        "dynasty": "唐",
        "collection_info": null
    },
    {
        "title": "五言 七",
        "author": "吕岩",
        "content": "古往诸仙子，根元占甲庚。\n水中闻虎啸，火裏见龙行。\n进退穷三候，相吞用八纮。\n冲天功行满，寒暑不能争。",
        "dynasty": "唐",
        "collection_info": null
    },
    {
        "title": "五言 八",
        "author": "吕岩",
        "content": "我悟长生理，太阳伏太阴。\n离宫生白玉，坎户产黄金。\n要主君臣义，须存子母心。\n九重神室内，虎啸与龙吟。",
        "dynasty": "唐",
        "collection_info": null
    },
    {
        "title": "五言 九",
        "author": "吕岩",
        "content": "灵丹产太虚，九转入重炉。\n浴就红莲颗，烧成白玉珠。\n水中铅一两，火内汞三铢。\n吃了瑶台宝，升天任海枯。",
        "dynasty": "唐",
        "collection_info": null
    },
    {
        "title": "五言 十",
        "author": "吕岩",
        "content": "姹女住离宫，身边产雌雄。\n炉中七返毕，鼎内九还终。\n悟了鱼投水，迷因鸟在笼。\n耄年服一粒，立地变冲童。",
        "dynasty": "唐",
        "collection_info": null
    },
    {
        "title": "五言 十一",
        "author": "吕岩",
        "content": "盗得干坤祖，阴阳是本宗。\n天魂生白虎，地魄产青龙。\n运宝泥丸在，搬精入上宫。\n有人明此法，万载貌如童。",
        "dynasty": "唐",
        "collection_info": null
    },
    {
        "title": "五言 十二",
        "author": "吕岩",
        "content": "要觅金丹理，根元不易逢。\n三才七返足，四象九还终。\n浴就微微白，烧成渐渐红。\n一丸延万纪，物外去冲冲。",
        "dynasty": "唐",
        "collection_info": null
    },
    {
        "title": "五言 十三",
        "author": "吕岩",
        "content": "箇箇觅长生，根元不易寻。\n要贪天上宝，须去世间琛。\n炼就水中火，烧成阳内阴。\n祖师亲有语，一味水中金。",
        "dynasty": "唐",
        "collection_info": null
    },
    {
        "title": "五言 十四",
        "author": "吕岩",
        "content": "万物皆生土，如人得本元。\n青龙精是汞，白虎水为铅。\n悟者子投母，迷应地是天。\n将来物外客，箇箇补丹田。",
        "dynasty": "唐",
        "collection_info": null
    },
    {
        "title": "五言 十五",
        "author": "吕岩",
        "content": "二十四神清，三千功行成。\n寒云连地转，圣日满天明。\n玉子偏宜种，金田岂在耕。\n此中真妙理，谁道不长生。",
        "dynasty": "唐",
        "collection_info": null
    },
    {
        "title": "五言 十六",
        "author": "吕岩",
        "content": "妙妙妙中妙，玄玄玄更玄。\n动言俱演道，语默尽神仙。\n在掌如珠异，当空似月圆。\n他时功满后，直入大罗天。",
        "dynasty": "唐",
        "collection_info": null
    },
    {
        "title": "绝句 一",
        "author": "吕岩",
        "content": "捉得金晶固命基，日魂东畔月华西。\n于中炼就长生药，服了还同天地齐。",
        "dynasty": "唐",
        "collection_info": null
    },
    {
        "title": "绝句 二",
        "author": "吕岩",
        "content": "莫怪瑶池消息稀，只缘尘事隔天机。\n若人寻得水中火，有一黄童上太微。",
        "dynasty": "唐",
        "collection_info": null
    },
    {
        "title": "绝句 三",
        "author": "吕岩",
        "content": "混元海底隐生伦，内有黄童玉帝名。\n白虎神符潜姹女，灵元镇在七元君。",
        "dynasty": "唐",
        "collection_info": null
    },
    {
        "title": "绝句 四",
        "author": "吕岩",
        "content": "三亩丹田无种种，种时须藉赤龙耕。\n曾将此种教人种，不解铅池道不生。",
        "dynasty": "唐",
        "collection_info": null
    },
    {
        "title": "绝句 五",
        "author": "吕岩",
        "content": "闪灼虎龙神劒飞，好凭身事莫相违。\n传时须在干坤力，便透三清入紫微。",
        "dynasty": "唐",
        "collection_info": null
    },
    {
        "title": "绝句 六",
        "author": "吕岩",
        "content": "不用梯媒向外求，还丹只在体中收。\n莫言大道人难得，自是功夫不到头。",
        "dynasty": "唐",
        "collection_info": null
    },
    {
        "title": "绝句 七",
        "author": "吕岩",
        "content": "饮酒须教一百杯，东浮西泛自梯媒。\n日精自与月华合，有箇明珠走上来。",
        "dynasty": "唐",
        "collection_info": null
    },
    {
        "title": "绝句 八",
        "author": "吕岩",
        "content": "不负三光不负人，不欺神道不欺贫。\n有人问我修行法，只种心田养此身。",
        "dynasty": "唐",
        "collection_info": null
    },
    {
        "title": "绝句 九",
        "author": "吕岩",
        "content": "时人若拟去瀛洲，先过巍巍十八楼。\n自有电雷声震动，一池金水向东流。",
        "dynasty": "唐",
        "collection_info": null
    },
    {
        "title": "绝句 十",
        "author": "吕岩",
        "content": "瓶子如金玉子黄，上升下降续神光。\n三元一会经年净，这箇天中日月长。",
        "dynasty": "唐",
        "collection_info": null
    },
    {
        "title": "绝句 十一",
        "author": "吕岩",
        "content": "学道须教彻骨贫，囊中只有五三文。\n有人问我修行法，遥指天边日月轮。",
        "dynasty": "唐",
        "collection_info": null
    },
    {
        "title": "绝句 十二",
        "author": "吕岩",
        "content": "我自忘心神自悦，跨水穿云来相谒。\n不问黄芽肘后方，妙道通微怎生说。",
        "dynasty": "唐",
        "collection_info": null
    },
    {
        "title": "绝句 十三",
        "author": "吕岩",
        "content": "肘传丹篆千年术，口诵黄庭两卷经。\n鹤观古坛松影裏，悄无人迹户长扃。",
        "dynasty": "唐",
        "collection_info": null
    },
    {
        "title": "绝句 十四",
        "author": "吕岩",
        "content": "独上高峰望八都，黑云散后月还孤。\n茫茫宇宙人无数，几箇男儿是丈夫。",
        "dynasty": "唐",
        "collection_info": null
    },
    {
        "title": "绝句 十五",
        "author": "吕岩",
        "content": "天下都游半日功，不须跨凤与乘龙。\n偶因博戏飞神劒，摧却终南第一峰。",
        "dynasty": "唐",
        "collection_info": null
    },
    {
        "title": "绝句 十六",
        "author": "吕岩",
        "content": "朝游北越暮苍梧，袖裏青虵胆气麤。\n三入岳阳人不识，朗吟飞过洞庭湖。",
        "dynasty": "唐",
        "collection_info": null
    },
    {
        "title": "绝句 十七",
        "author": "吕岩",
        "content": "趯倒葫芦掉却琴，倒行直上卧牛岑。\n水飞石上迸如雪，立地看天坐地吟。",
        "dynasty": "唐",
        "collection_info": null
    },
    {
        "title": "绝句 十八",
        "author": "吕岩",
        "content": "吾家本住在天齐，零落白云鏁石梯。\n来往八千消半日，依前归路不曾迷。",
        "dynasty": "唐",
        "collection_info": null
    },
    {
        "title": "绝句 十九",
        "author": "吕岩",
        "content": "莲峰道士高且洁，不下莲宫经岁月。\n星辰夜礼玉簪寒，龙虎晓开金鼎热。",
        "dynasty": "唐",
        "collection_info": null
    },
    {
        "title": "绝句 二十",
        "author": "吕岩",
        "content": "东山东畔忽相逢，握手丁宁语似钟。\n劒术已成君把去，有蛟龙处斩蛟龙。",
        "dynasty": "唐",
        "collection_info": null
    },
    {
        "title": "绝句 二十一",
        "author": "吕岩",
        "content": "朝泛苍梧暮却还，洞中日月我为天。\n匣中宝劒时时吼，不遇同人誓不传。",
        "dynasty": "唐",
        "collection_info": null
    },
    {
        "title": "绝句 二十二",
        "author": "吕岩",
        "content": "偎岩拍手葫芦舞，过岭穿云拄杖飞。\n来往八千须半日，金州南畔有松扉。",
        "dynasty": "唐",
        "collection_info": null
    },
    {
        "title": "绝句 二十三",
        "author": "吕岩",
        "content": "养得儿形似我形，我身枯悴子光精。\n生生世世常如此，争似留神养自身。",
        "dynasty": "唐",
        "collection_info": null
    },
    {
        "title": "绝句 二十四",
        "author": "吕岩",
        "content": "精养灵根气养神，此真之外更无真。\n神仙不肯分明说，迷了千千万万人。",
        "dynasty": "唐",
        "collection_info": null
    },
    {
        "title": "绝句 二十五",
        "author": "吕岩",
        "content": "不事王侯不种田，日高犹自抱琴眠。\n起来旋点黄金买，不使人间作业钱。",
        "dynasty": "唐",
        "collection_info": null
    },
    {
        "title": "绝句 二十六",
        "author": "吕岩",
        "content": "天涯海角人求我，行到天涯不见人。\n忠孝义慈行方便，不须求我自然真。",
        "dynasty": "唐",
        "collection_info": null
    },
    {
        "title": "绝句 二十七",
        "author": "吕岩",
        "content": "莫道幽人一事无，闲中尽有静工夫。\n闭门清昼读书罢，扫地焚香到日晡。",
        "dynasty": "唐",
        "collection_info": null
    },
    {
        "title": "绝句 二十八",
        "author": "吕岩",
        "content": "先生先生貌狞恶，拔劒当空气云错。\n连喝三回急急去，歘然空裏人头落。",
        "dynasty": "唐",
        "collection_info": null
    },
    {
        "title": "绝句 二十九",
        "author": "吕岩",
        "content": "劒起星奔万里诛，风雷时逐雨声麤。\n人头携处非人在，何事高吟过五湖。",
        "dynasty": "唐",
        "collection_info": null
    },
    {
        "title": "绝句 三十",
        "author": "吕岩",
        "content": "麤眉卓竖语如雷，闻说不平便放杯。\n仗劒当空千里去，一更别我二更回。",
        "dynasty": "唐",
        "collection_info": null
    },
    {
        "title": "绝句 三十一",
        "author": "吕岩",
        "content": "先生先生莫外求，道要人传劒要收。\n今日相逢江海畔，一杯村酒劝君休。",
        "dynasty": "唐",
        "collection_info": null
    },
    {
        "title": "绝句 三十二",
        "author": "吕岩",
        "content": "庞眉鬬竖恶精神，万里腾空一踊身。\n背上匣中三尺劒，为天且示不平人。",
        "dynasty": "唐",
        "collection_info": null
    },
    {
        "title": "徽宗斋会",
        "author": "吕岩",
        "content": "高谈阔论若无人，可惜明君不遇真。\n陛下问臣来日事，请看午未丙丁春。",
        "dynasty": "唐",
        "collection_info": null
    },
    {
        "title": "七夕 一",
        "author": "吕岩",
        "content": "四海孤游一野人，两壶霜雪足精神。\n坎离二物君收得，龙虎丹行运水银。",
        "dynasty": "唐",
        "collection_info": null
    },
    {
        "title": "七夕 二",
        "author": "吕岩",
        "content": "野人本是天台客，石桥南畔有旧宅。\n父子生来有两口，多好歌笙不好拍。",
        "dynasty": "唐",
        "collection_info": null
    },
    {
        "title": "赠李德成",
        "author": "吕岩",
        "content": "九重天子寰中贵，五等诸侯门外尊。\n争似布衣狂醉客，不教性命属干坤。",
        "dynasty": "唐",
        "collection_info": null
    },
    {
        "title": "牧童",
        "author": "吕岩",
        "content": "草铺横野六七里，笛弄晚风三四声。\n归来饱饭黄昏后，不脱蓑衣卧月明。",
        "dynasty": "唐",
        "collection_info": null
    },
    {
        "title": "潭州鹤会",
        "author": "吕岩",
        "content": "这回相见不无缘，满院风光小洞天。\n一劒当空又飞去，洞庭惊起老龙眠。",
        "dynasty": "唐",
        "collection_info": null
    },
    {
        "title": "绍兴道会",
        "author": "吕岩",
        "content": "偶乘青帝出蓬莱，劒戟峥嵘遍九垓。\n我在目前人不识，为留一笠莫沉埋。",
        "dynasty": "唐",
        "collection_info": null
    },
    {
        "title": "赠曹先生",
        "author": "吕岩",
        "content": "鹤不西飞龙不行，露干云破洞箫清。\n少年仙子说闲事，遥隔綵云闻笑声。",
        "dynasty": "唐",
        "collection_info": null
    },
    {
        "title": "海上相逢赵同",
        "author": "吕岩",
        "content": "南宫水火吾须济，北阙夫妻我自媒。\n洞裏龙儿娇郁律，山前童子喜徘徊。",
        "dynasty": "唐",
        "collection_info": null
    },
    {
        "title": "题凤翔府天庆观",
        "author": "吕岩",
        "content": "得道年来八百秋，不曾飞劒取人头。\n玉皇未有天符至，且货乌金混世流。",
        "dynasty": "唐",
        "collection_info": null
    },
    {
        "title": "劒画此诗于襄阳雪中",
        "author": "吕岩",
        "content": "岘山一夜玉龙寒，凤林千树梨花老。\n襄阳城裏没人知，襄阳城外江山好。",
        "dynasty": "唐",
        "collection_info": null
    },
    {
        "title": "洞庭湖君山颂",
        "author": "吕岩",
        "content": "午夜君山翫月回，西邻小圃碧莲开。\n天香风露苍华冷，云在青霄鹤未来。",
        "dynasty": "唐",
        "collection_info": null
    },
    {
        "title": "秦州北山观留诗",
        "author": "吕岩",
        "content": "石池清水是吾心，刚被桃花影倒沉。\n一到邽山宫阙内，销闲澄虑七弦琴。",
        "dynasty": "唐",
        "collection_info": null
    },
    {
        "title": "题永康酒楼",
        "author": "吕岩",
        "content": "鲸吸鰲吞数百杯，玉山谁起復谁颓。\n醒时两袂天风冷，一朵红云海上来。",
        "dynasty": "唐",
        "collection_info": null
    },
    {
        "title": "赠滕宗谅",
        "author": "吕岩",
        "content": "华州回道人，来到岳阳城。\n别我游何处，秋空一劒横。",
        "dynasty": "唐",
        "collection_info": null
    },
    {
        "title": "赠江州太平观道士",
        "author": "吕岩",
        "content": "落魄薛高士，年高无白髭。\n云中闲卧石，山裏冷寻碑。\n夸我饮大酒，嫌人说小诗。\n不知甚么汉，一任辈流嗤。",
        "dynasty": "唐",
        "collection_info": null
    },
    {
        "title": "宋朝张天觉为相之日有繿缕道人及门求施公不知礼敬因戏问道人有何仙术荅以能揑土为香公请试为之须臾烟罢道人不见但留诗于案上云",
        "author": "吕岩",
        "content": "捏土为香事有因，世间宜假不宜真。\n皇朝宰相张天觉，天下云游吕洞宾。",
        "dynasty": "唐",
        "collection_info": null
    },
    {
        "title": "赠陈处士",
        "author": "吕岩",
        "content": "青霄一路少人行，休话兴亡事不成。\n金榜因何无姓字，玉都必是有仙名。\n云归入海龙千尺，云满长空鹤一声。\n深谢宋朝明圣主，解书丹诏诏先生。",
        "dynasty": "唐",
        "collection_info": null
    },
    {
        "title": "哭陈先生",
        "author": "吕岩",
        "content": "天网恢恢万象疎，一身亲到华山区。\n寒云去后留残月，春雪来时问太虚。\n六洞真人归紫府，千年鸾鹤老苍梧。\n自从遗却先生后，南北东西少丈夫。",
        "dynasty": "唐",
        "collection_info": null
    },
    {
        "title": "化江南简寂观道士侯用晦磨劒",
        "author": "吕岩",
        "content": "欲整锋铓取惮劳，凌晨开匣玉龙嗥。\n手中气概冰三尺，石上精神虵一条。\n姦血默随流水尽，凶豪今逐渍痕消。\n削平浮世不平事，与尔相将上九霄。",
        "dynasty": "唐",
        "collection_info": null
    },
    {
        "title": "熙宁元年八月十九日过湖州东林沈山用石榴皮写绝句于壁自号回山人",
        "author": "吕岩",
        "content": "西邻已富忧不足，东老虽贫乐有余。\n白酒酿来缘好客，黄金散尽为收书。",
        "dynasty": "唐",
        "collection_info": null
    },
    {
        "title": "大云寺茶诗",
        "author": "吕岩",
        "content": "玉蘂一鎗称绝品，僧家造法极功夫。\n兔毛瓯浅香云白，虾眼汤翻细浪俱。\n断送睡魔离几席，增添清气入肌肤。\n幽丛自落溪岩外，不肯移根入上都。",
        "dynasty": "唐",
        "collection_info": null
    },
    {
        "title": "别诗二首 一",
        "author": "吕岩",
        "content": "无心独坐转黄庭，不逐时流入利名。\n救老只存真一气，修生长遣百神灵。\n朝朝炼液归琼壠，夜夜朝元养玉英。\n莫笑老人贫裏乐，十年功满上三清。",
        "dynasty": "唐",
        "collection_info": null
    },
    {
        "title": "别诗二首 二",
        "author": "吕岩",
        "content": "时人受气禀阴阳，均体干坤寿命长。\n为重本宗能寿永，因轻元祖遂沦亡。\n三宫自有迴流法，万物那无运用方。\n咫尺昆崙山上玉，几人知是药中王。",
        "dynasty": "唐",
        "collection_info": null
    },
    {
        "title": "赠罗浮道士",
        "author": "吕岩",
        "content": "罗浮道士谁同流，草衣木食轻王侯。\n世间甲子管不得，壶裏干坤只自由。\n数着残棊江月晓，一声长啸海山秋。\n饮余回首话归路，遥指白云天际头。",
        "dynasty": "唐",
        "collection_info": null
    },
    {
        "title": "宿州天庆观殿门留赠符离道士",
        "author": "吕岩",
        "content": "秋景萧条叶乱飞，庭松影裏坐移时。\n云迷鹤驾何方去，仙洞朝元失我期。",
        "dynasty": "唐",
        "collection_info": null
    },
    {
        "title": "题黄鹤楼石照",
        "author": "吕岩",
        "content": "黄鹤楼前吹笛时，白苹红蓼满江湄。\n衷情欲诉谁能会，惟有清风明月知。",
        "dynasty": "唐",
        "collection_info": null
    },
    {
        "title": "荅僧见",
        "author": "吕岩",
        "content": "三千里外无家客，七百年来云水身。\n行满蓬莱为别馆，道成瓦砾尽黄金。\n待宾榼裏常存酒，化药炉中别有春。\n积德求师何患少，由来天地不私亲。",
        "dynasty": "唐",
        "collection_info": null
    },
    {
        "title": "与潭州智度寺慧觉诗",
        "author": "吕岩",
        "content": "达者推心兼济物，圣贤传法不离真。\n请师开说西来意，七祖如今未有人。",
        "dynasty": "唐",
        "collection_info": null
    },
    {
        "title": "参黄龙机悟后呈偈",
        "author": "吕岩",
        "content": "弃却瓢囊摵碎琴，如今不恋□中金。\n自从一见黄龙后，始觉从前错用心。",
        "dynasty": "唐",
        "collection_info": null
    },
    {
        "title": "题僧房绝句",
        "author": "吕岩",
        "content": "唐朝进士，今日神仙。\n足蹑紫雾，却返洞天。",
        "dynasty": "唐",
        "collection_info": null
    },
    {
        "title": "赐齐州李希遇诗",
        "author": "吕岩",
        "content": "少饮欺心酒，休贪不义财。\n福因慈善得，祸向巧姦来。",
        "dynasty": "唐",
        "collection_info": null
    },
    {
        "title": "六言",
        "author": "吕岩",
        "content": "春暖羣花半开，逍遥石上徘徊。\n独携玉律丹诀，闲踏青莎碧苔。\n古洞眠来九载，流霞饮几千杯。\n逢人莫话他事，笑指白云去来。",
        "dynasty": "唐",
        "collection_info": null
    },
    {
        "title": "明胎息",
        "author": "吕岩",
        "content": "密室静存神，阴阳重一斤。\n炼成离女液，嚥尽坎男津。\n渐变逍遥体，超然自在身。\n更休功业满，旌鹤引朝真。",
        "dynasty": "唐",
        "collection_info": null
    },
    {
        "title": "警世",
        "author": "吕岩",
        "content": "二八佳人体似酥，腰间仗劒斩凡夫。\n虽然不见人头落，暗裏教君骨髓枯。",
        "dynasty": "唐",
        "collection_info": null
    },
    {
        "title": "通道",
        "author": "吕岩",
        "content": "通道復通玄，名留四海传。\n交亲一拄杖，活计两空拳。\n要果逡巡种，思茶逐旋煎。\n岂知来混世，不久却回天。",
        "dynasty": "唐",
        "collection_info": null
    },
    {
        "title": "为贾师雄发明古铁镜",
        "author": "吕岩",
        "content": "手内青虵凌白日，洞中仙果艳长春。\n须知物外烟霞客，不是尘中磨镜人。",
        "dynasty": "唐",
        "collection_info": null
    },
    {
        "title": "题全州道士蒋晖壁",
        "author": "吕岩",
        "content": "醉舞高歌海上山，天瓢承露结金丹。\n夜深鹤透秋空碧，万里西风一劒寒。",
        "dynasty": "唐",
        "collection_info": null
    },
    {
        "title": "谒石守道",
        "author": "吕岩",
        "content": "高心休拟凤池游，朱绂银章宠已优。\n欲待祸来名欲灭，林泉养法预为谋。",
        "dynasty": "唐",
        "collection_info": null
    },
    {
        "title": "题广陵妓屏二首 一",
        "author": "吕岩",
        "content": "嫫母西施共此身，可怜老少隔千春。\n他年鹤髮鸡皮媪，今日玉颜花貌人。",
        "dynasty": "唐",
        "collection_info": null
    },
    {
        "title": "题广陵妓屏二首 二",
        "author": "吕岩",
        "content": "花开花落两悲欢，花与人还事一般。\n开在枝间妨客折，落来地上请谁看。",
        "dynasty": "唐",
        "collection_info": null
    },
    {
        "title": "题东都妓馆壁",
        "author": "吕岩",
        "content": "一吸鸾笙裂太清，绿衣童子步虚声。\n玉楼唤醒千年梦，碧桃枝上金鸡鸣。",
        "dynasty": "唐",
        "collection_info": null
    },
    {
        "title": "崔中举进士游岳阳遇真人录沁园春词诘其姓名荐之李守排户而入惟见留诗于壁",
        "author": "吕岩",
        "content": "腹内婴儿养已成，且居廛市暂娱情。\n无端措大刚饶舌，却入白云深处行。",
        "dynasty": "唐",
        "collection_info": null
    },
    {
        "title": "题诗紫极宫",
        "author": "吕岩",
        "content": "宫门一闲入，临水凭栏立。\n无人知我来，朱顶鹤声急。",
        "dynasty": "唐",
        "collection_info": null
    },
    {
        "title": "闲题",
        "author": "吕岩",
        "content": "独自行来独自坐，无限世人不识我。\n惟有城南老树精，分明知道神仙过。",
        "dynasty": "唐",
        "collection_info": null
    },
    {
        "title": "山隐",
        "author": "吕岩",
        "content": "松枯石老水萦迴，箇裏难教俗客来。\n抬眼试看山外景，纷纷风急障黄埃。",
        "dynasty": "唐",
        "collection_info": null
    },
    {
        "title": "绝句 一",
        "author": "吕岩",
        "content": "息精息气养精神，精养丹田气养身。\n有人学得这般术，便是长生不死人。",
        "dynasty": "唐",
        "collection_info": null
    },
    {
        "title": "绝句 二",
        "author": "吕岩",
        "content": "斗笠为帆扇作舟，五湖四海任遨游。\n大千沙界须臾至，石烂松枯经几秋。",
        "dynasty": "唐",
        "collection_info": null
    },
    {
        "title": "绝句 三",
        "author": "吕岩",
        "content": "或为道士或为僧，混俗和光别有能。\n苦海翻成天上路，毘卢常照百千灯。",
        "dynasty": "唐",
        "collection_info": null
    },
    {
        "title": "劝世",
        "author": "吕岩",
        "content": "一毫之善，与人方便。\n一毫之恶，劝君莫作。\n衣食随缘，自然快乐。\n筭是甚命，问什么卜。\n欺人是祸，饶人是福。\n天眼昭昭，报应甚速。\n谛听吾言，神钦鬼伏。",
        "dynasty": "唐",
        "collection_info": null
    },
    {
        "title": "𡏟头坯歌",
        "author": "吕岩",
        "content": "𡏟头坯，随雨破，秪是未曾经水火。\n若经水火烧成砖，留向世间住万年。\n棱角坚完不復坏，扣之声韵堪磨镌。\n凡水火，尚成功，坚完万物谁能同。\n修行路上多少人，穷年炼养费精神。\n不道未曾经水火，无常一旦临君身。\n既不悟，终不悔，死了犹来借精髓。\n主持正念大艰辛，一失人身为异类。\n君不见洛阳富郑公，说与金丹如盲聋。\n执迷不悟修真理，焉知潜合造化功。\n又不见九江张尚书，服药失明神气枯。\n不知还丹本无质，翻饵金石何太愚。\n又不见三衢赵枢密，参禅作鬼终不识。\n修完外体在何边，辩捷语言终不实。\n𡏟头坯，随雨破，便似修行这几箇。\n大丈夫，超觉性，了尽空门不为证。\n伏羲传道至于今，穷理尽性至于命。\n了命如何是本元，先认坎离幷四正。\n坎离即是真常家，见者超凡须入圣。\n坎是虎，离是龙，二体本来同一宫。\n龙吞虎啖居其中，离合浮沈初復终。\n剥而復，否而泰，进退往来定交会。\n弦而望，明而晦，消长盈虚相匹配。\n神仙深入水晶宫，时饮醍醐清更醲。\n饵之千日功便成，金筋玉骨身已轻。\n此箇景象惟自身，上昇早得朝三清。\n三清圣位我亦有，本来只夺干坤精。\n饮凡酒，食羶腥，补养元和冲更盈。\n自融结，转光明，变作珍珠飞玉京。\n须臾六年肠不馁，血化白膏体难毁。\n不食方为真绝粮，真气熏蒸肢体强。\n既不食，超百亿，口鼻都无凡喘息。\n真人以踵凡以喉，从此真凡两边立。\n到此遂成无漏身，胎息丹田涌真火。\n老氏自此号婴儿，火候九年都经过。\n留形住世不知春，忽尔天门顶中破。\n真人出现大神通，从此天仙可相贺。\n圣贤三教不异门，昧者劳心休恁么。\n有识自爱生，有形终不灭。\n叹愚人，空驾说。\n愚人流荡无则休，落趣循环几时彻。\n学人学人细寻觅，且须研究古金碧。\n金碧参同不计年，妙中妙兮玄中玄。",
        "dynasty": "唐",
        "collection_info": null
    },
    {
        "title": "赠刘方处士",
        "author": "吕岩",
        "content": "六国愁看沉与浮，携琴长啸出神州。\n拟向烟霞煮白石，偶来城市见丹丘。\n受得金华出世术，期于紫府驾云游。\n年来摘得黄岩翠，琪树参差连地肺。\n露飘香陇玉苗滋，月上碧峰丹鹤唳。\n洞天消息春正深，仙路往还俗难继。\n忽因乘兴下白云，与君邂逅于尘世。\n尘世相逢开口希，共论太古同流志。\n瑶琴宝瑟与君弹，琼浆玉液劝我醉。\n醉中亦话兴亡事，云道总无珪组累。\n浮世短景倏成空，石火电光看即逝。\n韶年淑质曾非固，花面玉颜还作土。\n芳樽但继晓復昏，乐事不穷今与古。\n何如识箇玄玄道，道在杳冥须细考。\n壶中一粒化奇物，物外千年功力奥。\n但能制得水中华，水火翻成金丹竈。\n丹就人间不久居，自有碧霄元命诰。\n玄洲旸谷悉可居，地寿天龄永相保。\n鸾车鹤驾逐云飞，迢迢瑶池应易到。\n耳闻争战还倾覆，眼见妍华成枯槁。\n唐家旧国尽荒芜，汉室诸侯空白草。\n蜉蝣世界实足悲，槿花性命莫迟迟。\n珠玑溢屋非为福，罗绮满箱徒自危。\n志士戒贪昔所重，达人忘欲宁自期。\n刘方刘方审听我，流光迅速如飞过。\n阴媱果决用心除，尸鬼因循为汝祸。\n八琼秘诀君自识，莫待铅空车又破。\n破车坏铅须震惊，直遇伯阳应不可。\n悠悠忧家復忧国，耗尽三田元宅火。\n咫尺玄关若要开，凭君自解黄金锁。",
        "dynasty": "唐",
        "collection_info": null
    },
    {
        "title": "寄白龙洞刘道人",
        "author": "吕岩",
        "content": "玉走金飞两曜忙，始闻花发又秋霜。\n徒夸籛寿千年岁，也是云中一电光。\n一电光，何太疾，百年都来三万日。\n其间寒暑互煎熬，不觉童颜暗中失。\n纵有儿孙满眼前，却成恩爱转牵缠。\n及乎精竭身枯朽，谁解教伊暂驻颜。\n延年之道既无计，不免将身归逝水。\n但看古往圣贤人，几箇解留身在世。\n身在世，也有方，只为时人误度量。\n竞向山中寻草药，伏铅制汞点丹阳。\n点丹阳，事迥别，须向坎中求赤血。\n取来离位制阴精，配合调和有时节。\n时节正，用媒人，金翁姹女结亲姻。\n金翁偏爱骑白虎，姹女常驾赤龙身。\n虎来静坐秋江裏，龙向潭中奋身起。\n两兽相逢战一场，波浪奔腾如鼎沸。\n黄婆丁老助威灵，撼动干坤走神鬼。\n须臾战罢云气收，种箇玄珠在泥底。\n从此根芽渐长成，随时灌溉抱真精。\n十月脱胎吞入口，忽觉凡身已有灵。\n此箇事，世间稀，不是等闲人得知。\n宿世若无仙骨分，容易如何得遇之。\n金液丹，宜便炼，大都光景急如箭。\n要取鱼，须结筌，何不收心炼取铅？\n莫教烛被风吹灭，六道轮迴难怨天。\n近来世上人多诈，尽着布衣称道者。\n问他金木是何般，噤口不言如害哑。\n却云服气与休粮，别有门庭道路长。\n岂不见阴君破迷歌裏说，太乙含真法最强。\n莫怪言词太狂劣，只为时人难鉴别。\n惟君心与我心同，方敢倾心与君说。",
        "dynasty": "唐",
        "collection_info": null
    },
    {
        "title": "赠乔二郎",
        "author": "吕岩",
        "content": "与君相见皇都裏，陶陶动便经年醉。\n醉中往往爱藏真，亦不为他名与利。\n劝君休恋浮华荣，直须奔走烟霞程。\n烟霞欲去如何去，先须肘后飞金晶。\n金晶飞到上宫裏，上宫下宫通光明。\n当时玉汞涓涓生，奔归元海如雷声。\n从此夫妻相际会，欢娱踊跃情无外。\n水火都来两半间，卦候翻成地天泰。\n一浮一沈阳炼阴，阴尽方知此理深。\n到底根元是何物，分明只是水中金。\n乔公乔公急下手，莫逐乌飞兼兔走。\n何如修炼作真人，尘世浮生终不久。\n人道长生没得来，自古至今有有有。",
        "dynasty": "唐",
        "collection_info": null
    },
    {
        "title": "鄂渚悟道歌",
        "author": "吕岩",
        "content": "纵横天际为闲客，时遇季秋重阳节。\n阴云一布徧长空，膏泽连绵滋万物。\n因雨泥滑门不出，忽闻邻舍语丹术。\n试问邻公可相传，一言许肯更无难。\n数篇奇怪文入手，一夜挑灯读不了。\n晓来日早纔看毕，不觉自醉如恍惚。\n恍惚之中见有物，状如日轮明突屼。\n自言便是丹砂精，宜向鼎中烹凡质。\n凡质本来不化真，化真须得真中物。\n不用铅，不用汞，还丹须向炉中种。\n玄中之玄号真铅，及至用铅还不用。\n或名龙，或名虎，或号婴儿幷姹女。\n丹砂一粒名千般，一中有一为丹母。\n火莫燃，水莫冻，修之炼之须珍重。\n直待虎啸折颠峰，骊龙夺得玄珠弄。\n龙吞玄宝忽昇飞，飞龙被我捉来骑。\n一翥上朝归碧落，碧落广阔无东西。\n无晓无夜无年月，无寒无暑无四时。\n自从修到无为地，始觉奇之又怪之。",
        "dynasty": "唐",
        "collection_info": null
    },
    {
        "title": "又记",
        "author": "吕岩",
        "content": "数载乐幽幽，欲逃寒暑逼。\n不求名与利，犹恐身心役。\n苦志慕黄庭，慇懃求道迹。\n阴功暗心修，善行长日积。\n世路果逢师，时人皆不识。\n我师机行密，怀量性孤僻。\n解把五行移，能将四象易。\n传余造化门，始悟希夷则。\n服取两般真，从头路端的。\n烹煎日月壶，不离干坤侧。\n至道眼前观，得之元咫尺。\n真空空不空，真色色非色。\n推倒玉葫芦，迸出黄金液。\n紧把赤龙头，猛将骊珠吸。\n吞归臟腑中，夺得神仙力。\n妙号一黍珠，延年千万亿。\n同途听我吟，与道相亲益。\n未晓真黄芽，徒劳游紫陌。\n把住赤乌魂，突出银蟾魄。\n未省此中玄，常流容易测。\n三天应有路，九地终无厄。\n守道且藏愚，忘机要混迹。\n羣生莫相轻，已是蓬莱客。",
        "dynasty": "唐",
        "collection_info": null
    },
    {
        "title": "秘诀歌",
        "author": "吕岩",
        "content": "求之不见，来即不见。\n不见不见，君之素面。\n火裏曾飞，水中亦见。\n道路非遥，身心不恋。\n又不知有返阴之龟，回阳之鴈。\n遇即遇真人，达即达其神。\n一万二千甲子，这一壶流霞长春。\n流霞流霞，本性一家。\n饥餐日精，渴饮月华。\n将甲子丁丑之岁，与君决破东门之大瓜。",
        "dynasty": "唐",
        "collection_info": null
    },
    {
        "title": "勉牛生夏侯生",
        "author": "吕岩",
        "content": "二秀才，二秀才兮非秀才，非秀才兮是仙才。\n中华国裏亲遭遇，仰面观天笑眼开。\n鹤形兮龟骨，龙吟兮虎颜。\n我有至言相劝勉，愿君兮勿猜勿猜。\n但煦日吹月，嚥雨呵雷。\n火寄冥宫，水济丹台。\n金木交而土归位，铅汞分而丹露胎。\n赤血换而白乳流，透九窍兮动百骸。\n然然卷，然然舒，哀哀咍咍。\n孩儿喘而不死，腹空虚兮长斋。\n酬名利兮狂歌醉舞，酬富贵兮麻裰莎鞋。\n甲子问时休记，看桑田变作黄埃。\n青山白云好居住，劝君归去来兮归去来。",
        "dynasty": "唐",
        "collection_info": null
    },
    {
        "title": "题四明金鹅寺壁",
        "author": "吕岩",
        "content": "方丈有门出不钥，见箇山童露双脚。\n问伊方丈何寂寥，道是虚空也不着。\n闻此语，何欣欣，主翁岂是寻常人。\n我来谒见不得见，谒心耿耿生埃尘。\n归去也，波浩渺，路入蓬莱山杳杳。\n相思一上石楼时，雪晴海阔千峰晓。",
        "dynasty": "唐",
        "collection_info": null
    },
    {
        "title": "谷神歌",
        "author": "吕岩",
        "content": "我有一腹空谷虚，言之道有又还无。\n言之无兮不可舍，言之有兮不可居。\n谷兮谷兮太玄妙，神兮神兮真大道。\n保之守之不死名，修之炼之仙人号。\n神得一以灵，谷得一以盈。\n若人能守一，只此是长生。\n本不远离，身还不见。\n炼之功若成，自然凡骨变。\n谷神不死玄牝门，出入绵绵道若存。\n修炼还须夜半子，河车般载上昆崙。\n龙又吟，虎又啸，风云际会黄婆叫。\n火中姹女正含娇，回观水底婴儿俏。\n婴儿姹女见黄婆，儿女相逢两意和。\n金殿玉堂门十二，金翁木母正来过。\n重门过后牢关锁，点检斗牛先下火。\n进火消阴始一阳，千岁仙桃初结果。\n曲江东岸金乌飞，西岸清光玉兔辉。\n乌兔走归峰顶上，炉中姹女脱青衣。\n脱却青衣露素体，婴儿领入重帏裏。\n十月情浓产一男，说道长生永不死。\n劝君炼，劝君修，谷神不死此中求。\n此中悟取玄微处，与君白日登瀛洲。",
        "dynasty": "唐",
        "collection_info": null
    },
    {
        "title": "修身诀",
        "author": "吕岩",
        "content": "人命急如线，上下来往速如箭。\n认得是元神，子后午前须至炼。\n随意出，随意入，天地三才人得一。\n既得一，勿遗失，失了永求无一物。\n堪叹荒郊冢墓中，自古灭亡不知屈。",
        "dynasty": "唐",
        "collection_info": null
    },
    {
        "title": "长短句",
        "author": "吕岩",
        "content": "落魄且落魄，夜宿乡村，朝游城郭。\n闲来无事玩青山，因来街市货丹药。\n卖得钱，不算度，酤美酒，自斟酌。\n醉后吟哦动鬼神，任意日头向西落。",
        "dynasty": "唐",
        "collection_info": null
    },
    {
        "title": "直指大丹歌",
        "author": "吕岩",
        "content": "三清宫殿隐昆巅，日月光浮起紫烟。\n池沼泓泓翻玉液，楼台迭迭运灵泉。\n青龙乘火铅为汞，白虎腾波汞作铅。\n欲得坎男求匹偶，须凭离女结因缘。\n黄婆设尽千般计，金鼎开成一朵莲。\n列女擎乌当左畔，将军戴兔镇西边。\n黑龟却伏红炉下，朱雀还栖华阁前。\n然后澄神窥见影，三周功就驾云軿。",
        "dynasty": "唐",
        "collection_info": null
    },
    {
        "title": "渔父词一十八首 入定",
        "author": "吕岩",
        "content": "闭目藏真神思凝，杳冥中裏见吾宗。\n无边畔，迥朦胧，玄景观来觉尽空。",
        "dynasty": "唐",
        "collection_info": null
    },
    {
        "title": "渔父词一十八首 初九",
        "author": "吕岩",
        "content": "大道从来属自然，空堂寂坐守机关。\n三田宝，镇长存，赤帝分明坐广寒。",
        "dynasty": "唐",
        "collection_info": null
    },
    {
        "title": "渔父词一十八首 玄用",
        "author": "吕岩",
        "content": "日月交加晓夜奔，昆崙顶上定干坤。\n真镜裏，实堪论，叆叆红霞晓寂门。",
        "dynasty": "唐",
        "collection_info": null
    },
    {
        "title": "渔父词一十八首 神効",
        "author": "吕岩",
        "content": "恍惚擒来得自然，偷他造化在其间。\n神鼎内，火烹煎，尽历阴阳结作丹。",
        "dynasty": "唐",
        "collection_info": null
    },
    {
        "title": "渔父词一十八首 沐浴",
        "author": "吕岩",
        "content": "卯酉门中作用时，赤龙时蘸玉清池。\n云薄薄，雨微微，看取妖容露雪肌。",
        "dynasty": "唐",
        "collection_info": null
    },
    {
        "title": "渔父词一十八首 延寿",
        "author": "吕岩",
        "content": "子午常餐日月精，玄关门户启还扃。\n长如此，过平生，且把阴阳子细烹。",
        "dynasty": "唐",
        "collection_info": null
    },
    {
        "title": "渔父词一十八首 瑞鼎",
        "author": "吕岩",
        "content": "会合都从戊巳家，金铅水汞莫须夸。\n只此物，结丹砂，反覆阴阳色转华。",
        "dynasty": "唐",
        "collection_info": null
    },
    {
        "title": "渔父词一十八首 活得",
        "author": "吕岩",
        "content": "位立三才属五行，阴阳合处便相生。\n龙飞踊，虎狌狞，吐箇神珠各战争。",
        "dynasty": "唐",
        "collection_info": null
    },
    {
        "title": "渔父词一十八首 灿烂",
        "author": "吕岩",
        "content": "四象分明八卦周，干坤男女论绸缪。\n交会处，更娇羞，转觉情深玉体柔。",
        "dynasty": "唐",
        "collection_info": null
    },
    {
        "title": "渔父词一十八首 炼质",
        "author": "吕岩",
        "content": "运本还元于此寻，周流金鼎虎龙吟。\n身不老，俗难侵，貌返童颜骨变金。",
        "dynasty": "唐",
        "collection_info": null
    },
    {
        "title": "渔父词一十八首 神异",
        "author": "吕岩",
        "content": "还返初成立变童，瑞莲开处色辉红。\n金鼎内，迥朦胧，换骨添筋处处通。",
        "dynasty": "唐",
        "collection_info": null
    },
    {
        "title": "渔父词一十八首 知路",
        "author": "吕岩",
        "content": "那箇仙经述此方，参同大易显阴阳。\n须穷取，莫颠狂，会者名高道自昌。",
        "dynasty": "唐",
        "collection_info": null
    },
    {
        "title": "渔父词一十八首 朝帝",
        "author": "吕岩",
        "content": "九转功成数尽干，开炉拨鼎见金丹。\n餐饵了，别尘寰，足蹑青云突上天。",
        "dynasty": "唐",
        "collection_info": null
    },
    {
        "title": "渔父词一十八首 方契理",
        "author": "吕岩",
        "content": "举世人生何所依，不求自己更求谁。\n绝嗜慾，断贪痴，莫把神明暗裏欺。",
        "dynasty": "唐",
        "collection_info": null
    },
    {
        "title": "渔父词一十八首 自无忧",
        "author": "吕岩",
        "content": "学道初从此处修，断除贪爱别娇柔。\n长守静，处深幽，服气餐霞饱即休。",
        "dynasty": "唐",
        "collection_info": null
    },
    {
        "title": "渔父词一十八首 作甚物",
        "author": "吕岩",
        "content": "贪贵贪荣逐利名，追游醉后恋欢情。\n年不永，代君惊，一报身终那裏生。",
        "dynasty": "唐",
        "collection_info": null
    },
    {
        "title": "渔父词一十八首 疾瞥地",
        "author": "吕岩",
        "content": "万劫千生得箇人，须知先世种来因。\n速觉悟，出迷津，莫使轮迴受苦辛。",
        "dynasty": "唐",
        "collection_info": null
    },
    {
        "title": "渔父词一十八首 常自在",
        "author": "吕岩",
        "content": "闭目寻真真自归，玄珠一颗出辉辉。\n终日翫，莫抛离，免使阎王遣使追。",
        "dynasty": "唐",
        "collection_info": null
    },
    {
        "title": "口占",
        "author": "吕岩",
        "content": "非神亦非仙，非术亦非幻。\n天地有终穷，桑田几迁变。\n身固非我有，财亦何足恋。\n曷不从吾游，骑鲸腾汗漫。",
        "dynasty": "唐",
        "collection_info": null
    },
    {
        "title": "敲爻歌",
        "author": "吕岩",
        "content": "汉终唐国飘蓬客，所以敲爻不可测。\n纵横逆顺没遮栏，静则无为动是色。\n也饮酒，也食肉，守定胭花断淫慾。\n行歌唱咏胭粉词，持戒酒肉常充腹。\n色是药，酒是禄，酒色之中无拘束。\n只因花酒悞长生，饮酒带花神鬼哭。\n不破戒，不犯淫，破戒真如性即沈。\n犯淫坏失长生宝，得者须由道力人。\n道力人，真散汉，酒是良朋花是伴。\n花街柳巷觅真人，真人只在花街翫。\n摘花戴饮长生酒，景裏无为道自昌。\n一任羣迷多笑怪，仙花仙酒是仙乡。\n到此乡，非常客，姹女婴儿生喜乐。\n洞中常采四时花，时花结就长生药。\n长生药，采花心，花蘂层层艳丽春。\n时人不达花中理，一诀天机直万金。\n谢天地，感虚空，得遇仙师是祖宗。\n附耳低言玄妙旨，提上蓬莱第一峰。\n第一峰，是仙物，惟产金花生恍惚。\n口口相传不记文，须得灵根骨髓坚。\n坚骨髓，炼灵根，片片桃花洞裏春。\n七七白虎双双养，八八青龙总一斤。\n真父母，送元宫，木母金公性本温。\n十二宫中蟾魄现，时时地魄降天魂。\n铅初就，汞初生，玉炉金鼎未经烹。\n一夫一妇同天地，一男一女合干坤。\n庚要生，甲要生，生甲生庚道始萌。\n拔取天根并地髓，白雪黄芽自长成。\n铅亦生，汞亦生，生汞生铅一处烹。\n烹炼不是精和液，天地干坤日月精。\n黄婆匹配得团圆，时刻无差口付传。\n八卦三元全藉汞，五行四象岂离铅。\n铅生汞，汞生铅，夺得干坤造化权。\n杳杳冥冥生恍惚，恍恍惚惚结成团。\n性须空，意要专，莫遣猨猴取次攀。\n花露初开切忌触，锁居上釜勿抽添。\n玉炉中，文火烁，十二时中惟守一。\n此时黄道会阴阳，三性元宫无漏泄。\n气若行，真火炼，莫使玄珠离宝殿。\n加添火候切防危，初九潜龙不可炼。\n消息火，刀圭变，大地黄芽都长遍。\n五行数内一阳生，二十四气排珠宴。\n火足数，药方成，便有龙吟虎啸声。\n三铅只得一铅就，金果仙芽未现形。\n再安炉，重立鼎，跨虎乘龙离凡境。\n日精纔现月华凝，二八相交在壬丙。\n龙汞结，虎铅成，咫尺蓬莱秪一程。\n坤铅干汞金丹祖，龙铅虎汞最通灵。\n达此理，道方成，三万神龙护水晶。\n守时定日明符刻，专心惟在意虔诚。\n黑铅过，采清真，一阵交锋定太平。\n三车搬运珍珠宝，送归宝藏自通灵。\n天神佑，地祇迎，混合干坤日月精。\n虎啸一声龙出窟，鸾飞凤舞出金城。\n朱砂配，水银停，一派红霞列太清。\n铅池迸出金光现，汞火流珠入帝京。\n龙虎媾，外持盈，走圣飞灵在宝瓶。\n一时辰内金丹就，上朝金阙紫云生。\n仙桃熟，摘取饵，万化来朝天地喜。\n斋戒等候一阳生，便进周天参同理。\n参同理，炼金丹，水火熏蒸透百关。\n养胎十月神丹结，男子怀胎岂等闲。\n内丹成，外丹就，内外相接和谐偶。\n结成一块紫金丸，变化飞腾天地久。\n丹入腹，非寻常，阴阳剥尽化纯阳。\n飞昇羽化三清客，名遂功成达上苍。\n三清客，驾琼舆，跨凤腾霄入太虚。\n似此逍遥多快乐，遨游三界最清奇。\n太虚之上修真士，朗朗圆成一物无。\n一物无，唯显道，五方透出真人貌。\n仙童仙女彩云迎，五明宫内传真诰。\n传真诰，话幽情，只是真铅炼汞精。\n声闻缘觉冰消散，外道修罗缩项惊。\n点枯骨，立成形，信道天梯似掌平。\n九祖先灵得超脱，谁羡繁华贵与荣。\n寻烈士，觅贤才，同安炉鼎化凡胎。\n若是悭财幷惜宝，千万神仙不肯来。\n修真士，不妄说，妄说一句天公折。\n万劫尘沙道不成，七窍眼睛皆迸血。\n贫穷子，发誓切，待把凡流尽提接。\n同越蓬莱仙会中，凡景煎熬无了歇。\n尘世短，更思量，洞裏干坤日月长。\n坚志苦心三二载，百千万劫寿弥疆。\n达圣道，显真常，虎兕刀兵更不伤。\n水火蛟龙无损害，拍手天宫笑一场。\n这些功，真奇妙，分付与人谁肯要。\n愚徒死恋色和财，所以神仙不肯召。\n真至道，不择人，岂论高低富与贫。\n且饶帝子共王孙，须去繁华锉锐分。\n嗔不除，憨不改，堕入轮迴生死海。\n堆金积玉满山川，神仙冷笑应不采。\n名非贵，道极尊，圣圣贤贤显子孙。\n腰间跨玉骑骄马，瞥见如同隙裏尘。\n隙裏尘，石中火，何在留心为久计。\n苦苦煎熬唤不回，夺利争名如鼎沸。\n如鼎沸，永沈沦，失道迷真业所根。\n有人平却心头棘，便把天机说与君。\n命要传，性要悟，入圣超凡由汝做。\n三清路上少人行，畜类门前争入去。\n报贤良，休慕顾，性命机关须守护。\n若还缺一不芳菲，执着波查应失路。\n只修性，不修命，此是修行第一病。\n只修祖性不修丹，万劫阴灵难入圣。\n达命宗，迷祖性，恰以鑑容无宝镜。\n寿同天地一愚夫，权物家财无主柄。\n性命双修玄又玄，海底洪波驾法船。\n生擒活捉蛟龙首，始知匠手不虚传。",
        "dynasty": "唐",
        "collection_info": null
    },
    {
        "title": "三字诀",
        "author": "吕岩",
        "content": "这箇道，非常道。\n性命根，生死窍。\n说着丑，行着妙。\n人人憎，箇箇笑。\n大关键，在颠倒。\n莫厌秽，莫计较。\n得他来，立见効。\n地天泰，为朕兆。\n口对口，窍对窍。\n吞入腹，自知道。\n药苗新，先天兆。\n审眉间，行逆道。\n滓质物，自继绍。\n二者余，方绝妙。\n要行持，令人叫。\n气要坚，神莫耗。\n若不行，空老耄。\n认得真，老还少。\n不知音，莫语要。\n此儿法，合大道。\n精气神，不老药。\n静裏全，明中报。\n乘凤鸾，听天诏。",
        "dynasty": "唐",
        "collection_info": null
    },
    {
        "title": "百字碑",
        "author": "吕岩",
        "content": "养气忘言守，降心为不为。\n动静知宗祖，无事更寻谁。\n真常须应物，应物要不迷。\n不迷性自住，性住气自回。\n气回丹自结，壶中配坎离。\n阴阳生返復，普化一声雷。\n白云朝顶上，甘露洒须弥。\n自饮长生酒，逍遥谁得知。\n坐听无弦曲，明通造化机。\n都来二十句，端的上天梯。",
        "dynasty": "唐",
        "collection_info": null
    },
    {
        "title": "句",
        "author": "吕岩",
        "content": "莫道神仙无学处，古今多少上昇人。",
        "dynasty": "唐",
        "collection_info": null
    },
    {
        "title": "四言诗",
        "author": "孙思邈",
        "content": "取金之精，合石之液。\n列为夫妇，结为魂魄。\n一体混沌，两精感激。\n河车覆载，鼎候无忒。\n洪鑪烈火，烘燄翕赫。\n烟未及黔，燄不假碧。\n如畜扶桑，若藏霹雳。\n姹女气索，婴儿声寂。\n透出两仪，丽于四极。\n壁立几多，马驰一驿。\n宛其死矣，适然从革。\n恶黜善迁，情回性易。\n紫色内达，赤芒外射。\n熠若火生，乍疑血滴。\n号曰中环，退藏于密。\n雾散五内，川流百脉。\n骨变金植，颜驻玉泽。\n阳德乃敷，阴功□积。\n南宫度名，北斗落籍。",
        "dynasty": "唐",
        "collection_info": null
    },
    {
        "title": "留诗 一",
        "author": "叶法善",
        "content": "昔在禹余天，还依太上家。\n忝以掌仙录，去来乘烟霞。\n暂下宛利城，渺然思金华。\n自此非久住，云上登香车。",
        "dynasty": "唐",
        "collection_info": null
    },
    {
        "title": "留诗 二",
        "author": "叶法善",
        "content": "适向人间世，时復济苍生。\n度人初行满，辅国亦功成。\n但念清微乐，谁忻下界荣。\n门人好住此，翛然云上征。",
        "dynasty": "唐",
        "collection_info": null
    },
    {
        "title": "留诗 三",
        "author": "叶法善",
        "content": "退仙时此地，去俗久为荣。\n今日登云天，归真游上清。\n泥丸空示世，腾举不为名。\n为报学仙者，知余朝玉京。",
        "dynasty": "唐",
        "collection_info": null
    },
    {
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，闲花长对白云新。\n风摇翠篠敲寒玉，水激丹砂走素鳞。\n自是神仙多变异，肯教踪迹掩红尘。",
        "dynasty": "唐",
        "collection_info": null
    },
    {
        "title": "负薪行",
        "author": "许宣平",
        "content": "负薪朝出卖，沽酒日西归。\n路人莫问归何处，穿入白云行翠微。",
        "dynasty": "唐",
        "collection_info": null
    },
    {
        "title": "庵壁题诗",
        "author": "许宣平",
        "content": "隐居三十载，石室南山巅。\n静夜翫明月，清朝饮碧泉。\n樵人歌壠上，谷鸟戏岩前。\n乐矣不知老，都忘甲子年。",
        "dynasty": "唐",
        "collection_info": null
    },
    {
        "title": "见李白诗又吟",
        "author": "许宣平",
        "content": "一池荷叶衣无尽，两亩黄精食有余。\n又被人来寻讨着，移庵不免更深居。",
        "dynasty": "唐",
        "collection_info": null
    },
    {
        "title": "题壁",
        "author": "成真人",
        "content": "蜀路南行，燕师北至。\n本拟白日昇天，且看黑龙饮渭。",
        "dynasty": "唐",
        "collection_info": null
    },
    {
        "title": "对赵颍歌",
        "author": "朱子真",
        "content": "人间几日变桑田，谁识神仙洞裏天。\n短促共知有□异，且须欢醉在生前。",
        "dynasty": "唐",
        "collection_info": null
    },
    {
        "title": "兜玄国怀归诗",
        "author": "申欢",
        "content": "风软景和煦，异香馥林塘。\n登高一长望，信美非吾乡。",
        "dynasty": "唐",
        "collection_info": null
    },
    {
        "title": "题壁",
        "author": "李遐周",
        "content": "燕市人皆去，函关马不归。\n若逢山下鬼，环上繫罗衣。",
        "dynasty": "唐",
        "collection_info": null
    },
    {
        "title": "遗简诗 一",
        "author": "赵惠宗",
        "content": "生我于虚，置我于无。\n至精为神，元气为躯。\n散阳为明，合阴为符。\n形为灰土，神为仙居。\n众垢将毕，万事永除。",
        "dynasty": "唐",
        "collection_info": null
    },
    {
        "title": "遗简诗 二",
        "author": "赵惠宗",
        "content": "吾驾时马，日月为卫。\n洞耀九霄，上谒天帝。\n明明我众，及我门人。\n僞道养形，真道养神。\n懋哉懋哉，余无所陈。",
        "dynasty": "唐",
        "collection_info": null
    },
    {
        "title": "遇莲叶二客诗",
        "author": "栾清",
        "content": "得饮摅公酒，復登摅公舟。\n便得神体清，超遥旷无忧。",
        "dynasty": "唐",
        "collection_info": null
    },
    {
        "title": "莲叶二客诗 一",
        "author": "栾清",
        "content": "行时云作伴，坐即酒为侣。\n腹以元化充，衣将云霞补。\n纣虐与尧仁，可惜皆朽腐。",
        "dynasty": "唐",
        "collection_info": null
    },
    {
        "title": "莲叶二客诗 二",
        "author": "栾清",
        "content": "檝棹无所假，超然信萍查。\n朝浮旭日辉，夕荫清月华。\n营营功业人，朽骨成泥沙。",
        "dynasty": "唐",
        "collection_info": null
    },
    {
        "title": "言志",
        "author": "韩湘",
        "content": "青山云水窟，此地是吾家。\n后夜流琼液，凌晨咀綘霞。\n琴弹碧玉调，炼炼白朱砂。\n宝鼎存金虎，元田养白鸦。\n一瓢藏世界，三尺斩妖邪。\n解造逡巡酒，能开顷刻花。\n有人能学我，同去看仙葩。",
        "dynasty": "唐",
        "collection_info": null
    },
    {
        "title": "荅从叔愈",
        "author": "韩湘",
        "content": "举世都为名利醉，伊予独向道中醒。\n他时定是飞昇去，衝破秋空一点青。",
        "dynasty": "唐",
        "collection_info": null
    },
    {
        "title": "题院诗",
        "author": "侯道华",
        "content": "帖裏大还丹，多年色不移。\n前宵盗吃却，今日碧空飞。\n惭媿深珍重，珍重邓天师。\n他年炼得药，留着与内芝。\n吾师知此术，速炼莫为迟。\n三清专相待，大罗的有期。",
        "dynasty": "唐",
        "collection_info": null
    },
    {
        "title": "赠樊夫人诗",
        "author": "裴航",
        "content": "向为胡越犹怀想，况遇天仙隔锦屏。\n傥若玉京朝会去，愿随鸾鹤入青冥。",
        "dynasty": "唐",
        "collection_info": null
    },
    {
        "title": "樊夫人荅裴航",
        "author": "裴航",
        "content": "一饮琼浆百感生，玄霜捣尽见云英。\n蓝桥便是神仙窟，何必崎岖上玉清。",
        "dynasty": "唐",
        "collection_info": null
    },
    {
        "title": "题长安酒肆壁三绝句 一",
        "author": "钟离权",
        "content": "坐卧常携酒一壶，不教双眼识皇都。\n干坤许大无名姓，疎散人中一丈夫。",
        "dynasty": "唐",
        "collection_info": null
    },
    {
        "title": "题长安酒肆壁三绝句 二",
        "author": "钟离权",
        "content": "得道高僧不易逢，几时归去愿相从。\n自言住处连沧海，别是蓬莱第一峯。",
        "dynasty": "唐",
        "collection_info": null
    },
    {
        "title": "题长安酒肆壁三绝句 三",
        "author": "钟离权",
        "content": "莫厌追欢笑语频，寻思离乱好伤神。\n闲来屈指从头数，得见清平有几人。",
        "dynasty": "唐",
        "collection_info": null
    },
    {
        "title": "赠吕洞宾",
        "author": "钟离权",
        "content": "知君幸有英灵骨，所以教君心恍惚。\n含元殿上水晶宫，分明指出神仙窟。\n大丈夫，遇真诀，须要执持心猛烈。\n五行匹配自刀圭，执取龟蛇颠倒诀。\n三尸神，须打彻，进退天机明六甲。\n知此三要万神归，来驾火龙离九阙。\n九九道至成真日，三界四府朝元节。\n气翱翔兮神烜赫，蓬莱便是吾家宅。\n羣仙会饮天乐喧，双童引入昇玄客。\n道心不退故传君，立誓约言亲洒血。\n逢人兮莫乱说，遇友兮不须诀。\n莫怪频发此言辞，轻慢必有阴司折。\n执手相别意如何，今日为君重作歌。\n说尽千般玄妙理，未必君心信也么。\n子后分明说与汝，保惜吾言上大罗。",
        "dynasty": "唐",
        "collection_info": null
    },
    {
        "title": "登杭州秦望山",
        "author": "马湘",
        "content": "太乙初分何处寻，空留历数变人心。\n九天日月移朝暮，万里山川换古今。\n风动水光吞远峤，雨添岚气没高林。\n秦皇谩作驱山计，沧海茫茫转更深。",
        "dynasty": "唐",
        "collection_info": null
    },
    {
        "title": "题龙兴观壁",
        "author": "马湘",
        "content": "世有无穷事，生知遂百春。\n问程方外路，宜是上清人。",
        "dynasty": "唐",
        "collection_info": null
    },
    {
        "title": "又诗一首",
        "author": "马湘",
        "content": "昔日曾随魏伯阳，无端醉卧紫金床。\n东君谓我多情赖，罚向人间作酒狂。",
        "dynasty": "唐",
        "collection_info": null
    },
    {
        "title": "又诗二首 一",
        "author": "马湘",
        "content": "省悟前非一息间，更抛闲事弃尘寰。\n徒夸美酒如琼液，休恋娇娥似玉颜。\n含笑谩教情面厚，多愁还使鬓毛斑。\n云中幸有堪归路，无限青山是我山。",
        "dynasty": "唐",
        "collection_info": null
    },
    {
        "title": "又诗二首 二",
        "author": "马湘",
        "content": "何用烧丹学驻颜，闹非城市静非山。\n时人若觅长生药，对景无心是大还。",
        "dynasty": "唐",
        "collection_info": null
    },
    {
        "title": "题壁",
        "author": "张辞",
        "content": "争那金乌何，头上飞不住。\n红炉漫烧药，玉颜安可驻。\n今年花发枝，明年叶落树。\n不如且饮酒，莫管流年度。",
        "dynasty": "唐",
        "collection_info": null
    },
    {
        "title": "上盐城令述德诗",
        "author": "张辞",
        "content": "门风常有蕙兰馨，鼎族家传霸国名。\n容貌静悬秋月彩，文章高振海涛声。\n讼堂无事调琴轸，郡阁何妨醉玉觥。\n今日东渐桥下水，一条从此镇常清。",
        "dynasty": "唐",
        "collection_info": null
    },
    {
        "title": "谢令学道诗",
        "author": "张辞",
        "content": "何用梯媒向外求，长生只合内中修。\n莫言大道人难得，自是行心不到头。",
        "dynasty": "唐",
        "collection_info": null
    },
    {
        "title": "别令诗",
        "author": "张辞",
        "content": "张辞张辞自不会，天下经书在腹内。\n身即腾腾处世间，心即逍遥出天外。",
        "dynasty": "唐",
        "collection_info": null
    },
    {
        "title": "赠吴生",
        "author": "陆禹臣",
        "content": "露下瑶簪湿，云生石室寒。\n星坛鸾鹤舞，丹竈虎龙蟠。",
        "dynasty": "唐",
        "collection_info": null
    },
    {
        "title": "丈人山诗",
        "author": "李真",
        "content": "春冻晓鞯露重，夜寒幽枕云生。\n岂是与山无素，丈人着帽相迎。",
        "dynasty": "唐",
        "collection_info": null
    },
    {
        "title": "醉歌",
        "author": "殷七七",
        "content": "琴弹碧玉调，药炼白朱砂。\n解酝顷刻酒，能开非时花。",
        "dynasty": "唐",
        "collection_info": null
    },
    {
        "title": "阳春曲",
        "author": "殷七七",
        "content": "愁见唱阳春，令人离肠结。\n郎去未归家，柳自飘香雪。",
        "dynasty": "唐",
        "collection_info": null
    },
    {
        "title": "寄杜光庭",
        "author": "张令问",
        "content": "试问朝中为宰相，何如林下作神仙。\n一壶美酒一炉药，饱听松风清昼眠。",
        "dynasty": "唐",
        "collection_info": null
    },
    {
        "title": "上昇歌",
        "author": "吴涵虚",
        "content": "玉皇有诏登仙职，龙吐云兮凤着力。\n眼前蓦地见楼台，异草奇花不可识。\n我向大罗观世界，世界即如指掌大。\n当时不为上昇忙，一时提向瀛洲卖。",
        "dynasty": "唐",
        "collection_info": null
    },
    {
        "title": "荅常学士",
        "author": "李梦符",
        "content": "罢修儒业罢修真，养拙藏愚春復春。\n到老不疎林裏鹿，平生难见日边人。\n洞桃深处千林锦，岩雪铺时万草新。\n深谢名贤远相访，求闻难博凤为邻。",
        "dynasty": "唐",
        "collection_info": null
    },
    {
        "title": "渔父引二首 一",
        "author": "李梦符",
        "content": "林寺钟声度远滩，半轮残月落山前。\n徐徐拨棹却归湾，浪迭朝霞锦绣翻。",
        "dynasty": "唐",
        "collection_info": null
    },
    {
        "title": "渔父引二首 二",
        "author": "李梦符",
        "content": "渔弟渔兄喜到来，波官赛却坐江隈。\n椰榆杓子木瘤杯，烂煮鲈鱼满案堆。",
        "dynasty": "唐",
        "collection_info": null
    },
    {
        "title": "察考取状荅",
        "author": "李梦符",
        "content": "插花饮酒何妨事，樵唱渔歌不碍时。",
        "dynasty": "唐",
        "collection_info": null
    },
    {
        "title": "荅高安宰",
        "author": "沈廷瑞",
        "content": "何须问我道成时，紫府清都自有期。\n手握药苗人不识，体含金骨俗争知。",
        "dynasty": "唐",
        "collection_info": null
    },
    {
        "title": "赠僧昭莹",
        "author": "沈廷瑞",
        "content": "南北东西路，人生会不无。\n早曾依阁皂，又却上玄都。\n云片随天阔，泉声落石孤。\n何期早相遇，乐共煮菖蒲。",
        "dynasty": "唐",
        "collection_info": null
    },
    {
        "title": "寄袁州陈智周",
        "author": "沈廷瑞",
        "content": "名山相别后，别后会难期。\n金鼎销红日，丹田老紫芝。\n访君虽有路，怀我岂无诗。\n休羡繁华事，百年能几时。",
        "dynasty": "唐",
        "collection_info": null
    },
    {
        "title": "垄穴遗诗",
        "author": "沈廷瑞",
        "content": "虚劳营殡玉山前，殡后那知已脱蝉。\n应是元神归洞府，更无遗魄在黄泉。\n灵台已得修真诀，尘世空留悟道篇。\n堪叹浮生今古事，北邙山下草芊芊。",
        "dynasty": "唐",
        "collection_info": null
    },
    {
        "title": "大言诗",
        "author": "谭峭",
        "content": "线作长江扇作天，靸鞵抛向海东边。\n蓬莱信道无多路，只在谭生拄杖前。",
        "dynasty": "唐",
        "collection_info": null
    },
    {
        "title": "大言诗",
        "author": "谭峭",
        "content": "线大长江扇大天，屐鞋抛在海东邉。\n世间多少閒虫豸，尽在郯生柱杖前。",
        "dynasty": "唐",
        "collection_info": null
    },
    {
        "title": "句",
        "author": "谭峭",
        "content": "云外星霜如走电，世间娱乐似抛砖。",
        "dynasty": "唐",
        "collection_info": null
    },
    {
        "title": "望江南词咏鼓",
        "author": "伊用昌",
        "content": "江南鼓，梭肚两头栾。\n钉着不知侵骨髓，打来只是没心肝，空腹被人谩。",
        "dynasty": "唐",
        "collection_info": null
    },
    {
        "title": "题茶陵县门",
        "author": "伊用昌",
        "content": "茶陵一道好长街，两畔栽柳不栽槐。\n夜后不闻更漏鼓，只听锤芒织草鞋。",
        "dynasty": "唐",
        "collection_info": null
    },
    {
        "title": "题酒楼壁",
        "author": "伊用昌",
        "content": "此生生在此生先，何事从玄不復玄。\n已在淮南鸡犬后，而今便到玉皇前。",
        "dynasty": "唐",
        "collection_info": null
    },
    {
        "title": "题游帷观真君殿后",
        "author": "伊用昌",
        "content": "日日祥云瑞气连，侬家应作大神仙。\n笔头洒起风雷力，劒下驱驰造化权。\n更与戎夷添礼乐，永教胡虏绝烽烟。\n列仙功业只如此，直上三清第一天。",
        "dynasty": "唐",
        "collection_info": null
    },
    {
        "title": "留题阁皂观",
        "author": "伊用昌",
        "content": "花洞门前吠似雷，险声流断俗尘埃。\n雨喷山脚毒龙起，月照松梢孤鹤回。\n萝幕秋高添碧翠，画帘时捲到楼台。\n两坛诗客何年去，去后门关更不开。",
        "dynasty": "唐",
        "collection_info": null
    },
    {
        "title": "湖南闯斋吟",
        "author": "伊用昌",
        "content": "谁人能识白元君，上士由来尽见闻。\n避世早空南火宅，植田高种北山云。\n鸡能抱卵心常听，蝉到成形壳自分。\n学取大罗些子术，免教松下作孤坟。",
        "dynasty": "唐",
        "collection_info": null
    },
    {
        "title": "游溧阳霞泉寺限白字",
        "author": "许坚",
        "content": "近枕吴溪与越峰，前朝恩赐云泉额。\n竹林晴见鴈塔高，石室曾栖几禅伯。\n荒碑字没莓苔深，古池香泛荷花白。\n客有经年别故林，落日啼猨情脉脉。",
        "dynasty": "唐",
        "collection_info": null
    },
    {
        "title": "幽栖观",
        "author": "许坚",
        "content": "仙翁上昇去，丹井寄晴壑。\n山色接天台，湖光照寥廓。\n玉洞绝无人，老桧犹栖鹤。\n我欲掣青蛇，他时冲碧落。",
        "dynasty": "唐",
        "collection_info": null
    },
    {
        "title": "题茅山观",
        "author": "许坚",
        "content": "尝恨清风千载郁，洞天今得恣游遨。\n松楸一色古坛静，鸾鹤不来青汉高。\n茅氏井寒丹已化，玄宗碑断梦仍劳。\n分明有箇长生路，休向红尘叹二毛。",
        "dynasty": "唐",
        "collection_info": null
    },
    {
        "title": "题扇",
        "author": "许坚",
        "content": "哦吟但写胸中妙，饮酒能忘身后名。\n但愿长闲有诗酒，一溪风月共清明。",
        "dynasty": "唐",
        "collection_info": null
    },
    {
        "title": "上徐舍人铉",
        "author": "许坚",
        "content": "几宵烟月锁楼台，欲寄侯门荐祢才。\n满面尘埃人不识，谩随流水出山来。",
        "dynasty": "唐",
        "collection_info": null
    },
    {
        "title": "句",
        "author": "许坚",
        "content": "道既学不得，仙从何处来？卧久似慵伸雪项，立迟犹未整霜衣。",
        "dynasty": "唐",
        "collection_info": null
    },
    {
        "title": "醉吟",
        "author": "许碏",
        "content": "阆苑花前是醉乡，踏翻王母九霞觞。\n羣仙拍手嫌轻薄，谪向人间作酒狂。",
        "dynasty": "唐",
        "collection_info": null
    },
    {
        "title": "题南岳招仙观壁上",
        "author": "许碏",
        "content": "洪鑪烹锻人性命，器用不同分皆定。\n妖精鬼魅鬬神通，只自干邪不干正。\n黄口小儿初学行，唯知日月东西生。\n还为万灵威圣力，移月在南日在北。\n玉为玉兮石是石，蕴弃深泥终不易。\n邓通饿死严陵贫，帝王岂是无人力。\n丈夫未达莫相侵，攀龙附凤捐精神。",
        "dynasty": "唐",
        "collection_info": null
    },
    {
        "title": "武陵春色",
        "author": "张白",
        "content": "武陵春色好，十二酒家楼。\n大醉方回首，逢人不举头。\n是非都不采，名利混然休。\n戴箇星冠子，浮沈逐世流。",
        "dynasty": "唐",
        "collection_info": null
    },
    {
        "title": "赠酒店崔氏",
        "author": "张白",
        "content": "武陵城裏崔家酒，地上应无天上有。\n南游道士饮一斗，卧向白云深洞口。",
        "dynasty": "唐",
        "collection_info": null
    },
    {
        "title": "哭陆先生",
        "author": "张白",
        "content": "六亲恸哭还復苏，我笑先生泪箇无。\n脱履定归天上去，空坟留入武陵图。",
        "dynasty": "唐",
        "collection_info": null
    },
    {
        "title": "市中狂吟",
        "author": "段谷",
        "content": "一间茅屋，尚自修治。\n任狂风吹，连檐破碎。\n枓栱斜欹，看着倒也。\n墙壁作散土一堆，主人翁永不来归。",
        "dynasty": "唐",
        "collection_info": null
    },
    {
        "title": "诗",
        "author": "赵自然",
        "content": "常欲栖山岛，闲眠玉洞寒。\n丹哥时引舞，来去跨云鸾。",
        "dynasty": "唐",
        "collection_info": null
    },
    {
        "title": "大丹诗四首 一",
        "author": "李浩",
        "content": "混沌未分我独存，包含四象立干坤。\n还丹须向此中觅，得此方为至妙门。",
        "dynasty": "唐",
        "collection_info": null
    },
    {
        "title": "大丹诗四首 二",
        "author": "李浩",
        "content": "煮石烹金炼太元，神仙不肯等闲传。\n人能认得其中理，夺尽干坤造化权。",
        "dynasty": "唐",
        "collection_info": null
    },
    {
        "title": "大丹诗四首 三",
        "author": "李浩",
        "content": "百首荒辞义亦深，因传同道决疑心。\n华池本是真神水，神水元来是白金。",
        "dynasty": "唐",
        "collection_info": null
    },
    {
        "title": "大丹诗四首 四",
        "author": "李浩",
        "content": "取将白金为鼎器，鼎成潜伏汞来侵。\n汞入金鼎终年尽，产出灵砂似太阴。",
        "dynasty": "唐",
        "collection_info": null
    },
    {
        "title": "自吟",
        "author": "徐钓者",
        "content": "曾见秦皇架石桥，海神忙迫涨惊潮。\n蓬莱隔海虽难到，直上三清却不遥。",
        "dynasty": "唐",
        "collection_info": null
    },
    {
        "title": "踏歌",
        "author": "蓝采和",
        "content": "踏歌踏歌蓝采和，世界能几何。\n红颜三春树，流年一掷梭。\n古人混混去不返，今人纷纷来更多。\n朝骑鸾凤到碧落，暮见桑田生白波。\n长景明晖在空际，金银宫阙高嵯峨。",
        "dynasty": "唐",
        "collection_info": null
    },
    {
        "title": "同沈恭子游虎丘寺有作",
        "author": "清远道士",
        "content": "我本长殷周，遭罹历秦汉。\n四渎与五岳，名山尽幽窜。\n及此寰区中，始有近峰翫。\n近峰何郁郁，平湖渺瀰漫。\n吟俯川之阴，步上山之岸。\n山川共澄澈，光彩交凌乱。\n白云蓊欲归，青松忽消半。\n客去川岛静，人来山鸟散。\n谷深中见日，崖幽晓非旦。\n闻子盛游遨，风流足词翰。\n嘉兹好松石，一言常累嘆。\n勿谓余鬼神，忻君共幽赞。",
        "dynasty": "唐",
        "collection_info": null
    },
    {
        "title": "游春台诗 一",
        "author": "春台仙",
        "content": "玉幢亘碧虚，此乃真人居。\n裴回仍未进，邪省犹难除。",
        "dynasty": "唐",
        "collection_info": null
    },
    {
        "title": "游春台诗 二",
        "author": "春台仙",
        "content": "日落烟水黯，骊珠色岂昏。\n寒光射万里，霜缟遍千门。",
        "dynasty": "唐",
        "collection_info": null
    },
    {
        "title": "游春台诗 三",
        "author": "春台仙",
        "content": "玉魄东方开，嫦娥逐影来。\n洗心兼涤目，怳若游春台。",
        "dynasty": "唐",
        "collection_info": null
    },
    {
        "title": "游春台诗 四",
        "author": "春台仙",
        "content": "清波滔碧天，乌藏黯黮连。\n二仪不辨处，忽吐清光圆。",
        "dynasty": "唐",
        "collection_info": null
    },
    {
        "title": "游春台诗 五",
        "author": "春台仙",
        "content": "乌沈海西岸，蟾吐天东头。",
        "dynasty": "唐",
        "collection_info": null
    },
    {
        "title": "游春台诗 六",
        "author": "春台仙",
        "content": "凤凰三十六，碧天高太清。\n元君夫人蹋云语，冷风飒飒吹鹅笙。",
        "dynasty": "唐",
        "collection_info": null
    },
    {
        "title": "醉吟",
        "author": "酒肆布衣",
        "content": "阳春时节天气和，万物芳盛人如何。\n素秋时节天地肃，荣秀丛林立衰促。\n有同人世当少年，壮心仪貌皆俨然。\n一旦形羸又髮白，旧游空使泪连连。",
        "dynasty": "唐",
        "collection_info": null
    },
    {
        "title": "又吟",
        "author": "酒肆布衣",
        "content": "有形皆朽孰不知，休吟春景与秋时。\n争如且醉长安酒，荣华零悴总奚为。",
        "dynasty": "唐",
        "collection_info": null
    },
    {
        "title": "嫁女诗 一",
        "author": "嵩岳诸仙",
        "content": "劝君酒，为君悲且吟。\n自从频见市朝改，无復瑶池宴乐心。",
        "dynasty": "唐",
        "collection_info": null
    },
    {
        "title": "嫁女诗 二",
        "author": "嵩岳诸仙",
        "content": "奉君酒，休嘆市朝非。\n早知无復瑶池兴，悔驾骅骝草草归。",
        "dynasty": "唐",
        "collection_info": null
    },
    {
        "title": "嫁女诗 三",
        "author": "嵩岳诸仙",
        "content": "八马迴乘汗漫风，犹思往事憩昭宫。\n宴移玄圃情方洽，乐奏钧天曲未终。\n斜汉露凝残月冷，流霞杯泛曙光红。\n昆崙回首不知处，疑是酒酣魂梦中。",
        "dynasty": "唐",
        "collection_info": null
    },
    {
        "title": "嫁女诗 四",
        "author": "嵩岳诸仙",
        "content": "一曲笙歌瑶水滨，曾留逸足驻征轮。\n人间甲子週千岁，灵境杯觞初一巡。\n玉兔银河终不夜，奇花好树镇长春。\n悄知碧海饶词句，歌向俗流疑误人。",
        "dynasty": "唐",
        "collection_info": null
    },
    {
        "title": "嫁女诗 五",
        "author": "嵩岳诸仙",
        "content": "珠露金风下界秋，汉家陵树冷修修。\n当时不得仙桃力，寻作浮尘飘陇头。",
        "dynasty": "唐",
        "collection_info": null
    },
    {
        "title": "嫁女诗 六",
        "author": "嵩岳诸仙",
        "content": "五十余年四海清，自亲丹药得长生。\n若言尽是仙桃力，看取神仙簿上名。",
        "dynasty": "唐",
        "collection_info": null
    },
    {
        "title": "嫁女诗 七",
        "author": "嵩岳诸仙",
        "content": "月照骊山露泣花，似悲先帝早昇遐。\n至今犹有长生鹿，时遶温泉望翠华。",
        "dynasty": "唐",
        "collection_info": null
    },
    {
        "title": "嫁女诗 八",
        "author": "嵩岳诸仙",
        "content": "幽蓟烟尘别九重，贵妃汤殿罢歌钟。\n中宵扈从无全杖，大驾苍黄发六龙。\n妆匣尚留金翡翠，暖池犹浸玉芙蓉。\n荆榛一闭朝元路，唯有悲风吹晚松。",
        "dynasty": "唐",
        "collection_info": null
    },
    {
        "title": "嫁女诗 九",
        "author": "嵩岳诸仙",
        "content": "上清神女，玉京仙郎。\n乐此今夕，和鸣凤凰。\n凤凰和鸣，将翱将翔。\n与天齐休，庆流无央。",
        "dynasty": "唐",
        "collection_info": null
    },
    {
        "title": "嫁女诗 十",
        "author": "嵩岳诸仙",
        "content": "玉为质兮花为颜，蝉为鬓兮云为鬟。\n何劳傅粉兮施渥丹，早出娉婷兮缥缈间。",
        "dynasty": "唐",
        "collection_info": null
    },
    {
        "title": "嫁女诗 十一",
        "author": "嵩岳诸仙",
        "content": "水晶帐开银烛明，风摇珠佩连云清。\n休匀红粉饰花态，早驾双鸾朝玉京。",
        "dynasty": "唐",
        "collection_info": null
    },
    {
        "title": "嫁女诗 十二",
        "author": "嵩岳诸仙",
        "content": "三星在天银河迴，人间曙色东方来。\n玉苗琼蕊亦宜夜，莫使一花衝晓开。",
        "dynasty": "唐",
        "collection_info": null
    },
    {
        "title": "吟 一",
        "author": "芙蓉古丈夫　毛女",
        "content": "饵柏身轻迭嶂间，是非无意到尘寰。\n冠裳暂备论浮世，一饷云游碧落间。",
        "dynasty": "唐",
        "collection_info": null
    },
    {
        "title": "吟 二",
        "author": "芙蓉古丈夫　毛女",
        "content": "谁知古是与今非，闲蹑青霞与翠微。\n箫管秦楼应寂寂，彩云空惹薜萝衣。",
        "dynasty": "唐",
        "collection_info": null
    },
    {
        "title": "授炙毂子歌二首 一",
        "author": "希道",
        "content": "木津天魂，金液地魄。\n坎离运行宽无成，金木有数秦晋合。\n近効宜六旬，远期三载阔。",
        "dynasty": "唐",
        "collection_info": null
    },
    {
        "title": "授炙毂子歌二首 二",
        "author": "希道",
        "content": "魄微入魂牝牡结，阳呴阴滋神鬼灭。\n千歌万讚皆未决，古往今来抛日月。",
        "dynasty": "唐",
        "collection_info": null
    },
    {
        "title": "李泌庭黑石诗",
        "author": "隐者",
        "content": "神真炼形年未足，化为我子功相续。\n丞相瘗之刻玄玉，仙路何长死何促。",
        "dynasty": "唐",
        "collection_info": null
    },
    {
        "title": "戏吟",
        "author": "广陵道士",
        "content": "无事到扬州，相携上酒楼。\n药囊为赠别，千载更何求。",
        "dynasty": "唐",
        "collection_info": null
    },
    {
        "title": "授马氏女诗",
        "author": "黄冠野夫",
        "content": "女是寄生枝，男是冬青木。\n冬青驾白鹅，寄生跨黄鹿。\n若遇寇相凌，稳便抛家族。\n早早上三清，莫候丹砂熟。",
        "dynasty": "唐",
        "collection_info": null
    },
    {
        "title": "歌",
        "author": "蜀中酒阁道人",
        "content": "尾闾不禁沧溟竭，九转神丹都谩说。\n惟有班龙顶上珠，能补玉堂关下穴。",
        "dynasty": "唐",
        "collection_info": null
    },
    {
        "title": "吟",
        "author": "章江书生",
        "content": "西去长沙东上船，思量此事已千年。\n长春殿掩无人扫，满眼梨花哭杜鹃。",
        "dynasty": "唐",
        "collection_info": null
    },
    {
        "title": "示边洞元",
        "author": "萼岭书生",
        "content": "邂逅相逢萼岭边，对倾浮蚁共谈玄。\n拟将劒法亲传授，却为迷人未有缘。",
        "dynasty": "唐",
        "collection_info": null
    },
    {
        "title": "示胡二郎歌",
        "author": "成都醉道士",
        "content": "欲究丹砂理，幽玄无处寻。\n不离铅与汞，无出水中金。\n金欲炼时须得水，水遇土兮终不起。\n但知火候不参差，自得还丹微妙旨。\n人世分明知有死，刚只留心恋朱紫。\n岂知光景片时间，将谓人生长似此。\n何不迴心师至道？免逐年光虚自老。\n临樽只解醉醺酣，对镜方知渐枯槁。\n二郎切切听我语，仙乡咫尺无寒暑。\n与君说尽只如斯，莫恋娇奢不肯去。\n感君恩义言方苦，火急迴心求出路。\n吟成数句赠君辞，不觉便成今与古。",
        "dynasty": "唐",
        "collection_info": null
    },
    {
        "title": "贻白永年诗",
        "author": "樵夫",
        "content": "清秋无所事，乘露出遥天。\n凭杖樵人语，相期白永年。",
        "dynasty": "唐",
        "collection_info": null
    },
    {
        "title": "留诗",
        "author": "李公佐仆",
        "content": "我有衣中珠，不嫌衣上尘。\n我有长生理，不厌有生身。\n江南神仙窟，吾当混其真。\n不嫌市井諠，来救世间人。\n苏子迹已往，颛蒙事可亲。\n莫言东海变，天地有长春。",
        "dynasty": "唐",
        "collection_info": null
    },
    {
        "title": "酒尽君莫沽",
        "author": "木客",
        "content": "酒尽君莫沽，壶倾我当发。\n城市多嚣尘，还山弄明月。",
        "dynasty": "唐",
        "collection_info": null
    },
    {
        "title": "西山吟",
        "author": "许大",
        "content": "自从明府归仙后，出入尘寰直至今。\n不是藏名混时俗，卖药沽酒要安心。",
        "dynasty": "唐",
        "collection_info": null
    },
    {
        "title": "东洛货丹",
        "author": "许学士",
        "content": "三千功满去升天，一住人间数百年。\n华表他时却归日，沧溟应恐变桑田。",
        "dynasty": "唐",
        "collection_info": null
    },
    {
        "title": "天关回到世吟",
        "author": "许学士",
        "content": "九霄云路奇哉险，曾把冲身入太和。\n今日东归浑似梦，望崖回首隔天波。",
        "dynasty": "唐",
        "collection_info": null
    },
    {
        "title": "送青城丈人酒",
        "author": "紫微孙处士",
        "content": "深羡青城好洞天，白龙一觉已千年。\n铺云枕石长松下，朝退看书尽日眠。",
        "dynasty": "唐",
        "collection_info": null
    },
    {
        "title": "送王懿昌酒",
        "author": "紫微孙处士",
        "content": "将知骨分到仙乡，酒饮金华玉液浆。\n莫道人间只如此，回头已是一年强。",
        "dynasty": "唐",
        "collection_info": null
    },
    {
        "title": "送太乙真君酒",
        "author": "青城丈人",
        "content": "峨嵋仙府静沈沈，玉液金华莫厌斟。\n凡客欲知真一洞，劒门西北五云深。",
        "dynasty": "唐",
        "collection_info": null
    },
    {
        "title": "送紫微处士酒",
        "author": "太乙真君",
        "content": "此中何必羡青城，玉树云栖不记名。\n闷即乘龙游紫府，北辰南斗逐君行。",
        "dynasty": "唐",
        "collection_info": null
    },
    {
        "title": "题法云寺双桧",
        "author": "方壶居士",
        "content": "谢郎双桧绿于云，昏晓浓阴色未分。\n若并毫宫仙鹿迹，定知高峭不如君。",
        "dynasty": "唐",
        "collection_info": null
    },
    {
        "title": "隋堤词",
        "author": "方壶居士",
        "content": "尝忆江都大业秋，曾随銮跸戏龙舟。\n伤心一觉兴亡梦，堤柳无情识世愁。",
        "dynasty": "唐",
        "collection_info": null
    },
    {
        "title": "画地吟",
        "author": "太白山玄士",
        "content": "学得丹青数万年，人间几度变桑田。\n桑田虽变丹青在，谁向丹青合得仙。",
        "dynasty": "唐",
        "collection_info": null
    },
    {
        "title": "货丹吟",
        "author": "邻道场人",
        "content": "寻仙何必三山上，但使神存九窍清。\n炼得绵绵元气定，自然不食亦长生。",
        "dynasty": "唐",
        "collection_info": null
    },
    {
        "title": "灵响词 一",
        "author": "无名氏",
        "content": "此响非俗响，心知是灵仙。\n不曾离耳裏，高下如秋蝉。",
        "dynasty": "唐",
        "collection_info": null
    },
    {
        "title": "灵响词 二",
        "author": "无名氏",
        "content": "入夜声则厉，在昼声则微。\n神灵斥众恶，与我作风威。",
        "dynasty": "唐",
        "collection_info": null
    },
    {
        "title": "灵响词 三",
        "author": "无名氏",
        "content": "妙响无住时，昼夜常轮迴。\n那是偶然事，上界特使来。",
        "dynasty": "唐",
        "collection_info": null
    },
    {
        "title": "灵响词 四",
        "author": "无名氏",
        "content": "何以辨灵应，事须得梯媒。\n自从灵响降，如有真人来。",
        "dynasty": "唐",
        "collection_info": null
    },
    {
        "title": "灵响词 五",
        "author": "无名氏",
        "content": "存念长在心，展转无停音。\n可怜清爽夜，静听秋蝉吟。",
        "dynasty": "唐",
        "collection_info": null
    },
    {
        "title": "度世古玄歌",
        "author": "无名氏",
        "content": "始青之下月与日，两半同升合为一。\n大如弹丸甘如蜜，出彼玉堂入金室，子若得之慎勿失。",
        "dynasty": "唐",
        "collection_info": null
    },
    {
        "title": "鬻丹砂醉吟",
        "author": "刘道昌",
        "content": "心田但使灵芝长，气海常教法水朝。\n功满自然留不住，更将何物驭丹霄。",
        "dynasty": "唐",
        "collection_info": null
    },
    {
        "title": "龟市告别",
        "author": "刘道昌",
        "content": "还丹功满气成胎，九百年来混俗埃。\n自此三山一归去，无因重到世间来。",
        "dynasty": "唐",
        "collection_info": null
    },
    {
        "title": "摘紫芝",
        "author": "李太玄",
        "content": "偶游洞府到芝田，星月茫茫欲曙天。\n虽则似离尘世了，不知何处偶真仙。",
        "dynasty": "唐",
        "collection_info": null
    },
    {
        "title": "玉女舞霓裳",
        "author": "李太玄",
        "content": "舞势随风散復收，歌声似磬韵还幽。\n千迴赴节填词处，娇眼如波入鬓流。",
        "dynasty": "唐",
        "collection_info": null
    },
    {
        "title": "翫月诗 一",
        "author": "曲龙山仙",
        "content": "曲龙桥顶翫瀛洲，凡骨空陪汗漫流。\n不假丹梯蹑霄汉，水晶盘冷桂花秋。",
        "dynasty": "唐",
        "collection_info": null
    },
    {
        "title": "翫月诗 二",
        "author": "曲龙山仙",
        "content": "月砌瑶阶泉滴乳，玉箫催凤和烟舞。\n青城丈人何处游，玄鹤唳天云一缕。",
        "dynasty": "唐",
        "collection_info": null
    },
    {
        "title": "翫月诗 三",
        "author": "曲龙山仙",
        "content": "造化天桥碧海东，玉轮还过辗晴虹。\n霓襟似拂瀛洲顶，颢气潜消橐籥中。",
        "dynasty": "唐",
        "collection_info": null
    },
    {
        "title": "翫月诗 四",
        "author": "曲龙山仙",
        "content": "危桥横石架云端，跨鹿登临景象宽。\n颢魄洗烟澄碧落，桂花低拂玉簪寒。",
        "dynasty": "唐",
        "collection_info": null
    },
    {
        "title": "句",
        "author": "陈復休",
        "content": "夜坐空庭月色微，一树寒梅发两枝。",
        "dynasty": "唐",
        "collection_info": null
    },
    {
        "title": "句",
        "author": "郑冠卿",
        "content": "不缘过去行方便，安得今朝会碧虚。",
        "dynasty": "唐",
        "collection_info": null
    },
    {
        "title": "句",
        "author": "陈蓬",
        "content": "竹篱疎见浦，茅屋漏通星。",
        "dynasty": "唐",
        "collection_info": null
    },
    {
        "title": "句",
        "author": "伊梦昌",
        "content": "惟有松杉空弄月，更无云鹤暗迷人。\n露凝金盏滴残酒，檀点佳人喷异香。",
        "dynasty": "唐",
        "collection_info": null
    },
    {
        "title": "与薛昭合婚诗 一",
        "author": "张云容",
        "content": "脸花不绽几含幽，今夕阳春独换秋。\n我守孤灯无白日，寒云陇上更添愁。",
        "dynasty": "唐",
        "collection_info": null
    },
    {
        "title": "与薛昭合婚诗 二",
        "author": "张云容",
        "content": "幽谷啼莺整羽翰，犀沈玉冷自长叹。\n月华不向扃泉户，露滴松枝一夜寒。",
        "dynasty": "唐",
        "collection_info": null
    },
    {
        "title": "与薛昭合婚诗 三",
        "author": "张云容",
        "content": "韶光不见分成尘，曾饵金丹忽有神。\n不意薛生携旧律，独开幽谷一枝春。",
        "dynasty": "唐",
        "collection_info": null
    },
    {
        "title": "与薛昭合婚诗 四",
        "author": "张云容",
        "content": "误入宫垣漏网人，月华静洗玉阶尘。\n自疑飞到蓬莱顶，琼艳三枝半夜春。",
        "dynasty": "唐",
        "collection_info": null
    },
    {
        "title": "留别卢陲",
        "author": "崔少玄",
        "content": "得之一元，匪受自天。\n太老之真，无上之僊。\n光含影藏，形于自然。\n真安匪求，神之久留。\n淑美其真，体性刚柔。\n丹霄碧虚，上圣之俦。\n百岁之后，空余坟丘。",
        "dynasty": "唐",
        "collection_info": null
    },
    {
        "title": "歌",
        "author": "戚逍遥",
        "content": "笑看沧海欲成尘，王母花前别众真。\n千岁却归天上去，一心珍重世间人。",
        "dynasty": "唐",
        "collection_info": null
    },
    {
        "title": "锦城春望",
        "author": "卓英英",
        "content": "和风装点锦城春，细雨如丝压玉尘。\n漫把诗情访奇景，艳花浓酒属闲人。",
        "dynasty": "唐",
        "collection_info": null
    },
    {
        "title": "理笙",
        "author": "卓英英",
        "content": "频倚银屏理凤笙，调中幽意起春情。\n因思往事成惆怅，不得缑山和一声。",
        "dynasty": "唐",
        "collection_info": null
    },
    {
        "title": "游福感寺荅少年",
        "author": "卓英英",
        "content": "牡丹未及开时节，况是秋风莫近前。\n留待来年二三月，一枝和露压神仙。",
        "dynasty": "唐",
        "collection_info": null
    },
    {
        "title": "荅玄士",
        "author": "卓英英",
        "content": "数载幽栏种牡丹，裹香包艳待神仙。\n神仙既有丹青术，携取何妨入洞天。",
        "dynasty": "唐",
        "collection_info": null
    },
    {
        "title": "和卓英英锦城春望",
        "author": "眉娘",
        "content": "蚕市初开处处春，九衢明艳起香尘。\n世间总有浮华事，争及仙山出世人。",
        "dynasty": "唐",
        "collection_info": null
    },
    {
        "title": "和卓英英理笙",
        "author": "眉娘",
        "content": "但于闺阁熟吹笙，太白真仙自有情。\n他日丹霄骖白凤，何愁子晋不闻声。",
        "dynasty": "唐",
        "collection_info": null
    },
    {
        "title": "太白山玄士画地吟",
        "author": "眉娘",
        "content": "学得丹青数万年，人间几度变桑田。\n桑田虽变丹青在，谁向丹青合得仙。",
        "dynasty": "唐",
        "collection_info": null
    },
    {
        "title": "荅张郁歌 一",
        "author": "洛川仙女",
        "content": "彩云入帝乡，白鹤又回翔。\n久留深不可，蓬岛路遐长。",
        "dynasty": "唐",
        "collection_info": null
    },
    {
        "title": "荅张郁歌 二",
        "author": "洛川仙女",
        "content": "空爱长生术，不是长生人。\n今日洛川别，可惜洞中春。",
        "dynasty": "唐",
        "collection_info": null
    },
    {
        "title": "张郁洛川沿步吟",
        "author": "洛川仙女",
        "content": "浮生如梦能几何，浮生復更忧患多。\n无人与我长生术，洛川春日且长歌。",
        "dynasty": "唐",
        "collection_info": null
    },
    {
        "title": "题玉壶赠元柳二子",
        "author": "南溟夫人",
        "content": "来从一叶舟中来，去向百花桥上去。\n若到人间扣玉壶，鸳鸯自解分明语。",
        "dynasty": "唐",
        "collection_info": null
    },
    {
        "title": "会真诗 一",
        "author": "云台峰五女仙",
        "content": "人世徒纷扰，其生似梦华。\n谁言今昔裏，俯首视云霞。",
        "dynasty": "唐",
        "collection_info": null
    },
    {
        "title": "会真诗 二",
        "author": "云台峰五女仙",
        "content": "几劫澄烦思，今身仅小成。\n誓将云外隐，不向世间存。",
        "dynasty": "唐",
        "collection_info": null
    },
    {
        "title": "会真诗 三",
        "author": "云台峰五女仙",
        "content": "绰约离尘世，从容上太清。\n云衣无绽日，鹤驾没遥程。",
        "dynasty": "唐",
        "collection_info": null
    },
    {
        "title": "会真诗 四",
        "author": "云台峰五女仙",
        "content": "华岳无三尺，东瀛仅一杯。\n入云骑彩凤，歌舞上蓬莱。",
        "dynasty": "唐",
        "collection_info": null
    },
    {
        "title": "会真诗 五",
        "author": "云台峰五女仙",
        "content": "共作云山侣，俱辞世界尘。\n静思前日事，抛却几年身。",
        "dynasty": "唐",
        "collection_info": null
    },
    {
        "title": "仙诗五首 一",
        "author": "吴清妻",
        "content": "道启真心觉渐清，天教绝粒应精诚。\n云外仙歌笙管合，花间风引步虚声。",
        "dynasty": "唐",
        "collection_info": null
    },
    {
        "title": "仙诗五首 二",
        "author": "吴清妻",
        "content": "□□□□□□□，□君隐处当一星。\n□□莲花山头饭，黄精仙人掌上经。",
        "dynasty": "唐",
        "collection_info": null
    },
    {
        "title": "仙诗五首 三",
        "author": "吴清妻",
        "content": "飞鸟莫到人莫攀，一隐十年不下山。\n袖中短书谁为达，华山道士卖药还。",
        "dynasty": "唐",
        "collection_info": null
    },
    {
        "title": "仙诗五首 四",
        "author": "吴清妻",
        "content": "日落焚香坐醮坛，庭花露湿渐更阑。\n净水仙童调玉液，春宵羽客化金丹。",
        "dynasty": "唐",
        "collection_info": null
    },
    {
        "title": "仙诗五首 五",
        "author": "吴清妻",
        "content": "摄念精思引彩霞，焚香虚室对烟花。\n道合云霄游紫府，湛然真境瑞皇家。",
        "dynasty": "唐",
        "collection_info": null
    },
    {
        "title": "赠封陟",
        "author": "上元夫人",
        "content": "谪居蓬岛别瑶池，春媚烟花有所思。\n为爱君心能洁白，愿操箕帚奉屏帏。",
        "dynasty": "唐",
        "collection_info": null
    },
    {
        "title": "再赠",
        "author": "上元夫人",
        "content": "弄玉有夫皆得道，刘纲兼室尽登仙。\n君能仔细窥朝露，须逐云车拜洞天。",
        "dynasty": "唐",
        "collection_info": null
    },
    {
        "title": "留别",
        "author": "上元夫人",
        "content": "萧郎不顾凤楼人，云涩回车泪脸新。\n愁想蓬瀛归去路，难窥旧苑碧桃春。",
        "dynasty": "唐",
        "collection_info": null
    },
    {
        "title": "题寺廊柱 一",
        "author": "慈恩塔院女仙",
        "content": "皇子陂头好月明，忘却华筵到晓行。\n烟收山低翠黛横，折得荷花远恨生。",
        "dynasty": "唐",
        "collection_info": null
    },
    {
        "title": "题寺廊柱 二",
        "author": "慈恩塔院女仙",
        "content": "湖水团团夜如镜，碧树红花相掩映。\n北斗阑干移晓柄，有似佳期常不定。",
        "dynasty": "唐",
        "collection_info": null
    },
    {
        "title": "后土夫人",
        "author": "蜀宫羣仙",
        "content": "偶引羣仙到世间，熏风殿裏醉华筵。\n等闲贪赏不归去，愁杀韦郎一觉眠。",
        "dynasty": "唐",
        "collection_info": null
    },
    {
        "title": "王母",
        "author": "蜀宫羣仙",
        "content": "沧海成尘几万秋，碧桃花发长春愁。\n不来便是数千载，周穆汉皇何处游。",
        "dynasty": "唐",
        "collection_info": null
    },
    {
        "title": "麻姑",
        "author": "蜀宫羣仙",
        "content": "世间何事不潸然，得失人情命不延。\n适向蔡家厅上饮，回头已见一千年。",
        "dynasty": "唐",
        "collection_info": null
    },
    {
        "title": "上元夫人",
        "author": "蜀宫羣仙",
        "content": "思量往事一愁容，阿母曾邀到汉宫。\n城阙不存人不见，茂陵荒草恨无穷。",
        "dynasty": "唐",
        "collection_info": null
    },
    {
        "title": "弄玉",
        "author": "蜀宫羣仙",
        "content": "采凤飞来到禁闱，便随王母驻瑶池。\n如今记得秦楼上，偷见萧郎恼妾时。",
        "dynasty": "唐",
        "collection_info": null
    },
    {
        "title": "太真",
        "author": "蜀宫羣仙",
        "content": "春梦悠扬生下界，一堪成笑一堪悲。\n马嵬不是无情地，自遇蓬莱睡觉时。",
        "dynasty": "唐",
        "collection_info": null
    },
    {
        "title": "赠郭翰二首 一",
        "author": "织女",
        "content": "河汉虽云阔，三秋尚有期。\n情人终已矣，良㑹更何时。",
        "dynasty": "唐",
        "collection_info": null
    },
    {
        "title": "赠郭翰二首 二",
        "author": "织女",
        "content": "朱阁临清溪，琼宫衔紫房。\n佳情期在此，只是断人肠。",
        "dynasty": "唐",
        "collection_info": null
    },
    {
        "title": "郭翰酬织女 一",
        "author": "织女",
        "content": "人世将天上，由来不可期。\n谁知一迴顾，更作两相思。",
        "dynasty": "唐",
        "collection_info": null
    },
    {
        "title": "郭翰酬织女 二",
        "author": "织女",
        "content": "赠枕犹香泽，啼衣尚泪痕。\n玉颜霄汉裏，空有往来魂。",
        "dynasty": "唐",
        "collection_info": null
    },
    {
        "title": "书任生案 一",
        "author": "嵩山女",
        "content": "我本籍上清，谪居游五岳。\n以君无俗累，来劝神仙学。",
        "dynasty": "唐",
        "collection_info": null
    },
    {
        "title": "书任生案 二",
        "author": "嵩山女",
        "content": "葛洪还有妇，王母亦有夫。\n神仙尽灵匹，君意合何如。",
        "dynasty": "唐",
        "collection_info": null
    },
    {
        "title": "临去书赠",
        "author": "嵩山女",
        "content": "君子既执迷，无由达情素。\n明月海山上，秋风独归去。",
        "dynasty": "唐",
        "collection_info": null
    },
    {
        "title": "与赵旭叩柱歌",
        "author": "青童",
        "content": "白云飘飘星汉斜，独行窈窕浮云车。\n仙郎独邀青童君，结情罗帐连心花。",
        "dynasty": "唐",
        "collection_info": null
    },
    {
        "title": "题壁",
        "author": "观梅女仙",
        "content": "南枝向暖北枝寒。\n一种春花有两般，凭仗高楼莫吹笛。\n大家留取倚阑看。",
        "dynasty": "唐",
        "collection_info": null
    },
    {
        "title": "歌",
        "author": "吴彩鸾",
        "content": "若能相伴陟仙坛，应得文箫驾綵鸾。\n自有绣襦幷甲帐，瑶台不怕雪霜寒。",
        "dynasty": "唐",
        "collection_info": null
    },
    {
        "title": "临化绝句",
        "author": "王氏女",
        "content": "翫水登山无足时，诸仙频下听吟诗。\n此心不恋居人世，唯见天边双鹤飞。",
        "dynasty": "唐",
        "collection_info": null
    },
    {
        "title": "赠华山游人 一",
        "author": "毛女正美",
        "content": "药苗不满笥，又更上危巅。\n回首归去路，相将入翠烟。",
        "dynasty": "唐",
        "collection_info": null
    },
    {
        "title": "赠华山游人 二",
        "author": "毛女正美",
        "content": "曾折松枝为宝栉，又编栗叶代罗襦。\n有时问却秦宫事，笑捻山花望太虚。",
        "dynasty": "唐",
        "collection_info": null
    },
    {
        "title": "在紫霄夫人席上作",
        "author": "桃花夫人",
        "content": "昔时训子西河上，汉使经过问妾缘。\n自到仙山不知老，凡间唤作几千年。",
        "dynasty": "唐",
        "collection_info": null
    },
    {
        "title": "荅孙玄照",
        "author": "王仙仙",
        "content": "鸳鸯相见不相随，笼裏笼前整羽衣。\n但得他时人放去，水中长作一双飞。",
        "dynasty": "唐",
        "collection_info": null
    },
    {
        "title": "孙玄照琴中歌赠王仙仙",
        "author": "王仙仙",
        "content": "相如曾作凤兮吟，昔被文君会此音。\n今日孤鸾还独语，痛哉仙子不弹琴。",
        "dynasty": "唐",
        "collection_info": null
    },
    {
        "title": "临刑赋",
        "author": "杨损",
        "content": "圣主何曾识仲都，可嗟社稷在须臾。\n市东便是神仙窟，何必乘舟泛五湖。",
        "dynasty": "唐",
        "collection_info": null
    },
    {
        "title": "别遥见诗",
        "author": "妙女",
        "content": "手攀桥柱立，滴泪天河满。",
        "dynasty": "唐",
        "collection_info": null
    },
    {
        "title": "宴柳毅诗 一",
        "author": "洞庭龙君",
        "content": "大天苍苍兮大地茫茫，人各有志兮何可思量。\n狐神鼠圣兮薄社依墙，雷霆一发兮其孰敢当。\n荷贞人兮信义长，令骨肉兮还故乡，永言惭愧兮何时忘。",
        "dynasty": "唐",
        "collection_info": null
    },
    {
        "title": "宴柳毅诗 二",
        "author": "洞庭龙君",
        "content": "上天配合兮生死有途，此不当妇兮彼不当夫。\n腹心辛苦兮泾水之隅，风霜满鬓兮雨雪罗襦。\n赖明公兮引素书，令肉骨兮家如初，永言珍重兮无时无。",
        "dynasty": "唐",
        "collection_info": null
    },
    {
        "title": "宴柳毅诗 三",
        "author": "洞庭龙君",
        "content": "碧云悠悠兮泾水东流，伤嗟美人兮雨泣花愁。\n尺书远达兮以解君忧，哀冤果雪兮还处其休。\n荷君和雅兮感甘羞，山家寂寞兮难久留，欲将辞去兮悲绸缪。",
        "dynasty": "唐",
        "collection_info": null
    },
    {
        "title": "铸镜歌",
        "author": "龙护老人",
        "content": "盘龙盘龙，隐于镜中。\n分野有象，变化无穷。\n兴云吐雾，行雨生风。\n上清仙子，来献圣聪。",
        "dynasty": "唐",
        "collection_info": null
    },
    {
        "title": "示韦泛禄命",
        "author": "冥吏",
        "content": "前阳復后杨，后杨年年强，七月之节归玄乡。",
        "dynasty": "唐",
        "collection_info": null
    },
    {
        "title": "赠僧",
        "author": "滕传胤",
        "content": "卓立不求名出家，长怀片志在青霞。\n今日英雄气衝盖，谁能久坐宝莲花。",
        "dynasty": "唐",
        "collection_info": null
    },
    {
        "title": "赠人",
        "author": "滕传胤",
        "content": "平生才不足，立身信有余。\n自叹无大故，君子莫相疎。",
        "dynasty": "唐",
        "collection_info": null
    },
    {
        "title": "郑锋宅神诗 一",
        "author": "滕传胤",
        "content": "浦口潮来初淼漫，莲舟摇扬采花难。\n春心不惬空归去，会待潮回更折看。",
        "dynasty": "唐",
        "collection_info": null
    },
    {
        "title": "郑锋宅神诗 二",
        "author": "滕传胤",
        "content": "忽然湖上片云飞，不觉舟中雨湿衣。\n折得莲花浑忘却，空将荷叶盖头归。",
        "dynasty": "唐",
        "collection_info": null
    },
    {
        "title": "与郑德璘奇遇诗 一",
        "author": "水府君",
        "content": "物触轻舟心自知，风恬烟静月光微。\n夜深江上解愁思，拾得红蕖香惹衣。",
        "dynasty": "唐",
        "collection_info": null
    },
    {
        "title": "与郑德璘奇遇诗 二",
        "author": "水府君",
        "content": "纤手垂钩对水窗，红蕖秋色艳长江。\n既能解佩投交甫，更有明珠乞一双。",
        "dynasty": "唐",
        "collection_info": null
    },
    {
        "title": "与郑德璘奇遇诗 三",
        "author": "水府君",
        "content": "湖面狂风且莫吹，浪花初绽月光微。\n沈潜暗想横波泪，得共鲛人相对垂。",
        "dynasty": "唐",
        "collection_info": null
    },
    {
        "title": "与郑德璘奇遇诗 四",
        "author": "水府君",
        "content": "洞庭风软荻花秋，新没青娥细浪愁。\n泪滴白苹君不见，月明江上有轻鸥。",
        "dynasty": "唐",
        "collection_info": null
    },
    {
        "title": "与郑德璘奇遇诗 五",
        "author": "水府君",
        "content": "昔日江头菱芡人，蒙君数饮松醪春。\n活君家室以为报，珍重长沙郑德璘。",
        "dynasty": "唐",
        "collection_info": null
    },
    {
        "title": "笑巫诗",
        "author": "李序",
        "content": "魍魉何曾见，头旋即下神。\n图他衫子段，诈道大王嗔。",
        "dynasty": "唐",
        "collection_info": null
    },
    {
        "title": "霅溪夜宴诗 一",
        "author": "水神",
        "content": "浊波扬扬兮凝晓雾，公无渡河兮公竟渡。\n风号水激兮呼不闻，提衣看入兮中流去。\n浪排衣兮随步没，沈尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死兮妾何适，遂就波澜兮合魂魄。\n愿持精卫衔石心，穷断河源塞泉脉。",
        "dynasty": "唐",
        "collection_info": null
    },
    {
        "title": "霅溪夜宴诗 二",
        "author": "水神",
        "content": "悲风淅淅兮波绵绵，芦花万里兮凝苍烟。\n虬螭窟宅兮渊且玄，排波迭浪兮沈我天。\n所覆不全兮身宁全，溢眸恨血兮徒涟涟。\n誓将柔荑抉锯牙之喙，空水府而藏其腥涎。\n青娥翠黛兮沈江壖，碧云斜月兮空婵娟。\n吞声饮恨兮语无力，徒扬哀怨兮登歌筵。",
        "dynasty": "唐",
        "collection_info": null
    },
    {
        "title": "霅溪夜宴诗 三",
        "author": "水神",
        "content": "白露漙兮西风高，碧波万里兮翻洪涛。\n莫言天下至柔者，载舟覆舟皆我曹。",
        "dynasty": "唐",
        "collection_info": null
    },
    {
        "title": "霅溪夜宴诗 四",
        "author": "水神",
        "content": "君不见夜来渡口拥千艘，中载万姓之脂膏。\n当楼船泛泛于迭浪，恨珠贝又轻于鸿毛。\n又不见朝来津亭维一舠，中有一士青其袍。\n赴宰邑之良日，任波吼而风号。\n是知溺名溺利者，不免为水府之腥臊。",
        "dynasty": "唐",
        "collection_info": null
    },
    {
        "title": "霅溪夜宴诗 五",
        "author": "水神",
        "content": "山势萦迴水脉分，水光山色翠连云。\n四时尽入诗人咏，役杀吴兴柳使君。",
        "dynasty": "唐",
        "collection_info": null
    },
    {
        "title": "霅溪夜宴诗 六",
        "author": "水神",
        "content": "渺渺烟波接九疑，几人经此泣江蓠。\n年年绿水青山色，不改重华南狩时。",
        "dynasty": "唐",
        "collection_info": null
    },
    {
        "title": "霅溪夜宴诗 七",
        "author": "水神",
        "content": "浪阔波澄秋气凉，沈沈水殿夜初长。\n自怜休退五湖客，何幸追陪百谷王。\n香袅碧云飘几席，觥飞白玉艳椒浆。\n酒酣独泛扁舟去，笑入琴高不死乡。",
        "dynasty": "唐",
        "collection_info": null
    },
    {
        "title": "霅溪夜宴诗 八",
        "author": "水神",
        "content": "珠光龙耀火燑燑，夜接朝云宴渚宫。\n凤管清吹凄极浦，朱弦间奏冷秋空。\n论心幸遇同归友，揣分惭无辅佐功。\n云雨各飞真境后，不堪波上起悲风。",
        "dynasty": "唐",
        "collection_info": null
    },
    {
        "title": "霅溪夜宴诗 九",
        "author": "水神",
        "content": "凤鶱鶱以降瑞兮，患山鸡之杂飞。\n玉温温以呈器兮，因碔砆之争辉。\n当侯门之四闢兮，墐嘉谟之重扉。\n既瑞器而无庸兮，宜昏暗之相微。\n徒刳石以为舟兮，顾沿流而志违。\n将刻木而作羽兮，与超腾之理非。\n矜孑孑于空江兮，靡羣援之可依。\n血淋淋而滂流兮，顾江鱼之腹而将归。\n西风萧萧兮湘水悠悠，白芷芳歇兮江蓠秋。\n日晼晼兮川云收，棹四起兮悲风幽。\n羁魂汨没兮我名永浮，碧波虽涸兮厥誉长流。\n向使甘言盛行于曩昔，岂今日居君王之座头。\n是知贪名徇禄而随世磨灭者，虽正寝之死乎无得与吾俦。\n当鼎足之嘉会兮，获周旋于君侯。\n雕盘玉豆兮罗珍羞，金巵琼斝兮方献酬。\n敢写心兮歌一曲，无诮余持杯以淹留。",
        "dynasty": "唐",
        "collection_info": null
    },
    {
        "title": "霅溪夜宴诗 十",
        "author": "水神",
        "content": "行殿秋未晚，水宫风初凉。\n谁言此中夜，得接朝宗行。\n灵鼍振冬冬，神龙耀煌煌。\n红楼压波起，翠幄连云张。\n玉箫冷吟秋，瑶瑟清含商。\n贤臻江湖叟，贵列川渎王。\n谅予衰俗人，无能振颓纲。\n分辞皆乱世，乐寐蛟螭乡。\n栖迟幽岛间，几见波成桑。\n尔来尽流俗，难与倾壶觞。\n今日登华筵，稍觉神扬扬。\n方欢沧浪侣，遽恐白日光。\n海人瑞锦前，岂敢言文章。\n聊歌灵境会，此会诚难忘。",
        "dynasty": "唐",
        "collection_info": null
    },
    {
        "title": "霅溪夜宴诗 十一",
        "author": "水神",
        "content": "雪集大野兮血波汹汹，玄黄交战兮吴无全陇。\n既霸业之将坠，宜嘉谟之不从。\n国步颠蹶兮吾道遘凶，处鸱夷之大困，入渊泉之九重。\n上帝愍余之非辜兮，俾大江鼓怒其冤踪。\n所以鞭浪山而疾驱波岳，亦粗足展余拂郁之心胸。\n当灵境之良宴兮，谬尊俎之相容。\n击箫鼓兮撞歌钟，吴讴越舞兮欢未极。\n遽军城晓鼓之冬冬，愿保上善之柔德，何行乐之地兮难相逢。",
        "dynasty": "唐",
        "collection_info": null
    },
    {
        "title": "为刘洪作 一",
        "author": "辅国将军",
        "content": "乌乌在虚飞，玄驹遂野依。\n名今编户籍，翠过叶生稀。",
        "dynasty": "唐",
        "collection_info": null
    },
    {
        "title": "为刘洪作 二",
        "author": "辅国将军",
        "content": "箇树枝条朽，三花五面啼。\n移家朝度日，谁觉。",
        "dynasty": "唐",
        "collection_info": null
    },
    {
        "title": "语",
        "author": "太白山神",
        "content": "三珠併一珠，驴马没人驱。\n岁月甲庚午，中兴戊己土。",
        "dynasty": "唐",
        "collection_info": null
    },
    {
        "title": "月夜吟",
        "author": "瀵水神",
        "content": "夜月明皎皎，绿波空悠悠。",
        "dynasty": "唐",
        "collection_info": null
    },
    {
        "title": "荅郑生歌",
        "author": "湘中蛟女",
        "content": "泝青山兮江之隅，拖湘波兮褭绿裾。\n荷拳拳兮情未舒，匪同归兮将焉如。",
        "dynasty": "唐",
        "collection_info": null
    },
    {
        "title": "风光词",
        "author": "湘中蛟女",
        "content": "隆佳秀兮昭盛时，播熏绿兮淑华归。\n故里荑与处萼兮，潜重房以饰姿。\n见雅态之韶华兮，蒙长霭以为帏。\n醉融光兮渺渺瀰瀰，迷千里兮涵烟眉，晨陶陶兮暮熙熙。\n舞袅娜之秾条兮，娉盈盈以披迟。\n酡游颜兮倡蔓卉縠，流倩电兮石髮髓施。",
        "dynasty": "唐",
        "collection_info": null
    },
    {
        "title": "郑生诗",
        "author": "湘中蛟女",
        "content": "情无垠兮水汤汤，怀佳期兮属三湘。",
        "dynasty": "唐",
        "collection_info": null
    },
    {
        "title": "感怀诗",
        "author": "龙女",
        "content": "海门连洞庭，每去三千里。\n十载一归来，辛苦潇湘水。",
        "dynasty": "唐",
        "collection_info": null
    },
    {
        "title": "寄张无颇 一",
        "author": "广利王女",
        "content": "羞解明珰寻汉渚，但凭春梦访天涯。\n红楼日暮莺飞去，愁杀深宫落砌花。",
        "dynasty": "唐",
        "collection_info": null
    },
    {
        "title": "寄张无颇 二",
        "author": "广利王女",
        "content": "燕语春泥堕锦筵，情愁无意整花钿。\n寒闺欹枕不成梦，香炷金炉自褭烟。",
        "dynasty": "唐",
        "collection_info": null
    },
    {
        "title": "与崔渥冥会杂诗 一",
        "author": "湘妃庙",
        "content": "万里同心别九重，定知涉历此相逢。\n谁人翻向羣峰路，不得苍梧徇玉容。",
        "dynasty": "唐",
        "collection_info": null
    },
    {
        "title": "与崔渥冥会杂诗 二",
        "author": "湘妃庙",
        "content": "春鸟交交引思浓，岂期尘迹拜仙宫。\n鸾歌凤舞飘珠翠，疑是阳台一梦中。",
        "dynasty": "唐",
        "collection_info": null
    },
    {
        "title": "与崔渥冥会杂诗 三",
        "author": "湘妃庙",
        "content": "鸾舆昔日出蒲关，一去苍梧更不还。\n若是不留千古恨，湘江何事竹犹斑。",
        "dynasty": "唐",
        "collection_info": null
    },
    {
        "title": "与崔渥冥会杂诗 四",
        "author": "湘妃庙",
        "content": "愁闻黄鸟夜关关，沩汭春来有梦还。\n遗美代移刊勒绝，唯闻留得泪痕斑。",
        "dynasty": "唐",
        "collection_info": null
    },
    {
        "title": "与崔渥冥会杂诗 五",
        "author": "湘妃庙",
        "content": "方承恩宠醉金杯，岂为干戈骤到来。\n亡国破家皆有恨，捧心无语泪苏台。",
        "dynasty": "唐",
        "collection_info": null
    },
    {
        "title": "与崔渥冥会杂诗 六",
        "author": "湘妃庙",
        "content": "桃花流水两堪伤，洞口烟波月渐长。\n莫道仙家无别恨，至今垂泪忆刘郎。",
        "dynasty": "唐",
        "collection_info": null
    },
    {
        "title": "与崔渥冥会杂诗 七",
        "author": "湘妃庙",
        "content": "泾阳平野草初春，遥望家乡泪滴频。\n当此不知多少恨，至今空忆在灵姻。",
        "dynasty": "唐",
        "collection_info": null
    },
    {
        "title": "与崔渥冥会杂诗 八",
        "author": "湘妃庙",
        "content": "目断魂销正惘然，九疑山际路漫漫。\n何人知得心中恨，空有湘江竹万竿。",
        "dynasty": "唐",
        "collection_info": null
    },
    {
        "title": "与崔渥冥会杂诗 九",
        "author": "湘妃庙",
        "content": "常说仙家事不同，偶陪花月此宵中。\n锦屏银烛皆堪恨，惆怅纱窗向晓风。",
        "dynasty": "唐",
        "collection_info": null
    },
    {
        "title": "又湘妃诗四首 一",
        "author": "湘妃庙",
        "content": "渺渺三湘万里程，泪篁幽石助芳贞。\n孤云目断苍梧野，不得攀龙到玉京。",
        "dynasty": "唐",
        "collection_info": null
    },
    {
        "title": "又湘妃诗四首 二",
        "author": "湘妃庙",
        "content": "碧杜红蘅缥渺香，冰丝弹月弄清凉。\n峰峦一一俱相似，九处堪疑九断肠。",
        "dynasty": "唐",
        "collection_info": null
    },
    {
        "title": "又湘妃诗四首 三",
        "author": "湘妃庙",
        "content": "玉辇金根去不回，湘川秋晚楚弦哀。\n自从泣尽江蓠血，夜夜愁风怨雨来。",
        "dynasty": "唐",
        "collection_info": null
    },
    {
        "title": "又湘妃诗四首 四",
        "author": "湘妃庙",
        "content": "少将风月怨平湖，见尽扶桑水到枯。\n相约杏花坛上去，画阑红子鬬摴蒲。",
        "dynasty": "唐",
        "collection_info": null
    },
    {
        "title": "与何光远赠荅诗 一",
        "author": "明月潭龙女",
        "content": "檐上檐前燕语新，花开柳发自伤神。\n谁能将我相思意，说与江隈解佩人。",
        "dynasty": "唐",
        "collection_info": null
    },
    {
        "title": "与何光远赠荅诗 二",
        "author": "明月潭龙女",
        "content": "坐久风吹绿绮寒，九天月照水精盘。\n不思却返沈潜去，为惜春光一夜欢。",
        "dynasty": "唐",
        "collection_info": null
    },
    {
        "title": "与何光远赠荅诗 三",
        "author": "明月潭龙女",
        "content": "澹荡春光物象饶，一枝琼艳不胜娇。\n若能许解相思佩，何羡星天渡鹊桥。",
        "dynasty": "唐",
        "collection_info": null
    },
    {
        "title": "与何光远赠荅诗 四",
        "author": "明月潭龙女",
        "content": "玉漏涓涓银汉清，鹊桥新架路初成。\n催妆既要裁篇咏，凤吹鸾歌早会迎。",
        "dynasty": "唐",
        "collection_info": null
    },
    {
        "title": "与何光远赠荅诗 五",
        "author": "明月潭龙女",
        "content": "宝车辗驻彩云开，误到蓬莱顶上来。\n琼室既登花得折，永将凡骨逐风雷。",
        "dynasty": "唐",
        "collection_info": null
    },
    {
        "title": "与何光远赠荅诗 六",
        "author": "明月潭龙女",
        "content": "负妾当时寤寐求，从兹粉面阻绸缪。\n宫空月苦瑶云断，寂寞巴江水自流。",
        "dynasty": "唐",
        "collection_info": null
    },
    {
        "title": "寄紫盖阳居士",
        "author": "黄陵美人",
        "content": "落叶栖鸦掩庙扉，菟丝金缕旧罗衣。\n渡头明月好携手，独自待郎郎不归。",
        "dynasty": "唐",
        "collection_info": null
    },
    {
        "title": "赠谢府君",
        "author": "吴兴神女",
        "content": "玉钗空中堕，金钏色已歇。\n独泣谢春风，秋夜伤明月。",
        "dynasty": "唐",
        "collection_info": null
    },
    {
        "title": "冢上荅太宗",
        "author": "慕容垂",
        "content": "我昔胜君昔，君今胜我今。\n荣华各异代，何用苦追寻。",
        "dynasty": "唐",
        "collection_info": null
    },
    {
        "title": "遗画工诗",
        "author": "释明解",
        "content": "握手不能别，抚膺聊自伤。\n痛矣时阴短，悲哉泉路长。\n松林惊野吹，荒隧落寒霜。\n言离何以赠，留心内典章。",
        "dynasty": "唐",
        "collection_info": null
    },
    {
        "title": "夜吟",
        "author": "巴峡鬼",
        "content": "秋径填黄叶，寒摧露草根。\n猨声一叫断，客泪数重痕。",
        "dynasty": "唐",
        "collection_info": null
    },
    {
        "title": "媿谢诗",
        "author": "河[湄]鬼",
        "content": "我本邯郸士，祇役死河湄。\n不得家人哭，劳君行路悲。",
        "dynasty": "唐",
        "collection_info": null
    },
    {
        "title": "掷裴武公诗",
        "author": "介胄鬼",
        "content": "屡策羸骖历乱峋，丛岚映日昼如曛。\n长桥驾险浮天汉，危栈通岐触岫云。\n却念淮阴空得计，又嗟忠武不堪闻。\n废兴尽系前生数，休衒英雄勇冠军。",
        "dynasty": "唐",
        "collection_info": null
    },
    {
        "title": "死后诗",
        "author": "李叔霁",
        "content": "忽作无期别，沈冥恨有余。\n长安虽不远，无信可传书。",
        "dynasty": "唐",
        "collection_info": null
    },
    {
        "title": "洋州馆夜吟",
        "author": "窦裕",
        "content": "门依楚水岸，身寄洋州馆。\n望月独相思，尘襟泪痕满。",
        "dynasty": "唐",
        "collection_info": null
    },
    {
        "title": "献元载",
        "author": "书生",
        "content": "城东城西旧居处，城裏飞花乱如絮。\n海燕衔泥欲下来，屋裏无人却飞去。",
        "dynasty": "唐",
        "collection_info": null
    },
    {
        "title": "诗二首 一",
        "author": "虎丘山石壁鬼",
        "content": "高松多悲风，萧萧清且哀。\n南山接幽壠，幽壠空崔嵬。\n白日徒昭昭，不照长夜台。\n虽知生者乐，魂魄安能迴。\n况復念所亲，恸哭心肝摧。\n恸哭更何言，哀哉復哀哉。",
        "dynasty": "唐",
        "collection_info": null
    },
    {
        "title": "诗二首 二",
        "author": "虎丘山石壁鬼",
        "content": "神仙不可学，形化空游魂。\n白日非我朝，青松为我门。\n虽復隔幽显，犹知念子孙。\n何以遣悲惋，万物归其根。\n寄语世上人，莫厌临芳尊。\n庄生问枯骨，三乐成虚言。",
        "dynasty": "唐",
        "collection_info": null
    },
    {
        "title": "祭后见石上诗",
        "author": "虎丘山石壁鬼",
        "content": "幽明虽异路，平昔忝攻文。\n欲知潜昧处，山北两孤坟。",
        "dynasty": "唐",
        "collection_info": null
    },
    {
        "title": "咏浮云",
        "author": "陆凭",
        "content": "虚虚復空空，瞬息天地中。\n假合成此像，吾亦非吾躬。",
        "dynasty": "唐",
        "collection_info": null
    },
    {
        "title": "呈李续",
        "author": "韩弇",
        "content": "我有敌国讐，无人可为雪。\n每至秦陇头，游魂自呜咽。",
        "dynasty": "唐",
        "collection_info": null
    },
    {
        "title": "和崔侍御",
        "author": "尉佗",
        "content": "千岁荒台隳路隅，一烦太守重椒涂。\n感君拂拭意何极，赠尔美妇与明珠。",
        "dynasty": "唐",
        "collection_info": null
    },
    {
        "title": "赠窦丞",
        "author": "刘溉",
        "content": "冥路杳杳人不知，不用苦说使人悲。\n喜得逢君传家信，后会茫茫何处期。",
        "dynasty": "唐",
        "collection_info": null
    },
    {
        "title": "叙幽冤",
        "author": "郑琼罗",
        "content": "痛填心兮不能语，寸断肠兮诉何处。\n春生万物妾不生，更恨香魂不相遇。",
        "dynasty": "唐",
        "collection_info": null
    },
    {
        "title": "过台城感旧",
        "author": "沈青箱",
        "content": "六代旧山川，兴亡几百年。\n繁华今寂寞，朝市昔諠阗。\n夜月琉璃水，春风卵色天。\n伤时与怀古，垂泪国门前。",
        "dynasty": "唐",
        "collection_info": null
    },
    {
        "title": "诗",
        "author": "襄阳旅殡举人",
        "content": "流水涓涓芹努芽，织乌西飞客还家。\n荒村无人作寒食，殡宫空对棠棃花。",
        "dynasty": "唐",
        "collection_info": null
    },
    {
        "title": "踏歌",
        "author": "河中鬼",
        "content": "河水流溷溷，山头种荞麦。\n两箇胡孙门底来，东家阿嫂决一百。",
        "dynasty": "唐",
        "collection_info": null
    },
    {
        "title": "题少陵别墅",
        "author": "萧微",
        "content": "新构茅斋野涧东，松楸交影足悲风。\n人间岁月如流水，何事频行此路中。",
        "dynasty": "唐",
        "collection_info": null
    },
    {
        "title": "梦张垂赠诗",
        "author": "张省躬",
        "content": "戚戚復戚戚，秋堂百年色。\n而我独茫茫，荒郊遇寒食。",
        "dynasty": "唐",
        "collection_info": null
    },
    {
        "title": "秋月联句",
        "author": "商山三丈夫",
        "content": "秋月圆如镜，秋风利似刀。\n秋云轻比絮，秋草细如毛。",
        "dynasty": "唐",
        "collection_info": null
    },
    {
        "title": "天明联句",
        "author": "商山三丈夫",
        "content": "幽树高高影，山花寂寂香。\n山天遥历历，山水急汤汤。",
        "dynasty": "唐",
        "collection_info": null
    },
    {
        "title": "赠张珽",
        "author": "郑适",
        "content": "昔为吟风啸月人，今为吟风啸月身。\n冢坏路边吟啸罢，安知今日又劳神。",
        "dynasty": "唐",
        "collection_info": null
    },
    {
        "title": "西轩诗 一",
        "author": "甘露寺鬼",
        "content": "赵壹能为赋，邹阳解献书。\n可惜西江水，不救辙中鱼。",
        "dynasty": "唐",
        "collection_info": null
    },
    {
        "title": "西轩诗 二",
        "author": "甘露寺鬼",
        "content": "伟哉横海鳞，壮矣垂天翼。\n一旦失风水，翻为蝼蚁食。",
        "dynasty": "唐",
        "collection_info": null
    },
    {
        "title": "西轩诗 三",
        "author": "甘露寺鬼",
        "content": "功遂侔昔人，保退无智力。\n既涉太行险，兹路信难陟。",
        "dynasty": "唐",
        "collection_info": null
    },
    {
        "title": "西轩诗 四",
        "author": "甘露寺鬼",
        "content": "握裏龙蛇纸上鸾，逡巡千幅不将难。\n顾云已往罗隐耄，更有何人逞笔端。",
        "dynasty": "唐",
        "collection_info": null
    },
    {
        "title": "降巫诗",
        "author": "邵谒",
        "content": "青山山下少年郎，失意当时别故乡。\n惆怅不堪回首望，隔溪遥见旧书堂。",
        "dynasty": "唐",
        "collection_info": null
    },
    {
        "title": "赠雷殿直。",
        "author": "石恪",
        "content": "衡阳去此正三年，一路程途甚坦然。\n深邃门墙三楚外，清风池馆五峰前。\n西边市井来商客，东岸汀洲簇钓船。\n公退只应无别事，朱陵后洞看神仙。",
        "dynasty": "唐",
        "collection_info": null
    },
    {
        "title": "吟",
        "author": "富春沙际鬼",
        "content": "陊江三十年，潮打形骸朽。\n家人都不知，何处奠杯酒。",
        "dynasty": "唐",
        "collection_info": null
    },
    {
        "title": "又吟",
        "author": "富春沙际鬼",
        "content": "莫问我姓名，向君言亦空。\n潮生沙骨冷，魂魄悲秋风。",
        "dynasty": "唐",
        "collection_info": null
    },
    {
        "title": "献高骈",
        "author": "赵𤰳",
        "content": "我昔胜君昔，君今胜我今。\n人生一世事，何用苦相侵。",
        "dynasty": "唐",
        "collection_info": null
    },
    {
        "title": "吟",
        "author": "九华山白衣",
        "content": "涧水潺潺声不绝，溪壠茫茫野花发。\n自去自来人不知，归时唯对空山月。",
        "dynasty": "唐",
        "collection_info": null
    },
    {
        "title": "诗",
        "author": "田达诚借宅鬼",
        "content": "天然与我一灵通，还与人间事不同。\n要识吾家真姓字，天地南头一段红。",
        "dynasty": "唐",
        "collection_info": null
    },
    {
        "title": "秋夜吟",
        "author": "长安中鬼",
        "content": "六街鼓歇行人绝，九衢茫茫室有月。\n九衢生人何劳劳，长安土尽槐根高。",
        "dynasty": "唐",
        "collection_info": null
    },
    {
        "title": "题窗上诗",
        "author": "隔窗鬼",
        "content": "何人窗下读书声，南斗阑干北斗横。\n千里思家归不得，春风肠断石头城。",
        "dynasty": "唐",
        "collection_info": null
    },
    {
        "title": "柱上诗",
        "author": "巴陵馆鬼",
        "content": "爷娘送我青枫根，不记青枫几迴落。\n当时手刺衣上花，今日为灰不堪着。",
        "dynasty": "唐",
        "collection_info": null
    },
    {
        "title": "留别安凤",
        "author": "徐侃",
        "content": "君寄长安久，耻不还故乡。\n我别长安去，切在慰高堂。\n不意与离恨，泉下亦难忘。",
        "dynasty": "唐",
        "collection_info": null
    },
    {
        "title": "安凤赠别徐侃",
        "author": "徐侃",
        "content": "一自离乡国，十年在咸秦。\n泣尽卞和血，不逢一故人。\n今日旧友别，羞此漂泊身。\n离情吟诗处，麻衣掩泪频。\n泪别各分袂，且及来年春。",
        "dynasty": "唐",
        "collection_info": null
    },
    {
        "title": "述怀 一",
        "author": "商山客死书生",
        "content": "家住驿北路，百里无四邻。\n往来不相问，寂寂山家春。",
        "dynasty": "唐",
        "collection_info": null
    },
    {
        "title": "述怀 二",
        "author": "商山客死书生",
        "content": "南冈夜萧萧，青松与白杨。\n家人应有梦，远客已无肠。",
        "dynasty": "唐",
        "collection_info": null
    },
    {
        "title": "述怀 三",
        "author": "商山客死书生",
        "content": "白草寒露裏，乱山明月中。\n是夕苦吟罢，寒烛与君同。",
        "dynasty": "唐",
        "collection_info": null
    },
    {
        "title": "续郑郊吟",
        "author": "冢中人",
        "content": "冢上两竿竹，风吹常袅袅。\n下有百年人，长眠不知晓。",
        "dynasty": "唐",
        "collection_info": null
    },
    {
        "title": "题壁 一",
        "author": "崇圣寺鬼",
        "content": "禁烟佳节同游此，正值酴醿夹岸香。\n缅首十年前往事，强吟风景乱愁肠。",
        "dynasty": "唐",
        "collection_info": null
    },
    {
        "title": "题壁 二",
        "author": "崇圣寺鬼",
        "content": "策马暂寻原上路，落花芳草尚依然。\n家亡国破一场梦，惆怅又逢寒食天。",
        "dynasty": "唐",
        "collection_info": null
    },
    {
        "title": "血书诗",
        "author": "任彦思家鬼",
        "content": "物类易迁变，我行人不见。\n珍重任彦思，相别日已远。",
        "dynasty": "唐",
        "collection_info": null
    },
    {
        "title": "赠马植",
        "author": "峡中白衣",
        "content": "截竹为筒作笛吹，凤凰池上凤凰飞。\n劳君更向黔南去，即是陶钧万类时。",
        "dynasty": "唐",
        "collection_info": null
    },
    {
        "title": "题芭蕉叶上",
        "author": "张仁宝",
        "content": "寒食家家尽禁烟，野棠风坠小花钿。\n如今空有孤魂梦，半在嘉陵半锦川。",
        "dynasty": "唐",
        "collection_info": null
    },
    {
        "title": "官坡馆联句",
        "author": "崔常侍",
        "content": "床头锦衾班復班，架上朱衣殷復殷。\n空庭朗月闲復闲，夜长路远山復山。",
        "dynasty": "唐",
        "collection_info": null
    },
    {
        "title": "亡后见形诗",
        "author": "李煜",
        "content": "异国非所志，烦劳殊清闲。\n惊涛千万里，无乃见钟山。",
        "dynasty": "唐",
        "collection_info": null
    },
    {
        "title": "同鹿门少年马绍隆冥游诗 一",
        "author": "庞德公",
        "content": "千年故国岁华奔，一柱高台已断魂。\n唯有岘亭清夜月，与君长啸学苏门。",
        "dynasty": "唐",
        "collection_info": null
    },
    {
        "title": "同鹿门少年马绍隆冥游诗 二",
        "author": "庞德公",
        "content": "高名宋玉遗闲丽，作赋兰成绝盛才。\n谁似辽东千岁鹤，倚天华表却归来。",
        "dynasty": "唐",
        "collection_info": null
    },
    {
        "title": "贻常夷诗",
        "author": "朱均",
        "content": "平生游城郭，殂没委荒榛。\n自我辞人世，不知秋与春。\n牛羊久来牧，松柏几成薪。\n分绝车马好，甘随狐兔羣。\n何处清风至，君子幸为邻。\n烈烈盛名德，依依伫良宾。\n千年何旦暮，一室动人神。\n乔木如在望，通衢良易遵。\n高门傥无隔，向与析龙津。",
        "dynasty": "唐",
        "collection_info": null
    },
    {
        "title": "空馆夜歌 一",
        "author": "夷陵女郎",
        "content": "明月清风，良宵会同。\n星河易翻，欢娱不终。\n绿樽翠杓，为君斟酌。",
        "dynasty": "唐",
        "collection_info": null
    },
    {
        "title": "空馆夜歌 二",
        "author": "夷陵女郎",
        "content": "杨柳杨柳，袅袅随风急。\n西楼美人春梦长，绣帘斜捲千条入。",
        "dynasty": "唐",
        "collection_info": null
    },
    {
        "title": "空馆夜歌 三",
        "author": "夷陵女郎",
        "content": "[玉]户金缸，愿陪君王。\n邯郸宫中，金石丝簧。\n卫女秦娥，左右成行。\n纨缟缤纷，翠眉红妆。\n王欢顾盼，为王歌舞。\n愿得君欢，常无灾苦。",
        "dynasty": "唐",
        "collection_info": null
    },
    {
        "title": "赠夫诗三首 一",
        "author": "孔氏",
        "content": "不忿成故人，掩涕每盈巾。\n死生今有隔，相见永无因。",
        "dynasty": "唐",
        "collection_info": null
    },
    {
        "title": "赠夫诗三首 二",
        "author": "孔氏",
        "content": "匣裏残妆粉，留将与后人。\n黄泉无用处，恨作冢中尘。",
        "dynasty": "唐",
        "collection_info": null
    },
    {
        "title": "赠夫诗三首 三",
        "author": "孔氏",
        "content": "有意怀男女，无情亦任君。\n欲知肠断处，明月照孤坟。",
        "dynasty": "唐",
        "collection_info": null
    },
    {
        "title": "荅夫诗二首 一",
        "author": "唐晅妻张氏",
        "content": "不分殊幽显，那堪异古今。\n阴阳徒自隔，聚散两难心。",
        "dynasty": "唐",
        "collection_info": null
    },
    {
        "title": "荅夫诗二首 二",
        "author": "唐晅妻张氏",
        "content": "兰阶兔月斜，银烛半含花。\n自怜长夜客，泉路以为家。",
        "dynasty": "唐",
        "collection_info": null
    },
    {
        "title": "唐晅悼妻诗 一",
        "author": "唐晅妻张氏",
        "content": "寝室悲长簟，妆楼泣镜台。\n独悲桃李节，不共夜泉开。\n魂兮若有感，髣髴梦中来。",
        "dynasty": "唐",
        "collection_info": null
    },
    {
        "title": "唐晅悼妻诗 二",
        "author": "唐晅妻张氏",
        "content": "常时华堂静，笑语度更筹。\n恍惚人事改，冥寞委荒丘。\n阳原歌薤露，阴壑惜藏舟。\n清夜妆台月，空想画眉愁。",
        "dynasty": "唐",
        "collection_info": null
    },
    {
        "title": "赠妻诗",
        "author": "唐晅妻张氏",
        "content": "峄阳桐半死，延津劒一沈。\n如何宿昔内，空负百年心。",
        "dynasty": "唐",
        "collection_info": null
    },
    {
        "title": "赠姊",
        "author": "韦璜",
        "content": "修短各有分，浮华亦非真。\n断肠泉壤下，幽忧难具陈。\n凄凄白杨风，日暮堪愁人。",
        "dynasty": "唐",
        "collection_info": null
    },
    {
        "title": "赠夫二首 一",
        "author": "韦璜",
        "content": "不得长相守，青春夭蕣华。\n旧游今永已，泉路却为家。",
        "dynasty": "唐",
        "collection_info": null
    },
    {
        "title": "赠夫二首 二",
        "author": "韦璜",
        "content": "早知离别切人心，悔作从来恩爱深。\n黄泉冥寞虽长逝，白日屏帷还重寻。",
        "dynasty": "唐",
        "collection_info": null
    },
    {
        "title": "赠嫂",
        "author": "韦璜",
        "content": "赤心用尽为相知，虑后防前秖定疑。\n案牍可申生节目，桃符虽圣欲何为。",
        "dynasty": "唐",
        "collection_info": null
    },
    {
        "title": "与独孤穆冥会诗 一",
        "author": "临淄县主",
        "content": "江都昔丧乱，阙下多构兵。\n豺虎恣吞噬，干戈日纵横。\n逆徒自外至，半夜开重城。\n膏血浸宫殿，刀枪倚檐楹。\n今知从逆者，乃是公与卿。\n白刃汚黄屋，邦家遂因倾。\n疾风知劲草，世乱识忠臣。\n哀哀独孤公，临死乃结缨。\n天地既板荡，云雷时未亨。\n今者二百载，幽怀犹未平。\n山河风月古，陵寝露烟青。\n君子秉祖德，方垂忠烈名。\n华轩一惠顾，土室以为荣。\n丈夫立志操，存没感其情。\n求义若可託，谁能抱幽贞。",
        "dynasty": "唐",
        "collection_info": null
    },
    {
        "title": "与独孤穆冥会诗 二",
        "author": "临淄县主",
        "content": "皇天昔降祸，隋室若缀旒。\n患难在双阙，干戈连九州。\n出门皆凶竖，所向多逆谋。\n白日忽然暮，颓波不可收。\n望夷既结衅，宗社亦贻羞。\n温室兵始合，宫闱血已流。\n悯哉吹箫子，悲啼下凤楼。\n霜刃徒见逼，玉笄不可求。\n罗襦遗侍者，粉黛成仇雠。\n邦国已沦覆，余生誓不留。\n英英将军祖，独以社稷忧。\n丹血溅黼扆，丰肌染戈矛。\n今来见禾黍，尽日悲宗周。\n玉树已寂寞，泉台千万秋。\n感兹一顾重，愿以死节酬。\n幽显傥不昧，终焉契绸缪。",
        "dynasty": "唐",
        "collection_info": null
    },
    {
        "title": "与独孤穆冥会诗 三",
        "author": "临淄县主",
        "content": "平阳县中树，久作广陵尘。\n不意何郎至，黄泉重见春。",
        "dynasty": "唐",
        "collection_info": null
    },
    {
        "title": "与独孤穆冥会诗 四",
        "author": "临淄县主",
        "content": "今闺久无主，罗袂坐生尘。\n愿作吹箫伴，同为骑凤人。",
        "dynasty": "唐",
        "collection_info": null
    },
    {
        "title": "与独孤穆冥会诗 五",
        "author": "临淄县主",
        "content": "朱轩下长路，青草启孤坟。\n犹胜阳台上，空看朝暮云。",
        "dynasty": "唐",
        "collection_info": null
    },
    {
        "title": "与独孤穆冥会诗 六",
        "author": "临淄县主",
        "content": "露草芊芊，颓茔未迁。\n自我居此，于今几年。\n与君先祖，畴昔恩波。\n死生契阔，忽此相过。\n谁谓佳期，寻当别离。\n俟君之北，携手同归。",
        "dynasty": "唐",
        "collection_info": null
    },
    {
        "title": "与独孤穆冥会诗 七",
        "author": "临淄县主",
        "content": "伊彼维扬，在天一方。\n驱马悠悠，忽来异乡。\n情通幽显，获此相见。\n义感畴昔，言存缱绻。\n清江桂洲，可以遨游。\n惟子之故，不遑淹留。",
        "dynasty": "唐",
        "collection_info": null
    },
    {
        "title": "与李章武赠荅诗 一",
        "author": "王氏妇",
        "content": "鸳鸯绮，知结几千丝。\n别后寻交颈，应伤未别时。",
        "dynasty": "唐",
        "collection_info": null
    },
    {
        "title": "与李章武赠荅诗 二",
        "author": "王氏妇",
        "content": "捻指环，相思见环重相忆。\n愿君永持翫，循环无终极。",
        "dynasty": "唐",
        "collection_info": null
    },
    {
        "title": "与李章武赠荅诗 三",
        "author": "王氏妇",
        "content": "河汉已倾斜，神魂欲超越。\n愿郎更迴抱，终天从此诀。",
        "dynasty": "唐",
        "collection_info": null
    },
    {
        "title": "与李章武赠荅诗 四",
        "author": "王氏妇",
        "content": "分从幽显隔，岂谓有佳期。\n宁辞重重别，所叹去何之。",
        "dynasty": "唐",
        "collection_info": null
    },
    {
        "title": "与李章武赠荅诗 五",
        "author": "王氏妇",
        "content": "昔辞怀后会，今别便终天。\n新悲与旧恨，千古闭穷泉。",
        "dynasty": "唐",
        "collection_info": null
    },
    {
        "title": "与李章武赠荅诗 六",
        "author": "王氏妇",
        "content": "后期杳无约，前恨已相寻。\n别路无行信，何因得寄心。",
        "dynasty": "唐",
        "collection_info": null
    },
    {
        "title": "与李章武赠荅诗 七",
        "author": "王氏妇",
        "content": "水不西归月暂圆，令人惆怅古城边。\n萧条明早分岐路，知更相逢何岁年。",
        "dynasty": "唐",
        "collection_info": null
    },
    {
        "title": "李助为章武赋",
        "author": "王氏妇",
        "content": "石沈辽海阔，剑别楚天长。\n会合知无日，离心满夕阳。",
        "dynasty": "唐",
        "collection_info": null
    },
    {
        "title": "与曾季衡冥会诗 一",
        "author": "王丽真",
        "content": "五原分袂真吴越，燕拆莺离芳草歇。\n年少烟花处处春，北邙空恨清秋月。",
        "dynasty": "唐",
        "collection_info": null
    },
    {
        "title": "与曾季衡冥会诗 二",
        "author": "王丽真",
        "content": "莎草青青雁欲归，玉腮珠泪洒临岐。\n云鬟飘去香风尽，愁见莺啼红树枝。",
        "dynasty": "唐",
        "collection_info": null
    },
    {
        "title": "赠段何",
        "author": "客户里女子",
        "content": "乐广清羸经几年，姹娘相托不论钱。\n轻盈妙质归何处，惆怅碧楼红玉钿。",
        "dynasty": "唐",
        "collection_info": null
    },
    {
        "title": "湖城厅吟",
        "author": "密陀僧",
        "content": "黄帝上天时，鼎湖元在兹。\n七十二玉女，化作黄金芝。",
        "dynasty": "唐",
        "collection_info": null
    },
    {
        "title": "谢王轩",
        "author": "西施",
        "content": "妾自吴宫还越国，素衣千载无人识。\n当时心比金石坚，今日为君坚不得。",
        "dynasty": "唐",
        "collection_info": null
    },
    {
        "title": "王轩题西施石诗",
        "author": "西施",
        "content": "岭上千峰秀，江边细草春。\n今逢浣纱石，不见浣纱人。",
        "dynasty": "唐",
        "collection_info": null
    },
    {
        "title": "轩诗",
        "author": "西施",
        "content": "佳人去千载，溪山久寂寞。\n野水浮白烟，岩花自开落。\n猨鸟旧清音，风月闲楼阁。\n无语立斜阳，幽情入天幕。",
        "dynasty": "唐",
        "collection_info": null
    },
    {
        "title": "西施诗",
        "author": "西施",
        "content": "高花岩外晓相鲜，幽鸟雨中啼不歇。\n红云飞过大江西，从此人间怨风月。",
        "dynasty": "唐",
        "collection_info": null
    },
    {
        "title": "轩诗",
        "author": "西施",
        "content": "当时计拙笑将军，何事安邦赖美人。\n一自仙葩入吴国，从兹越国更无春。",
        "dynasty": "唐",
        "collection_info": null
    },
    {
        "title": "西施诗",
        "author": "西施",
        "content": "云霞出没羣峰外，鸥鸟浮沈一水间。\n一自越兵齐振地，梦魂不到虎丘山。",
        "dynasty": "唐",
        "collection_info": null
    },
    {
        "title": "与萧旷冥会诗 一",
        "author": "甄后",
        "content": "玉筯凝腮忆魏宫，朱弦一弄洗清风。\n明晨追赏应愁寂，沙渚烟销翠羽空。",
        "dynasty": "唐",
        "collection_info": null
    },
    {
        "title": "与萧旷冥会诗 二",
        "author": "甄后",
        "content": "织绡泉底少欢娱，更劝萧郎尽酒壶。\n愁见玉琴弹别鹤，又将清泪滴真珠。",
        "dynasty": "唐",
        "collection_info": null
    },
    {
        "title": "与萧旷冥会诗 三",
        "author": "甄后",
        "content": "红兰吐艳间夭桃，自喜寻芳数已遭。\n珠佩鹤桥从此断，遥天空恨碧云高。",
        "dynasty": "唐",
        "collection_info": null
    },
    {
        "title": "五原夜吟",
        "author": "沙碛女子",
        "content": "云鬟消尽转蓬稀，埋骨穷荒失所依。\n牧马不嘶沙月白，孤魂空逐雁南飞。",
        "dynasty": "唐",
        "collection_info": null
    },
    {
        "title": "与颜浚冥会诗 一",
        "author": "陈宫妃嫔",
        "content": "秋草荒台响夜蛩，白杨凋尽减悲风。\n綵笺曾擘欺江总，绮阁尘消玉树空。",
        "dynasty": "唐",
        "collection_info": null
    },
    {
        "title": "与颜浚冥会诗 二",
        "author": "陈宫妃嫔",
        "content": "宝阁排云称望仙，五云高艳拥朝天。\n清溪犹有当时月，应照琼花绽绮筵。",
        "dynasty": "唐",
        "collection_info": null
    },
    {
        "title": "与颜浚冥会诗 三",
        "author": "陈宫妃嫔",
        "content": "素魄初圆恨翠娥，繁华浓艳竟如何。\n南朝唯有长江水，依旧门前作逝波。",
        "dynasty": "唐",
        "collection_info": null
    },
    {
        "title": "与颜浚冥会诗 四",
        "author": "陈宫妃嫔",
        "content": "箫管清吟怨丽华，秋江寒月绮窗斜。\n惭非后主题笺客，得见临春阁上花。",
        "dynasty": "唐",
        "collection_info": null
    },
    {
        "title": "驿楼诵诗",
        "author": "湘中女子",
        "content": "红树醉秋色，碧溪弹夜弦。\n佳期不可再，风雨杳如年。",
        "dynasty": "唐",
        "collection_info": null
    },
    {
        "title": "赠杨藴中",
        "author": "薛涛",
        "content": "玉漏声长灯耿耿，东墙西墙时见影。\n月明窗外子规啼，忍使孤魂愁夜永。",
        "dynasty": "唐",
        "collection_info": null
    },
    {
        "title": "葬后见形诗",
        "author": "孟蜀妃张太华",
        "content": "独卧经秋堕鬓蝉，白杨风起不成眠。\n寻思往日椒房宠，泪湿衣襟损翠钿。",
        "dynasty": "唐",
        "collection_info": null
    },
    {
        "title": "谢李若冲",
        "author": "孟蜀妃张太华",
        "content": "符吏匆匆叩夜扃，便随金简出幽冥。\n蒙师荐拔恩非浅，领得生神九过经。",
        "dynasty": "唐",
        "collection_info": null
    },
    {
        "title": "幽恨诗",
        "author": "安邑坊女",
        "content": "卜得上峡日，秋江风浪多。\n巴陵一夜雨，肠断木兰歌。",
        "dynasty": "唐",
        "collection_info": null
    },
    {
        "title": "和检诗",
        "author": "韦检亡姬",
        "content": "春雨蒙蒙不见天，家家门外柳和烟。\n如今肠断空垂泪，欢笑重追别有年。",
        "dynasty": "唐",
        "collection_info": null
    },
    {
        "title": "检悼亡姬诗",
        "author": "韦检亡姬",
        "content": "宝劒化龙归碧落，嫦娥随月下黄泉。\n一杯酒向青春晚，寂寞书窗恨独眠。",
        "dynasty": "唐",
        "collection_info": null
    },
    {
        "title": "梦后自题",
        "author": "韦检亡姬",
        "content": "白浪漫漫去不迴，浮云飞尽日西颓。\n始皇陵上千年树，银鸭金凫也变灰。",
        "dynasty": "唐",
        "collection_info": null
    },
    {
        "title": "与夫同咏诗 一",
        "author": "苏检妻",
        "content": "楚水平如镜，周迴白鸟飞。\n金陵几多地，一去不知归。",
        "dynasty": "唐",
        "collection_info": null
    },
    {
        "title": "与夫同咏诗 二",
        "author": "苏检妻",
        "content": "还吴东去过澄城，楼上清风酒半醒。\n想得到家春已暮，海棠千树已凋零。",
        "dynasty": "唐",
        "collection_info": null
    },
    {
        "title": "冥会诗 一",
        "author": "宫嫔",
        "content": "争不逢人话此身，此身长夜不知春。\n自从国破家亡后，陇上惟添芳草新。",
        "dynasty": "唐",
        "collection_info": null
    },
    {
        "title": "冥会诗 二",
        "author": "宫嫔",
        "content": "休说人间恨恋多，况逢佳客此相过。\n堂中纵有千般乐，争及阳春一曲歌。",
        "dynasty": "唐",
        "collection_info": null
    },
    {
        "title": "冥会诗 三",
        "author": "宫嫔",
        "content": "幽谷穷花似妾身，纵怀香艳吐无因。\n多情公子能相访，应解回风暂借春。",
        "dynasty": "唐",
        "collection_info": null
    },
    {
        "title": "冥会诗 四",
        "author": "宫嫔",
        "content": "恩情未足晓光催，数朵眠花未得开。\n却羡一双金扼臂，得随人世出将来。",
        "dynasty": "唐",
        "collection_info": null
    },
    {
        "title": "与谢翶赠荅诗 一",
        "author": "金车美人",
        "content": "阳台后会杳无期，碧树烟深玉漏迟。\n半夜香风满庭月，花前空赋别离诗。",
        "dynasty": "唐",
        "collection_info": null
    },
    {
        "title": "与谢翶赠荅诗 二",
        "author": "金车美人",
        "content": "相思无路莫相思，风裏花开只片时。\n惆怅金闺却归去，晓莺啼断绿杨枝。",
        "dynasty": "唐",
        "collection_info": null
    },
    {
        "title": "与谢翶赠荅诗 三",
        "author": "金车美人",
        "content": "一纸华笺洒碧云，余香犹在墨犹新。\n空添满目凄凉事，不见三山缥缈人。\n斜月照衣今夜梦，落花啼鸟去年春。\n红闺更有堪愁处，窗上虫丝几上尘。",
        "dynasty": "唐",
        "collection_info": null
    },
    {
        "title": "与谢翶赠荅诗 四",
        "author": "金车美人",
        "content": "惆怅佳期一梦中，武陵春色尽成空。\n欲知离别偏堪恨，只为音尘两不通。\n愁态上眉凝浅绿，泪痕侵脸落轻红。\n双轮暂与王孙驻，明日西驰又向东。",
        "dynasty": "唐",
        "collection_info": null
    },
    {
        "title": "赠朋诗",
        "author": "魏朋妻",
        "content": "孤坟临清江，每覩白日晚。\n松影摇长风，蟾光落嵓甸。\n故乡千里余，亲戚罕相见。\n望望空云山，哀哀泪如霰。\n恨为泉台客，復此异乡县。\n愿言敦畴昔，勿以弃疵贱。",
        "dynasty": "唐",
        "collection_info": null
    },
    {
        "title": "题明月堂二首 一",
        "author": "刘氏亡妇",
        "content": "蝉鬓惊秋华髮新，可怜红隙尽埃尘。\n西山一梦何年觉，明月堂前不见人。",
        "dynasty": "唐",
        "collection_info": null
    },
    {
        "title": "题明月堂二首 二",
        "author": "刘氏亡妇",
        "content": "玉钩风急响丁东，回首西山似梦中。\n明月堂前人不到，庭前一夜老秋风。",
        "dynasty": "唐",
        "collection_info": null
    },
    {
        "title": "诗",
        "author": "故台城妓",
        "content": "歌罢玉楼月，舞残金缕衣。\n匀钿收迸节，敛黛别重闱。\n网断蛛犹织，梁春燕不归。\n那堪回首处，江步野棠飞。",
        "dynasty": "唐",
        "collection_info": null
    },
    {
        "title": "金陵词",
        "author": "故台城妓",
        "content": "宫中细草香红湿，宫内纤腰碧窗泣。\n唯有虹梁春燕雏，犹傍珠帘玉钩立。",
        "dynasty": "唐",
        "collection_info": null
    },
    {
        "title": "示宋善威",
        "author": "无名女鬼",
        "content": "月落三株树，日映九重天。\n良夜欢宴罢，暂别庚申年。",
        "dynasty": "唐",
        "collection_info": null
    },
    {
        "title": "诗 一",
        "author": "无名鬼",
        "content": "江上樯竿一百尺，山中楼台十二重。\n山僧楼上望江上，指点樯竿笑杀侬。",
        "dynasty": "唐",
        "collection_info": null
    },
    {
        "title": "诗 二",
        "author": "无名鬼",
        "content": "仙人未必便仙去，还在人间人不知。\n手把白鬚从两鹿，相逢却问姓名谁。",
        "dynasty": "唐",
        "collection_info": null
    },
    {
        "title": "句",
        "author": "秾华",
        "content": "柏堂新成乐未央，迴来迴去绕裴郎。",
        "dynasty": "唐",
        "collection_info": null
    },
    {
        "title": "句",
        "author": "张守中",
        "content": "薄命苏秦频去国，多情潘岳旋兴悲。\n今夜若栖芳草径，为传幽意达王孙。",
        "dynasty": "唐",
        "collection_info": null
    },
    {
        "title": "句",
        "author": "无名鬼",
        "content": "芫花半落，松风晚清。",
        "dynasty": "唐",
        "collection_info": null
    },
    {
        "title": "浑家门客联句 一",
        "author": "不详",
        "content": "自与浑家邻，馨香遂满身。\n无心好清静，人用去灰尘。",
        "dynasty": "唐",
        "collection_info": null
    },
    {
        "title": "浑家门客联句 二",
        "author": "不详",
        "content": "终朝每去依烟火，春至还归养子孙。\n曾向苻王笔端坐，尔来求食浑家门。",
        "dynasty": "唐",
        "collection_info": null
    },
    {
        "title": "长鬚国驸马咏妻",
        "author": "不详",
        "content": "花无叶不妍，女无鬚亦丑。\n丈人试遣惣无，未必不如惣有。",
        "dynasty": "唐",
        "collection_info": null
    },
    {
        "title": "原陵老翁吟",
        "author": "不详",
        "content": "野田荆棘春，闺阁绮罗新。\n出没头上日，生死眼前人。\n欲知我家在何处，北邙松柏正为邻。\n洛阳女儿罗绮多，无奈孤翁老去何，奈尔何。\n正色鸿焘，神思化伐。\n穹施后承，光负玄设。\n呕沦吐萌，垠倪散截。\n迷肠郗曲，䨴零霾曀。\n雀毁龟水，健驰御屈。\n拿尾研动，袾袾哳哳。\n㳷用秘功，以岭以穴。\n柂薪伐药，莽榤万茁。\n呕律则祥，佛伦惟萨。\n牡虚无有，颐咽蘂屑。\n肇素未来，晦明兴灭。\n五行七曜，成此闰余。\n上帝降灵，岁且涒徐。\n蛇蜕其皮，吾亦神摅。\n九九六六，束身天除。\n何以充喉，吐纳太虚。\n何以蔽踝，霞袂云袽。\n哀尔浮生，栉比荒墟。\n吾復丽气，还形之初。\n在帝左右，道济忽诸。",
        "dynasty": "唐",
        "collection_info": null
    },
    {
        "title": "严含质诗 一",
        "author": "不详",
        "content": "昔为仙子今为虎，流落阴崖足风雨。\n更将斑毳被余身，千载空山万般苦。",
        "dynasty": "唐",
        "collection_info": null
    },
    {
        "title": "严含质诗 二",
        "author": "不详",
        "content": "下玄八千亿甲子，丹飞先生严含质。\n谪下中天被斑革，六千甲子，血食涧饮厕猨狖。\n下浊界，景云元纪升太一。",
        "dynasty": "唐",
        "collection_info": null
    },
    {
        "title": "李微诗",
        "author": "不详",
        "content": "偶因狂疾成殊类，灾患相任不可逃。\n今日爪牙谁敢敌，当时声迹共相高。\n我为异物蓬茅下，君已乘轺气势豪。\n此夕溪山对明月，不成长啸但成嗥。",
        "dynasty": "唐",
        "collection_info": null
    },
    {
        "title": "维扬空庄四怪联句",
        "author": "不详",
        "content": "齐纨鲁缟如霜雪，寥亮高声予所发。\n嘉宾良会清夜时，煌煌灯烛我能持。\n清冷之泉候朝汲，桑绠相牵常出入。\n爨薪贮泉相煎熬，充他口腹我为劳。",
        "dynasty": "唐",
        "collection_info": null
    },
    {
        "title": "柳藏经二绝句 一",
        "author": "不详",
        "content": "寒水停园沼，秋池满败荷。\n杜门穷典籍，所得事今多。",
        "dynasty": "唐",
        "collection_info": null
    },
    {
        "title": "柳藏经二绝句 二",
        "author": "不详",
        "content": "谁谓三才贵，余观万化同。\n心虚嫌蠹食，年老怯狂风。",
        "dynasty": "唐",
        "collection_info": null
    },
    {
        "title": "太白山魔诳道士诗",
        "author": "不详",
        "content": "三秋稽颡叩真灵，龙虎交时金液成。\n绛雪既凝身可度，蓬壶顶上彩云生。",
        "dynasty": "唐",
        "collection_info": null
    },
    {
        "title": "金缶魅诗",
        "author": "不详",
        "content": "色分蓝叶青，声比磬中鸣。\n七月初七夜，吾当示汝形。",
        "dynasty": "唐",
        "collection_info": null
    },
    {
        "title": "东阳夜怪诗 一",
        "author": "不详",
        "content": "谁家扫雪满庭前，万壑千峰在一拳。\n吾心不觉侵衣冷，曾向此中居几年。",
        "dynasty": "唐",
        "collection_info": null
    },
    {
        "title": "东阳夜怪诗 二",
        "author": "不详",
        "content": "拥褐藏名无定踪，流沙千里度衰容。\n传得南宗心地后，此身应便老双峰。",
        "dynasty": "唐",
        "collection_info": null
    },
    {
        "title": "东阳夜怪诗 三",
        "author": "不详",
        "content": "为有阎浮珍重因，远离西国赴咸秦。\n自从无力休行道，且作头陀不繫身。",
        "dynasty": "唐",
        "collection_info": null
    },
    {
        "title": "东阳夜怪诗 四",
        "author": "不详",
        "content": "长安城东洛阳道，车轮不息尘浩浩。\n争利贪前竞着鞭，相逢尽是尘中老。",
        "dynasty": "唐",
        "collection_info": null
    },
    {
        "title": "东阳夜怪诗 五",
        "author": "不详",
        "content": "日晚长川不计程，离羣独步不能鸣。\n赖有青青河畔草，春来犹得慰羁情。",
        "dynasty": "唐",
        "collection_info": null
    },
    {
        "title": "东阳夜怪诗 六",
        "author": "不详",
        "content": "爱此飘飖六出公，轻琼冷絮舞长空。\n当时正逐秦丞相，腾踯川原喜北风。",
        "dynasty": "唐",
        "collection_info": null
    },
    {
        "title": "东阳夜怪诗 七",
        "author": "不详",
        "content": "事君同乐义同忧，那校糟糠满志休。\n不是守株空待兔，终当逐鹿出林丘。",
        "dynasty": "唐",
        "collection_info": null
    },
    {
        "title": "东阳夜怪诗 八",
        "author": "不详",
        "content": "少年长负饥鹰用，内顾曾无宠鹤心。\n秋草驱除思去宇，平原毛血兴从禽。",
        "dynasty": "唐",
        "collection_info": null
    },
    {
        "title": "东阳夜怪诗 九",
        "author": "不详",
        "content": "舞镜争鸾綵，临场定鹘拳。\n正思仙仗日，翘首仰楼前。",
        "dynasty": "唐",
        "collection_info": null
    },
    {
        "title": "东阳夜怪诗 十",
        "author": "不详",
        "content": "养鬬形如木，迎春质似泥。\n信如风雨在，何惮迹卑栖。",
        "dynasty": "唐",
        "collection_info": null
    },
    {
        "title": "东阳夜怪诗 十一",
        "author": "不详",
        "content": "为脱田文难，常怀纪渻恩。\n欲知疎野态，霜晓叫荒村。",
        "dynasty": "唐",
        "collection_info": null
    },
    {
        "title": "东阳夜怪诗 十二",
        "author": "不详",
        "content": "乱鲁负虚名，游秦感宁生。\n候惊丞相喘，用识葛卢鸣。\n黍稷滋农具，轩车乏道情。\n近来筋力退，一志在归耕。",
        "dynasty": "唐",
        "collection_info": null
    },
    {
        "title": "东阳夜怪诗 十三",
        "author": "不详",
        "content": "为惭食肉主恩深，日晏蟠蜿卧锦衾。\n且学志人知白黑，那将好爵动吾心。",
        "dynasty": "唐",
        "collection_info": null
    },
    {
        "title": "东阳夜怪诗 十四",
        "author": "不详",
        "content": "鸟鼠是家川，周王昔猎贤。\n一从离子卯，应见海桑田。",
        "dynasty": "唐",
        "collection_info": null
    },
    {
        "title": "田四郎求婚联句",
        "author": "不详",
        "content": "一点红裳出翠微，秋天云静月离离。\n天曹使者徒回首，何不从他九族卑。",
        "dynasty": "唐",
        "collection_info": null
    },
    {
        "title": "黑驹别卢传素诗",
        "author": "不详",
        "content": "既食丈人粟，又饱丈人刍。\n今日相偿了，永离三恶途。",
        "dynasty": "唐",
        "collection_info": null
    },
    {
        "title": "笔精诗 一",
        "author": "不详",
        "content": "昔荷蒙恬惠，寻遭仲叔投。\n夫君不指使，何处觅银鈎。",
        "dynasty": "唐",
        "collection_info": null
    },
    {
        "title": "笔精诗 二",
        "author": "不详",
        "content": "学问从君有，诗书自我传。\n须知王逸少，名价动千年。",
        "dynasty": "唐",
        "collection_info": null
    },
    {
        "title": "笔精诗 三",
        "author": "不详",
        "content": "能令音信通千里，解致龙蛇运八行。\n惆怅江生不相赏，应缘自负好文章。",
        "dynasty": "唐",
        "collection_info": null
    },
    {
        "title": "二斑与宁茵赋诗 一",
        "author": "不详",
        "content": "晓读云水静，夜吟山月高。\n焉能履虎尾，岂用学牛刀。",
        "dynasty": "唐",
        "collection_info": null
    },
    {
        "title": "二斑与宁茵赋诗 二",
        "author": "不详",
        "content": "但得居林啸，焉能当路蹲。\n渡河何所适，终是怯刘琨。",
        "dynasty": "唐",
        "collection_info": null
    },
    {
        "title": "二斑与宁茵赋诗 三",
        "author": "不详",
        "content": "无非悲宁戚，终是怯庖丁。\n若遇龚为守，蹄涔向北溟。",
        "dynasty": "唐",
        "collection_info": null
    },
    {
        "title": "白田獭魅别村女诗",
        "author": "不详",
        "content": "潮来逐潮上，潮落在空滩。\n有来终有去，情易復情难。\n肠断肠中子，明月秋江寒。",
        "dynasty": "唐",
        "collection_info": null
    },
    {
        "title": "邢君才旧宅三怪诗 一",
        "author": "不详",
        "content": "昔日炎炎徒自知，今无烽竈欲何为。\n可怜国柄全无用，曾见家人下第时。",
        "dynasty": "唐",
        "collection_info": null
    },
    {
        "title": "邢君才旧宅三怪诗 二",
        "author": "不详",
        "content": "当时得意气填心，一曲君前直万金。\n今日不如庭下竹，风来犹得学龙吟。",
        "dynasty": "唐",
        "collection_info": null
    },
    {
        "title": "邢君才旧宅三怪诗 三",
        "author": "不详",
        "content": "头焦鬓秃但心存，力尽尘埃不復论。\n莫笑今来同腐草，曾经终日扫朱门。",
        "dynasty": "唐",
        "collection_info": null
    },
    {
        "title": "维扬少年与孟氏赠荅诗 一",
        "author": "不详",
        "content": "可惜春时节，依然独自游。\n无端两行泪，长祇对花流。",
        "dynasty": "唐",
        "collection_info": null
    },
    {
        "title": "维扬少年与孟氏赠荅诗 二",
        "author": "不详",
        "content": "谁家少年儿，心中暗自欺。\n不道终不可，可即恐郎知。",
        "dynasty": "唐",
        "collection_info": null
    },
    {
        "title": "维扬少年与孟氏赠荅诗 三",
        "author": "不详",
        "content": "神女得张硕，文君遇长卿。\n逢时两相得，聊足慰多情。",
        "dynasty": "唐",
        "collection_info": null
    },
    {
        "title": "胡志忠题户",
        "author": "不详",
        "content": "恃勇祸必婴，恃强势必倾。\n胡为万金子，而与恶物争。\n休将逝魄趋府庭，止于此馆归冥冥。",
        "dynasty": "唐",
        "collection_info": null
    },
    {
        "title": "高侍郎诗",
        "author": "不详",
        "content": "危冠高袖楚宫妆，独步闲庭逐夜凉。\n自把玉簪敲砌竹，清歌一曲月如霜。",
        "dynasty": "唐",
        "collection_info": null
    },
    {
        "title": "吕氏宅妖誓师词",
        "author": "不详",
        "content": "天马斜飞度三止，上将横行击四方。\n辎车直入无迴翔，六甲次第不乖行。",
        "dynasty": "唐",
        "collection_info": null
    },
    {
        "title": "袁少年诗 一",
        "author": "不详",
        "content": "风波千里阔，台榭半天高。\n此兴将何比，身知插羽毛。",
        "dynasty": "唐",
        "collection_info": null
    },
    {
        "title": "袁少年诗 二",
        "author": "不详",
        "content": "峰峦多秀色，松桂足清声。\n自有山林趣，全忘城阙情。",
        "dynasty": "唐",
        "collection_info": null
    },
    {
        "title": "袁少年诗 三",
        "author": "不详",
        "content": "罗浮南海外，昔日已闻之。\n千里来游览，幽情我自知。",
        "dynasty": "唐",
        "collection_info": null
    },
    {
        "title": "东柯院妖谑杜令 一",
        "author": "不详",
        "content": "虽共蒿兰伍，南朝有宗祖。\n莫打绿袍人，空中且歌舞。",
        "dynasty": "唐",
        "collection_info": null
    },
    {
        "title": "东柯院妖谑杜令 二",
        "author": "不详",
        "content": "堪怜木边土，非儿不似女。\n瘦马上高山，登临何自苦。",
        "dynasty": "唐",
        "collection_info": null
    },
    {
        "title": "嵩山小儿吟",
        "author": "不详",
        "content": "我本长生深山内，更何入他不二门。\n争如访取旧时伴，休更朝夕劳神魂。",
        "dynasty": "唐",
        "collection_info": null
    },
    {
        "title": "鱼腹丹书",
        "author": "不详",
        "content": "九登龙门山，三饮太湖水。\n毕竟不成龙，命负张胡子。",
        "dynasty": "唐",
        "collection_info": null
    },
    {
        "title": "鱼身字",
        "author": "不详",
        "content": "三度过海，两度上汉。\n行至勒漠，命属柏君。",
        "dynasty": "唐",
        "collection_info": null
    },
    {
        "title": "马作人语",
        "author": "不详",
        "content": "芦荻花，此花开后路无家。",
        "dynasty": "唐",
        "collection_info": null
    },
    {
        "title": "孙长史女与焦封赠荅诗 一",
        "author": "不详",
        "content": "妾失鸳鸯伴，君方萍梗游。\n少年懽醉后，只恐苦相留。",
        "dynasty": "唐",
        "collection_info": null
    },
    {
        "title": "孙长史女与焦封赠荅诗 二",
        "author": "不详",
        "content": "心常名宦外，终不耻狂游。\n误入桃源裏，仙家争肯留。",
        "dynasty": "唐",
        "collection_info": null
    },
    {
        "title": "孙长史女与焦封赠荅诗 三",
        "author": "不详",
        "content": "鹊桥织女会，也是不多时。\n今日送君处，羞言连理枝。",
        "dynasty": "唐",
        "collection_info": null
    },
    {
        "title": "孙长史女与焦封赠荅诗 四",
        "author": "不详",
        "content": "但保同心结，无劳织锦诗。\n苏秦求富贵，自有一回时。",
        "dynasty": "唐",
        "collection_info": null
    },
    {
        "title": "石瓮寺灯魅诗 一",
        "author": "不详",
        "content": "凉风暮起骊山空，长生殿鏁霜叶红。\n朝来试入华清宫，分明忆得开元中。",
        "dynasty": "唐",
        "collection_info": null
    },
    {
        "title": "石瓮寺灯魅诗 二",
        "author": "不详",
        "content": "金殿不胜秋，月斜石楼冷。\n谁是相顾人，褰帷弔孤影。",
        "dynasty": "唐",
        "collection_info": null
    },
    {
        "title": "石瓮寺灯魅诗 三",
        "author": "不详",
        "content": "烟灭石楼空，悠悠永夜中。\n虚心怯秋雨，艳质畏飘风。\n向壁残花碎，侵阶坠叶红。\n还如失羣鹤，饮恨在雕笼。",
        "dynasty": "唐",
        "collection_info": null
    },
    {
        "title": "洛下女郎歌 一",
        "author": "不详",
        "content": "皎洁玉颜胜白雪，况乃当年对风月。\n沈吟不敢怨春风，自叹容华暗消歇。",
        "dynasty": "唐",
        "collection_info": null
    },
    {
        "title": "洛下女郎歌 二",
        "author": "不详",
        "content": "绛衣披拂露盈盈，淡染胭脂一朵轻。\n自恨红颜留不住，莫怨春风道薄情。",
        "dynasty": "唐",
        "collection_info": null
    },
    {
        "title": "袁长官女诗 一",
        "author": "不详",
        "content": "彼见是忘忧，此看同腐草。\n青山与白云，方展我怀抱。",
        "dynasty": "唐",
        "collection_info": null
    },
    {
        "title": "袁长官女诗 二",
        "author": "不详",
        "content": "刚被恩情役此心，无端变化几湮沈。\n不知逐伴归山去，长笑一声烟雾深。",
        "dynasty": "唐",
        "collection_info": null
    },
    {
        "title": "真符女与申屠澄赠和诗 一",
        "author": "不详",
        "content": "一尉惭梅福，三年媿孟光。\n此情何所喻，川上有鸳鸯。",
        "dynasty": "唐",
        "collection_info": null
    },
    {
        "title": "真符女与申屠澄赠和诗 二",
        "author": "不详",
        "content": "琴瑟情虽重，山林志自深。\n常忧时节变，辜负百年心。",
        "dynasty": "唐",
        "collection_info": null
    },
    {
        "title": "夭桃诗",
        "author": "不详",
        "content": "铅华久御向人间，欲舍铅华更惨颜。\n纵有青丘吟夜月，无因重照旧云鬟。",
        "dynasty": "唐",
        "collection_info": null
    },
    {
        "title": "青衣春条诗",
        "author": "不详",
        "content": "幽室锁妖艳，无人兰蕙芳。\n春风三十载，不尽罗衣香。",
        "dynasty": "唐",
        "collection_info": null
    },
    {
        "title": "明器婢诗",
        "author": "不详",
        "content": "独持巾栉掩玄关，小帐无人烛影残。\n昔日罗衣今化尽，白杨风起陇头寒。",
        "dynasty": "唐",
        "collection_info": null
    },
    {
        "title": "妙香词",
        "author": "不详",
        "content": "劝君酒莫辞，花落抛旧枝。\n只有北邙山下月，清光到死也相随。",
        "dynasty": "唐",
        "collection_info": null
    },
    {
        "title": "庐山女赠朱朴 一",
        "author": "不详",
        "content": "但持冰洁心，不识风霜冷。\n任是怀礼容，无人顾形影。",
        "dynasty": "唐",
        "collection_info": null
    },
    {
        "title": "庐山女赠朱朴 二",
        "author": "不详",
        "content": "知君久积池塘梦，遣我方思变动来。\n操执若同颜叔子，今宵宁免泪盈顋。",
        "dynasty": "唐",
        "collection_info": null
    },
    {
        "title": "青萝帐女赠穆郎",
        "author": "不详",
        "content": "团圆今夕色光辉，结了同心翠带垂。\n此后莫教尘点染，他年长照岁寒姿。",
        "dynasty": "唐",
        "collection_info": null
    },
    {
        "title": "青萝帐女赠穆郎 褰帐",
        "author": "不详",
        "content": "揉蓝绿色曲尘开，静见三星入坐来。\n桂影已圆攀折后，子孙长作栋梁材。",
        "dynasty": "唐",
        "collection_info": null
    },
    {
        "title": "青萝帐女赠穆郎 题碧花笺",
        "author": "不详",
        "content": "珠露素中书缱绻，青萝帐裏寄鸳鸯。\n自怜孤影清秋夕，洒泪裴回滴冷光。",
        "dynasty": "唐",
        "collection_info": null
    },
    {
        "title": "白苹洲碧衣女子吟",
        "author": "不详",
        "content": "碧水色堪染，白莲香正浓。\n分飞俱有恨，此别几时逢。\n藕隐玲珑玉，花藏缥缈容。\n何当假双翼，声影暂相从。",
        "dynasty": "唐",
        "collection_info": null
    },
    {
        "title": "新林驿女吟示欧阳训",
        "author": "不详",
        "content": "月明阶悄悄，影隻腰身小。\n谁是鶱翔人，愿为比翼鸟。",
        "dynasty": "唐",
        "collection_info": null
    },
    {
        "title": "新林驿女吟示欧阳训 击盘歌送欧阳训酒",
        "author": "不详",
        "content": "飞燕身轻未是轻，枉将弱质在岩扃。\n今来不得同鸳枕，相伴神魂入杳冥。",
        "dynasty": "唐",
        "collection_info": null
    },
    {
        "title": "白衣女子木叶上诗",
        "author": "不详",
        "content": "桃花洞口开，香蘂落莓苔。\n佳景虽堪翫，萧郎殊未来。",
        "dynasty": "唐",
        "collection_info": null
    },
    {
        "title": "白衣女子木叶上诗 席上歌",
        "author": "不详",
        "content": "洞府深沈春日长，山花无主自芬芳。\n凭阑寂寂看明月，欲种桃花待阮郎。",
        "dynasty": "唐",
        "collection_info": null
    },
    {
        "title": "凤皇台怪和歌四首 一",
        "author": "不详",
        "content": "深闺闲锁难成梦，那得同衾共绣床。\n一自与郎江上别，霜天更自觉宵长。",
        "dynasty": "唐",
        "collection_info": null
    },
    {
        "title": "凤皇台怪和歌四首 二",
        "author": "不详",
        "content": "愁听黄莺唤友声，空闺曙色梦初成。\n窗间总有花笺纸，难寄妾心字字明。",
        "dynasty": "唐",
        "collection_info": null
    },
    {
        "title": "凤皇台怪和歌四首 三",
        "author": "不详",
        "content": "寂静璇闺度岁年，并头莲叶又如钱。\n愁人独处那堪此，安得君来独枕眠。",
        "dynasty": "唐",
        "collection_info": null
    },
    {
        "title": "凤皇台怪和歌四首 四",
        "author": "不详",
        "content": "卧病匡床香屡添，夜深犹有一丝烟。\n怀君无计能成梦，更恨砧声到枕边。",
        "dynasty": "唐",
        "collection_info": null
    },
    {
        "title": "梦丹书",
        "author": "肃宗",
        "content": "厥不云乎，惟其惟时。\n上天所保，福禄不亏。",
        "dynasty": "唐",
        "collection_info": null
    },
    {
        "title": "梦黄衣童子歌",
        "author": "代宗",
        "content": "中五之德方峨峨，胡胡呼呼何奈何。",
        "dynasty": "唐",
        "collection_info": null
    },
    {
        "title": "梦扬州乐妓和诗",
        "author": "刘禹锡",
        "content": "花作婵娟玉作妆，风流争似旧徐娘。\n夜深曲曲湾湾月，万里随君一寸肠。",
        "dynasty": "唐",
        "collection_info": null
    },
    {
        "title": "梦中美人歌",
        "author": "邢凤",
        "content": "长安少女踏春阳，何处春阳不断肠？舞袖弓弯浑忘却，罗衣空换九秋霜。",
        "dynasty": "唐",
        "collection_info": null
    },
    {
        "title": "梦中诗",
        "author": "石季武",
        "content": "耸辔排金阙，乘轩上汉槎。\n浮名何足恋，高举入烟霞。",
        "dynasty": "唐",
        "collection_info": null
    },
    {
        "title": "葬西施挽歌",
        "author": "王炎",
        "content": "西望吴王国，云书凤字牌。\n连江起珠帐，择地葬金钗。\n满地红心草，三层碧玉阶。\n春风无处所，悽恨不胜怀。",
        "dynasty": "唐",
        "collection_info": null
    },
    {
        "title": "秦梦诗三首 一",
        "author": "沈亚之",
        "content": "泣葬一枝红，生同死不同。\n金钿坠芳草，香绣满春风。\n旧日闻箫处，高楼当月中。\n梨花寒食夜，深闭翠微宫。",
        "dynasty": "唐",
        "collection_info": null
    },
    {
        "title": "秦梦诗三首 二",
        "author": "沈亚之",
        "content": "击髆舞，恨满烟光无处所。\n泪如雨，欲拟着辞不成语。\n金凤衔红旧绣衣，几度宫中同看舞。\n人间春日正欢乐，日暮东风何处去。",
        "dynasty": "唐",
        "collection_info": null
    },
    {
        "title": "秦梦诗三首 三",
        "author": "沈亚之",
        "content": "君王多感放东归，从此秦宫不復期。\n春景似伤秦丧主，落花如雨泪燕脂。",
        "dynasty": "唐",
        "collection_info": null
    },
    {
        "title": "梦中诗",
        "author": "卢献卿",
        "content": "卜筑郊原古，青山无四邻。\n扶疎遶屋树，寂寞独归人。",
        "dynasty": "唐",
        "collection_info": null
    },
    {
        "title": "梦为吴泰伯作胜儿歌",
        "author": "刘景復",
        "content": "繁弦已停杂吹歇，胜儿调弄逻娑拨。\n四弦拢捻三五声，唤起边风驻明月。\n大声嘈嘈奔淈淈，浪蹙波翻倒溟渤。\n小弦切切怨飔飔，鬼哭神悲秋窸窣。\n倒腕斜挑挚流电，春雷直戛腾秋鹘。\n汉妃徒得端正名，秦女虚夸有仙骨。\n我闻天宝十年前，凉州未作西戎窟。\n麻衣右衽皆汉民，不省胡尘暂蓬勃。\n太平之末狂胡乱，犬豕崩腾恣唐突。\n玄宗未到万里桥，东洛西京一时没。\n汉土民皆没为虏，饮恨吞声空嗢咽。\n时看汉月望汉天，怨气衝星成彗孛。\n国门之西八九镇，高城深垒闭闲卒。\n河湟咫尺不能收，輓粟推车徒兀兀。\n今朝闻奏凉州曲，使我心神暗超忽。\n胜儿若向边塞弹，征人泪血应阑干。",
        "dynasty": "唐",
        "collection_info": null
    },
    {
        "title": "梦中辞",
        "author": "郭仁表",
        "content": "飘风暴雨可思惟，鹤望巢门敛翅飞，吾道之宗正可依。",
        "dynasty": "唐",
        "collection_info": null
    },
    {
        "title": "梦崔嘏妻诗",
        "author": "国邵南",
        "content": "莫以真留妾，从他理管弦。\n容华难久驻，知得几多年。",
        "dynasty": "唐",
        "collection_info": null
    },
    {
        "title": "梦白衣妇人歌词 一",
        "author": "卢绛",
        "content": "玉京人去秋箫索，画檐鹊起梧桐落。\n欹枕悄无言，月和残梦圆。\n背灯惟暗泣，甚处碪声急。\n眉黛小山攒，芭蕉生暮寒。",
        "dynasty": "唐",
        "collection_info": null
    },
    {
        "title": "梦白衣妇人歌词 二",
        "author": "卢绛",
        "content": "清风明月夜深时，箕箒卢郎恨已迟。\n他日孟家坡上约，再来相见是佳期。",
        "dynasty": "唐",
        "collection_info": null
    },
    {
        "title": "梦舜抚琴歌",
        "author": "张生",
        "content": "南风熏熏兮草芊芊，妙有之音兮归清弦。\n荡荡之教兮由自然，熈熈之化兮吾道全，熏熏兮思何传。",
        "dynasty": "唐",
        "collection_info": null
    },
    {
        "title": "梦康仙示诗",
        "author": "漳郡守",
        "content": "卖药因循未得还，却因耽酒到人间。\n有心只恋琵琶坂，无意更登山上山。",
        "dynasty": "唐",
        "collection_info": null
    },
    {
        "title": "梦中歌",
        "author": "独孤遐叔妻白氏",
        "content": "今夕何夕，存耶没耶。\n良人去兮天之涯，园树伤心兮三见花。",
        "dynasty": "唐",
        "collection_info": null
    },
    {
        "title": "梦中歌 一",
        "author": "张生妻",
        "content": "叹衰草，络纬声切切。\n良人一去不復还，今夕坐愁鬓如雪。",
        "dynasty": "唐",
        "collection_info": null
    },
    {
        "title": "梦中歌 二",
        "author": "张生妻",
        "content": "劝君酒，君莫辞。\n落花徒绕枝，流水无返期。",
        "dynasty": "唐",
        "collection_info": null
    },
    {
        "title": "梦中歌 三",
        "author": "张生妻",
        "content": "怨空闺，秋日亦难暮。\n夫壻断音书，遥天鴈空度。",
        "dynasty": "唐",
        "collection_info": null
    },
    {
        "title": "梦中歌 四",
        "author": "张生妻",
        "content": "切切夕风急，露滋庭草湿。\n良人去不回，焉知掩闺泣。",
        "dynasty": "唐",
        "collection_info": null
    },
    {
        "title": "梦中歌 五",
        "author": "张生妻",
        "content": "萤火穿白杨，悲风入荒草。\n疑是梦中游，愁迷故园道。",
        "dynasty": "唐",
        "collection_info": null
    },
    {
        "title": "梦中歌 六",
        "author": "张生妻",
        "content": "花前始相见，花下又相送。\n何必言梦中，人生尽如梦。",
        "dynasty": "唐",
        "collection_info": null
    },
    {
        "title": "梦王尚书口授吟",
        "author": "张氏女",
        "content": "鬟梳闹扫学宫妆，独立闲庭纳夜凉。\n手把玉簪敲砌竹，清歌一曲月如霜。",
        "dynasty": "唐",
        "collection_info": null
    },
    {
        "title": "歌 一",
        "author": "病狂人",
        "content": "踏阳春，人间三月雨和尘。\n阳春踏，秋风起，肠断人间白髮人。",
        "dynasty": "唐",
        "collection_info": null
    },
    {
        "title": "歌 二",
        "author": "病狂人",
        "content": "五灵华，晓玲珑，天府由来汝府中。\n惆怅此情言不尽，一丸萝卜火吾宫。",
        "dynasty": "唐",
        "collection_info": null
    },
    {
        "title": "题禅窟兰若",
        "author": "陈季卿",
        "content": "霜钟鸣时夕风急，乱鸦又望寒林集。\n此时辍棹悲且吟，独向莲华一峰立。",
        "dynasty": "唐",
        "collection_info": null
    },
    {
        "title": "题潼关普通院门",
        "author": "陈季卿",
        "content": "度关悲失志，万绪乱心机。\n下坂马无力，扫门尘满衣。\n计谋多不就，心口自相违。\n已作羞归计，还胜羞不归。",
        "dynasty": "唐",
        "collection_info": null
    },
    {
        "title": "江亭晚望题书斋",
        "author": "陈季卿",
        "content": "立向江亭满目愁，十年前事信悠悠。\n田园已逐浮云散，乡里半随逝水流。\n川上莫逢诸钓叟，浦边难得旧沙鸥。\n不缘齿发未迟暮，吟对远山堪白头。",
        "dynasty": "唐",
        "collection_info": null
    },
    {
        "title": "别妻",
        "author": "陈季卿",
        "content": "月斜寒露白，此夕去留心。\n酒至添愁饮，诗成和泪吟。\n离歌悽凤管，别鹤怨瑶琴。\n明夜相思处，秋风吹半衾。",
        "dynasty": "唐",
        "collection_info": null
    },
    {
        "title": "别兄弟",
        "author": "陈季卿",
        "content": "谋身非不早，其奈命来迟。\n旧友皆霄汉，此身犹路岐。\n北风微雪后，晚景有云时。\n惆怅清江上，区区趁试期。",
        "dynasty": "唐",
        "collection_info": null
    },
    {
        "title": "梦中句",
        "author": "周延翰",
        "content": "紫髯之伴有丹砂。",
        "dynasty": "唐",
        "collection_info": null
    },
    {
        "title": "梦中和句",
        "author": "任玠",
        "content": "故国路遥归去来，春风天远望不尽。",
        "dynasty": "唐",
        "collection_info": null
    },
    {
        "title": "梦中语",
        "author": "杜牧",
        "content": "辞春不及秋，昆脚与皆头。",
        "dynasty": "唐",
        "collection_info": null
    },
    {
        "title": "梦中诗",
        "author": "胥偃",
        "content": "昔作树头花，今为冢中骨。",
        "dynasty": "唐",
        "collection_info": null
    },
    {
        "title": "梦中语",
        "author": "曾崇范妻",
        "content": "田头有鹿迹，由尾着日炙。",
        "dynasty": "唐",
        "collection_info": null
    },
    {
        "title": "纪梦句",
        "author": "张孜",
        "content": "上天知我忆其人，使向人间梦中见。",
        "dynasty": "唐",
        "collection_info": null
    },
    {
        "title": "嘲苏世长",
        "author": "高祖",
        "content": "名长意短，口正心邪。\n弃忠贞于郑国，忘信义于吾家。",
        "dynasty": "唐",
        "collection_info": null
    },
    {
        "title": "戏题画",
        "author": "睿宗",
        "content": "唤出眼，何用苦深藏。\n缩却鼻，何畏不闻香。",
        "dynasty": "唐",
        "collection_info": null
    },
    {
        "title": "嘲萧瑀射",
        "author": "欧阳询",
        "content": "急风吹缓箭，弱手驭强弓。\n欲高飜復下，应西还更东。\n十迴俱着地，两手幷擎空。\n借问谁为此，乃应是宋公。",
        "dynasty": "唐",
        "collection_info": null
    },
    {
        "title": "与欧阳询互嘲 一",
        "author": "长孙无忌",
        "content": "耸膊成山字，埋肩不出头。\n谁家麟角上，画此一猕猴。",
        "dynasty": "唐",
        "collection_info": null
    },
    {
        "title": "与欧阳询互嘲 二",
        "author": "长孙无忌",
        "content": "索头连背暖，漫裆畏肚寒。\n只因心浑浑，所以面团团。",
        "dynasty": "唐",
        "collection_info": null
    },
    {
        "title": "为温仆射嘲竹",
        "author": "裴略",
        "content": "竹，风吹青肃肃，凌冬叶不凋，经春子不熟。\n虚心未得待国士，皮上何湏生节目。",
        "dynasty": "唐",
        "collection_info": null
    },
    {
        "title": "又嘲屏墙",
        "author": "裴略",
        "content": "高下八九尺，东西六七步。\n突兀当厅坐，几许遮贤路。",
        "dynasty": "唐",
        "collection_info": null
    },
    {
        "title": "嘲崔左丞",
        "author": "省吏",
        "content": "崔子曲如钩，随例得封侯。\n髆上全无项，胸前别有头。",
        "dynasty": "唐",
        "collection_info": null
    },
    {
        "title": "嘲高士廉木履",
        "author": "选人",
        "content": "刺鼻何曾嚏，蹋面不知嗔。\n高生两箇齿，自谓得胜人。",
        "dynasty": "唐",
        "collection_info": null
    },
    {
        "title": "书化度藏院壁",
        "author": "裴玄智",
        "content": "将肉遣狼守，置骨向狗头。\n自非阿罗汉，焉能免得偷。",
        "dynasty": "唐",
        "collection_info": null
    },
    {
        "title": "嘲许子儒",
        "author": "窦昉",
        "content": "不能专习礼，虚心强觅阶。\n一年辞爵弁，半岁履麻鞋。\n瓦恶频蒙𢸗，墻虚屡被扠。\n映树便侧睡，过匮即放乖。\n岁暮良工毕，言是越朋侪。\n今日纶言降，方知愚计喎。",
        "dynasty": "唐",
        "collection_info": null
    },
    {
        "title": "与赵神德互嘲",
        "author": "梁宝",
        "content": "赵神德，天上既无云，闪电何以无准则。\n向者入门来，案后惟见一挺墨。\n官裏料朱砂，半眼供一国。\n磨公小拇指，涂得太社北。",
        "dynasty": "唐",
        "collection_info": null
    },
    {
        "title": "与讲师互谑",
        "author": "释元康",
        "content": "甘桃不结实，苦李压低枝。\n轮王千箇子，巷伯勿孙儿。",
        "dynasty": "唐",
        "collection_info": null
    },
    {
        "title": "咏兴善寺佛殿灾",
        "author": "李荣",
        "content": "道善何曾善，言兴且不兴。\n如来烧赤尽，惟有一羣僧。",
        "dynasty": "唐",
        "collection_info": null
    },
    {
        "title": "叙可笑事",
        "author": "张元一",
        "content": "朱前疑着绿，逯仁杰着朱。\n阎知微骑马，马吉甫骑驴。\n将名作姓李千里，将姓作名吴栖梧。\n左台胡御史，右台御史胡。",
        "dynasty": "唐",
        "collection_info": null
    },
    {
        "title": "嘲武懿宗",
        "author": "张元一",
        "content": "长弓短度箭，蜀马临阶騗。\n去贼七百里，隈墻独自战。\n忽然逢着贼，骑猪向南𧾩。",
        "dynasty": "唐",
        "collection_info": null
    },
    {
        "title": "又嘲武懿宗",
        "author": "张元一",
        "content": "裹头极草草，掠鬓不菶菶。\n未见桃花面皮，漫作杏子眼孔。",
        "dynasty": "唐",
        "collection_info": null
    },
    {
        "title": "咏静乐县主",
        "author": "张元一",
        "content": "马带桃花锦，帬衔绿草罗。\n定知帏帽底，仪容似大哥。",
        "dynasty": "唐",
        "collection_info": null
    },
    {
        "title": "嘲格辅元",
        "author": "杜易简",
        "content": "有耻宿龙门，精彩先瞰浑。\n眼瘦呈近店，睡响彻遥林。\n埒囊将旧识，制被异新婚。\n谁言骢马使，飜作蛰熊蹲。",
        "dynasty": "唐",
        "collection_info": null
    },
    {
        "title": "始平谐诗",
        "author": "石抱忠",
        "content": "平明发始平，薄暮至何城。\n库墖朝云上，晃池夜月明。\n略彴桥头逢长史，櫺星门外揖司兵。\n一羣县尉驴骡骤，数箇参军鹅鸭行。",
        "dynasty": "唐",
        "collection_info": null
    },
    {
        "title": "咏傅岩监祠",
        "author": "梁载言",
        "content": "闻道监中溜，初言是大祠。\n很傍索传马，𬾠动出安徽。\n卫司无帟幕，供膳乏鲜肥。\n形容消瘦尽，空往復空归。",
        "dynasty": "唐",
        "collection_info": null
    },
    {
        "title": "嘲崔生",
        "author": "刘行敏",
        "content": "崔生犯夜行，武候正严更。\n幞头拳下落，高髻掌中擎。\n杖迹胸前出，绳文腕后生。\n愁人不惜夜，随意晓参横。",
        "dynasty": "唐",
        "collection_info": null
    },
    {
        "title": "又嘲杨文瓘",
        "author": "刘行敏",
        "content": "武陵敬爱客，终宴不知疲。\n遣共浑王饮，错宴延陀儿。\n始被鸿胪识，终蒙御史知。\n精神既如此，长叹復何为。",
        "dynasty": "唐",
        "collection_info": null
    },
    {
        "title": "嘲李叔慎贺兰僧伽杜善贤",
        "author": "刘行敏",
        "content": "叔慎骑乌马，僧伽把漆弓。\n唤取长安令，共猎北山熊。",
        "dynasty": "唐",
        "collection_info": null
    },
    {
        "title": "嘲父",
        "author": "陆子",
        "content": "陆余庆，笔头无力觜头硬。\n一朝受辞讼，十日判不竟。",
        "dynasty": "唐",
        "collection_info": null
    },
    {
        "title": "迴波词",
        "author": "杨廷玉",
        "content": "迴波尔时廷玉，打獠取钱未足。\n阿姑婆见作天子，傍人不得枨触。",
        "dynasty": "唐",
        "collection_info": null
    },
    {
        "title": "迴波词",
        "author": "中宗朝优人",
        "content": "迴波尔时栲栳，怕妇也是大好。\n外边祗有裴谈，内里无过李老。",
        "dynasty": "唐",
        "collection_info": null
    },
    {
        "title": "乞金鱼词",
        "author": "崔日用",
        "content": "台中鼠子直须谙，信足跳梁上壁龛。\n倚飜灯脂汚张五，还来啮带报韩三。\n莫浪语，直王相，大家必若赐金龟，卖却猫儿相报赏。",
        "dynasty": "唐",
        "collection_info": null
    },
    {
        "title": "又赐宴自歌",
        "author": "崔日用",
        "content": "东馆总是鹓鸾，南台自多杞梓。\n日用读书万卷，何忍不蒙学士。\n墨制帘下出来，微臣眼看喜死。",
        "dynasty": "唐",
        "collection_info": null
    },
    {
        "title": "咏痴",
        "author": "吴人",
        "content": "榆儿復榆妇，造屋兼造车。\n十七八九夜，还书復借书。",
        "dynasty": "唐",
        "collection_info": null
    },
    {
        "title": "歇后",
        "author": "封抱一",
        "content": "面作天地玄，鼻有雁门紫。\n既无左达承，何劳罔谈彼。",
        "dynasty": "唐",
        "collection_info": null
    },
    {
        "title": "送司功入京",
        "author": "曲崇裕",
        "content": "崇裕有幸会，得遇明流行。\n司士向京去，旷野哭声哀。",
        "dynasty": "唐",
        "collection_info": null
    },
    {
        "title": "岭南归后献诗",
        "author": "权龙褒",
        "content": "龙褒有何罪，天恩放岭南。\n敕知无罪过，追来与将军。",
        "dynasty": "唐",
        "collection_info": null
    },
    {
        "title": "初到沧州呈州官",
        "author": "权龙褒",
        "content": "遥看沧海城，杨柳郁青青。\n中央一羣汉，聚坐打杯觥。",
        "dynasty": "唐",
        "collection_info": null
    },
    {
        "title": "秋日述怀",
        "author": "权龙褒",
        "content": "檐前飞七百，雪白后园彊。\n饱食房裏侧，家粪集野蜋。",
        "dynasty": "唐",
        "collection_info": null
    },
    {
        "title": "喜雨",
        "author": "权龙褒",
        "content": "暗去也没雨，明来也没云。\n日头赫赤出，地上绿氤氲。",
        "dynasty": "唐",
        "collection_info": null
    },
    {
        "title": "皇太子夏日赐宴诗",
        "author": "权龙褒",
        "content": "严霜白浩浩，明月赤团团。",
        "dynasty": "唐",
        "collection_info": null
    },
    {
        "title": "哭李峤诗",
        "author": "崔泰之",
        "content": "台阁神仙地，衣冠君子乡。\n昨朝犹对坐，今日忽云亡。\n魂随司命鬼，魄逐见阎王。\n此时罢欢笑，无復向朝堂。",
        "dynasty": "唐",
        "collection_info": null
    },
    {
        "title": "咏尹字",
        "author": "苏颋",
        "content": "丑虽有足，甲不全身。\n见君无口，知伊少人。",
        "dynasty": "唐",
        "collection_info": null
    },
    {
        "title": "咏王主敬",
        "author": "张敬忠",
        "content": "有意嫌兵部，专心望考功。\n谁知脚踜蹬，却落省墙东。",
        "dynasty": "唐",
        "collection_info": null
    },
    {
        "title": "嘲邵景萧嵩",
        "author": "韦铿",
        "content": "一双胡子着绯袍，一箇鬚多一鼻高。\n相对厅前捺且立，自惭身品世间毛。",
        "dynasty": "唐",
        "collection_info": null
    },
    {
        "title": "嘲韦铿",
        "author": "邵景",
        "content": "飘风忽起团团旋，倒地还如着脚䭔。\n莫怪殿上空行事，却为元非五品才。",
        "dynasty": "唐",
        "collection_info": null
    },
    {
        "title": "咏毁天枢",
        "author": "李休烈",
        "content": "天门街上倒天枢，火急先须卸火珠。\n计合一条麻线挽，何劳两县索人夫。",
        "dynasty": "唐",
        "collection_info": null
    },
    {
        "title": "与李全交诗",
        "author": "石惠泰",
        "content": "御史非常任，参军不久居。\n待君迁转后，此职还到余。",
        "dynasty": "唐",
        "collection_info": null
    },
    {
        "title": "嘲刘文树",
        "author": "黄幡绰",
        "content": "可怜好箇刘文树，髭鬚共颏颐别住。\n文树面孔不似猢狲，猢狲面孔强似文树。",
        "dynasty": "唐",
        "collection_info": null
    },
    {
        "title": "尚书省门吟",
        "author": "祖咏",
        "content": "落去他，两两三三戴帽子。\n日暮祖侯吟一声，长安竹柏皆枯死。",
        "dynasty": "唐",
        "collection_info": null
    },
    {
        "title": "上马当山神",
        "author": "王昌龄",
        "content": "青骢一匹昆崙牵，奏上大王不取钱。\n直为猛风波滚骤，莫怪昌龄不下船。",
        "dynasty": "唐",
        "collection_info": null
    },
    {
        "title": "窃李义府诗",
        "author": "张怀庆",
        "content": "生情镂月为歌扇，出性裁云作舞衣。\n照镜自怜迴雪影，来时好取洛川归。",
        "dynasty": "唐",
        "collection_info": null
    },
    {
        "title": "荅朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。\n乡曲近来佳此味，遮渠不道是吴儿。",
        "dynasty": "唐",
        "collection_info": null
    },
    {
        "title": "和知章诗",
        "author": "顾况",
        "content": "钑镂银盘盛炒鰕，镜湖莼菜乱如麻。\n汉儿女嫁吴儿妇，吴儿尽是汉儿爷。",
        "dynasty": "唐",
        "collection_info": null
    },
    {
        "title": "续茅山秀才吟",
        "author": "顾况",
        "content": "驻马上山阿，风来屎气多。",
        "dynasty": "唐",
        "collection_info": null
    },
    {
        "title": "樱桃子诗",
        "author": "史思明",
        "content": "樱桃子，半赤半已黄。\n一半与怀王，一半与周至。",
        "dynasty": "唐",
        "collection_info": null
    },
    {
        "title": "讥元载诗",
        "author": "高亭",
        "content": "上元官吏务剥削，江淮之人皆白着。",
        "dynasty": "唐",
        "collection_info": null
    },
    {
        "title": "嘲赵谦光",
        "author": "贺遂涉",
        "content": "员外由来美，郎中望亦优。\n宁知粉署裏，飜作土山头。",
        "dynasty": "唐",
        "collection_info": null
    },
    {
        "title": "荅贺遂涉",
        "author": "赵谦光",
        "content": "锦帐随情设，金炉任意熏。\n唯愁员外置，不应列星文。",
        "dynasty": "唐",
        "collection_info": null
    },
    {
        "title": "上浙东孟尚书",
        "author": "孔颙",
        "content": "有箇将军不得名，唯教健卒喝书生。\n尚书近日清如镜，天子官街不许行。",
        "dynasty": "唐",
        "collection_info": null
    },
    {
        "title": "嘲柳州柳子厚",
        "author": "吕温",
        "content": "柳州柳刺史，种柳柳江边。\n柳管依然在，千秋柳拂天。",
        "dynasty": "唐",
        "collection_info": null
    },
    {
        "title": "嘲黔南观察南卓",
        "author": "吕温",
        "content": "终南南太守，南郡在云南。\n闲向南亭醉，南风变俗谈。",
        "dynasty": "唐",
        "collection_info": null
    },
    {
        "title": "戏简朱坛诗",
        "author": "张祜",
        "content": "昔人有玉盌，击之千里鸣。\n今日覩斯文，盌有当时声。",
        "dynasty": "唐",
        "collection_info": null
    },
    {
        "title": "戏颜郎官骑猎诗",
        "author": "张祜",
        "content": "忽闻射猎出军城，人着戎衣马带缨。\n倒把角弓呈一箭，满山狐兔当头行。",
        "dynasty": "唐",
        "collection_info": null
    },
    {
        "title": "嘲张祜",
        "author": "朱冲和",
        "content": "白在东都元已薨，兰台凤阁少人登。\n冬瓜堰下逢张祜，牛屎堆旁说我能。",
        "dynasty": "唐",
        "collection_info": null
    },
    {
        "title": "嘲妓 一",
        "author": "崔涯",
        "content": "虽得苏方木，犹贪玳瑁皮。\n怀胎十箇月，生下昆崙儿。",
        "dynasty": "唐",
        "collection_info": null
    },
    {
        "title": "嘲妓 二",
        "author": "崔涯",
        "content": "布袍披袄火烧毡，纸补箜篌麻接弦。\n更着一双皮屐子，纥梯纥榻出门前。",
        "dynasty": "唐",
        "collection_info": null
    },
    {
        "title": "嘲李端端 一",
        "author": "崔涯",
        "content": "黄昏不语不知行，鼻似烟窗耳似铛。\n独把象牙梳插鬓，昆崙山上月初明。",
        "dynasty": "唐",
        "collection_info": null
    },
    {
        "title": "嘲李端端 二",
        "author": "崔涯",
        "content": "觅得黄骝鞁绣鞍，善和坊裏取端端。\n扬州近日浑成差，一朵能行白牡丹。",
        "dynasty": "唐",
        "collection_info": null
    },
    {
        "title": "咏崔云娘",
        "author": "李宣古",
        "content": "何事最堪悲，云娘只首奇。\n瘦拳抛令急，长啸出歌迟。\n只见肩侵鬓，唯忧骨透皮。\n不须当户立，头上有钟馗。",
        "dynasty": "唐",
        "collection_info": null
    },
    {
        "title": "嘲妓",
        "author": "杜牧",
        "content": "盘古当时有远孙，尚令今日逞家门。\n一车白土将泥项，十幅红旗补破裩。\n瓦官寺裏逢行迹，华岳山前见掌痕。\n不须惆怅忧难嫁，待与将书问乐坤。",
        "dynasty": "唐",
        "collection_info": null
    },
    {
        "title": "嘲游使君",
        "author": "卢肇",
        "content": "白帝城头二月时，忍教清醒看花枝。\n莫言世上无袁许，客子由来是相师。",
        "dynasty": "唐",
        "collection_info": null
    },
    {
        "title": "嘲李玚题名",
        "author": "韦蟾",
        "content": "渭水秦山照眼明，希仁何事寡诗情。\n只因学得虞姬壻，书字纔能记姓名。",
        "dynasty": "唐",
        "collection_info": null
    },
    {
        "title": "闻鹿鸣互谑",
        "author": "严震",
        "content": "釜戴山中鹿又鸣，此际多应到表兄。\n表兄不是严家子，合是三兄与四兄。",
        "dynasty": "唐",
        "collection_info": null
    },
    {
        "title": "及第后寄李绅",
        "author": "章孝标",
        "content": "及第全胜十政官，金鞍镀了出长安。\n马头渐入扬州郭，为报时人洗眼看。",
        "dynasty": "唐",
        "collection_info": null
    },
    {
        "title": "荅章孝标",
        "author": "李绅",
        "content": "假金只用真金镀，若是真金不镀金。\n十载长安得一第，何须空腹用高心。",
        "dynasty": "唐",
        "collection_info": null
    },
    {
        "title": "戏柳棠",
        "author": "杨汝士",
        "content": "文章漫道能吞凤，杯酒何曾解吃鱼。\n今日梓州张社会，应须遭这老尚书。",
        "dynasty": "唐",
        "collection_info": null
    },
    {
        "title": "荅杨尚书",
        "author": "柳棠",
        "content": "未向燕台逢厚礼，幸因社会接余欢。\n一鱼吃了终无媿，鲲化为鹏也不难。",
        "dynasty": "唐",
        "collection_info": null
    },
    {
        "title": "又忤杨尚书诗",
        "author": "柳棠",
        "content": "莫言名位未相俦，风月何曾阻献酬。\n前辈不须轻后辈，靖安今日在衡州。",
        "dynasty": "唐",
        "collection_info": null
    },
    {
        "title": "嘲郭凝素",
        "author": "朱泽",
        "content": "三春桃李本无言，苦被残阳鸟雀喧。\n借问东邻效西子，何如郭素拟王轩。",
        "dynasty": "唐",
        "collection_info": null
    },
    {
        "title": "纪中表试案",
        "author": "郑光业",
        "content": "新糊案子，其白如银。\n入试出试，千春万春。",
        "dynasty": "唐",
        "collection_info": null
    },
    {
        "title": "醉题广州使院",
        "author": "郑愚",
        "content": "数年百姓受饥荒，太守贪残似虎狼。\n今日海隅鱼米贱，大须惭媿石榴黄。",
        "dynasty": "唐",
        "collection_info": null
    },
    {
        "title": "拟权龙褒体赠鄠县李令及寄朝右",
        "author": "郑愚",
        "content": "鄠县李长官，横琴膝上弄。\n不闻有政声，但见手子动。",
        "dynasty": "唐",
        "collection_info": null
    },
    {
        "title": "题沧浪峡牓",
        "author": "郑仁表",
        "content": "分峡东西路正长，行人名利火然汤。\n路傍着板沧浪峡，真是将闲搅撩忙。",
        "dynasty": "唐",
        "collection_info": null
    },
    {
        "title": "戏妻族语不正",
        "author": "胡曾",
        "content": "呼十却为石，唤针将作真。\n忽然云雨至，总道是天因。",
        "dynasty": "唐",
        "collection_info": null
    },
    {
        "title": "婢仆诗 一",
        "author": "李昌符",
        "content": "春娘爱上酒家楼，不怕归迟总不忧。\n推道那家娘子卧，且留教住待梳头。",
        "dynasty": "唐",
        "collection_info": null
    },
    {
        "title": "婢仆诗 二",
        "author": "李昌符",
        "content": "不论秋菊与春花，箇箇能噇空腹茶。\n无事莫教频入库，一名闲物要些些。",
        "dynasty": "唐",
        "collection_info": null
    },
    {
        "title": "嘲郑傪妓",
        "author": "孙子多",
        "content": "相公经文復经武，常侍好今兼好古。\n昔人曾闻阿武婆，今日亲见阿婆舞。",
        "dynasty": "唐",
        "collection_info": null
    },
    {
        "title": "嘲赵璘 一",
        "author": "薛能",
        "content": "巡关每傍摴蒲局，望月还登乞巧楼。\n第一莫教娇太过，缘人衣带上人头。",
        "dynasty": "唐",
        "collection_info": null
    },
    {
        "title": "嘲赵璘 二",
        "author": "薛能",
        "content": "不知原在鞍轿裏，将谓空驮席帽归。",
        "dynasty": "唐",
        "collection_info": null
    },
    {
        "title": "嘲赵璘 三",
        "author": "薛能",
        "content": "火炉床上平身立，便与夫人作镜台。",
        "dynasty": "唐",
        "collection_info": null
    },
    {
        "title": "口号",
        "author": "薛能",
        "content": "素脊鸣秋杖，乌鞾响暮厅。\n刃飞三尺雪，白日落文星。",
        "dynasty": "唐",
        "collection_info": null
    },
    {
        "title": "嘲归仁绍龟诗",
        "author": "皮日休",
        "content": "硬骨残形知几秋，尸骸终是不风流。\n顽皮死后钻须徧，都为平生不出头。",
        "dynasty": "唐",
        "collection_info": null
    },
    {
        "title": "咏螃蟹呈浙西从事",
        "author": "皮日休",
        "content": "未游沧海早知名，有骨还从肉上生。\n莫道无心畏雷电，海龙王处也横行。",
        "dynasty": "唐",
        "collection_info": null
    },
    {
        "title": "题中书壁",
        "author": "郑綮",
        "content": "侧坡蛆蜫蜦，蚁子竞来拖。\n一朝白雨中，无钝无喽罗。",
        "dynasty": "唐",
        "collection_info": null
    },
    {
        "title": "别庐州郡人",
        "author": "郑綮",
        "content": "唯有两行公廨泪，一时洒向渡头风。",
        "dynasty": "唐",
        "collection_info": null
    },
    {
        "title": "戏荅成汭",
        "author": "徐彦若",
        "content": "南海黄茅瘴，不死成和尚。",
        "dynasty": "唐",
        "collection_info": null
    },
    {
        "title": "醉中谑浙江廉使",
        "author": "崔立言",
        "content": "山夫留意向丹梯，连帅邀来出药畦。\n常见浙东夸镜水，镜湖元在浙江西。",
        "dynasty": "唐",
        "collection_info": null
    },
    {
        "title": "戏题盱眙邵明府壁",
        "author": "韦鹏翼",
        "content": "岂肯闲寻竹径行，却嫌丝管好蛙声。\n自从煮鹤烧琴后，背却青山卧月明。",
        "dynasty": "唐",
        "collection_info": null
    },
    {
        "title": "题大梁临汴驿",
        "author": "姚嵘",
        "content": "近日侯门不重才，莫将文艺拟为媒。\n相逢若要如胶漆，不是红妆即拨灰。",
        "dynasty": "唐",
        "collection_info": null
    },
    {
        "title": "题仙娥驿",
        "author": "李日新",
        "content": "商山食店大悠悠，陈鹖䭔锣古䭃头。\n更有台中牛肉炙，尚盘数脔紫光毬。",
        "dynasty": "唐",
        "collection_info": null
    },
    {
        "title": "嘲染家",
        "author": "柳逢",
        "content": "紫绿终朝染，因何不识非。\n莆田竹木贵，背负十柴归。",
        "dynasty": "唐",
        "collection_info": null
    },
    {
        "title": "赠漳州崔使君乡饮飜韵诗",
        "author": "黎瓘",
        "content": "惯向溪边折柳杨，因循行客到州漳。\n无端触忤王衙押，不得今朝看饮乡。",
        "dynasty": "唐",
        "collection_info": null
    },
    {
        "title": "示妓牓子",
        "author": "张保胤",
        "content": "绿罗帬下标三棒，红粉顋边泪两行。\n叉手向前咨大使，这迴不敢恼儿郎。",
        "dynasty": "唐",
        "collection_info": null
    },
    {
        "title": "又留别同院",
        "author": "张保胤",
        "content": "忆昔当年富贵时，如今头脑尚依稀。\n布袍破后思宫内，锦袴穿时忆御衣。\n鹘子背钻高力士，婵娟飜画太真妃。\n如今顦顇离南海，恰似当时幸蜀时。",
        "dynasty": "唐",
        "collection_info": null
    },
    {
        "title": "桂州筵上赠胡予女",
        "author": "陆岩梦",
        "content": "自道风流不可攀，却堪蹙额更颓颜。\n眼睛深却湘江水，鼻孔高于华岳山。\n舞态固难居掌上，歌声应不绕梁间。\n孟阳死后欲千载，犹在佳人觅往还。",
        "dynasty": "唐",
        "collection_info": null
    },
    {
        "title": "戏荅朝士",
        "author": "李都",
        "content": "华缄千里到荆门，章草纵横任意论。\n应笑钟张虚用力，却教羲献枉劳魂。\n惟堪爱惜为珍宝，不敢传留误子孙。\n深荷故人相厚处，天行时气许教吞。",
        "dynasty": "唐",
        "collection_info": null
    },
    {
        "title": "嘲僧惟恭",
        "author": "荆人",
        "content": "灵岿作尽业，惟恭继其迹。\n地狱千万重，莫厌排头人。",
        "dynasty": "唐",
        "collection_info": null
    },
    {
        "title": "题酒户修孔庙状",
        "author": "冯道幕客",
        "content": "槐影参差覆杏坛，儒门子弟尽高官。\n却教酒户重修庙，觅我惭惶也不难。",
        "dynasty": "唐",
        "collection_info": null
    },
    {
        "title": "孔庙口号",
        "author": "李花开",
        "content": "破落三间屋，萧条一旅人。\n不知负何事，生死厄于陈。",
        "dynasty": "唐",
        "collection_info": null
    },
    {
        "title": "荅妻",
        "author": "冯晖",
        "content": "休说办不办，且看瓮裏飞出雁。",
        "dynasty": "唐",
        "collection_info": null
    },
    {
        "title": "题僧院",
        "author": "李涛",
        "content": "走却坐禅客，移将不动尊。\n世间颠倒事，八万四千门。",
        "dynasty": "唐",
        "collection_info": null
    },
    {
        "title": "咏垂丝蜘蛛嘲云辨僧",
        "author": "杨苎萝",
        "content": "吃得肚婴撑，寻思绕寺行。\n空中设罗网，只待杀众生。",
        "dynasty": "唐",
        "collection_info": null
    },
    {
        "title": "自嘲绝句",
        "author": "冯涓",
        "content": "取水郎中何日了，破柴员外几时休。\n早知蜀地区娵与，悔不长安大比丘。",
        "dynasty": "唐",
        "collection_info": null
    },
    {
        "title": "哭亡将诗",
        "author": "卢延让",
        "content": "自是碙砂发，非干骇石伤。\n牒高身上职，盌大背边创。",
        "dynasty": "唐",
        "collection_info": null
    },
    {
        "title": "咏王给事",
        "author": "蒋贻恭",
        "content": "厥父元非道郡奴，允光何事太侏儒。\n可中与箇皮裩着，擎得天王左脚无。",
        "dynasty": "唐",
        "collection_info": null
    },
    {
        "title": "咏金刚",
        "author": "蒋贻恭",
        "content": "扬眉斗目恶精神，揑合将来恰似真。\n刚被时流借拳势，不知身自是泥人。",
        "dynasty": "唐",
        "collection_info": null
    },
    {
        "title": "咏伛背子",
        "author": "蒋贻恭",
        "content": "出得门来背拄天，同行难可与差肩。\n若教倚向闲牕下，恰似箜篌不着弦。",
        "dynasty": "唐",
        "collection_info": null
    },
    {
        "title": "咏安仁宰捣蒜",
        "author": "蒋贻恭",
        "content": "安仁县令好诛求，百姓脂膏满面流。\n半破磁缸成醋酒，死牛肠肚作馒头。\n帐生岁取餐三顿，乡老盘庚犯五瓯。\n半醉半醒齐出县，共伤涂炭不胜愁。",
        "dynasty": "唐",
        "collection_info": null
    },
    {
        "title": "五门街望有题",
        "author": "蒋贻恭",
        "content": "我皇开国十余年，一辈超升炙手欢。\n闲向五门楼下望，衙官骑马使衙官。",
        "dynasty": "唐",
        "collection_info": null
    },
    {
        "title": "谢郎中惠茶",
        "author": "蒋贻恭",
        "content": "三斤绿茗赐贻恭，一种颁霑事不同。\n想料肠怀无荅处，披毛戴角谢郎中。",
        "dynasty": "唐",
        "collection_info": null
    },
    {
        "title": "咏虾蟆",
        "author": "蒋贻恭",
        "content": "坐卧兼行总一般，向人努眼太无端。\n欲知自己形骸小，试就蹄涔照影看。",
        "dynasty": "唐",
        "collection_info": null
    },
    {
        "title": "住名山日陈情上府主高太保",
        "author": "蒋贻恭",
        "content": "名山主簿实堪愁，难齩他家大骨头。\n米纳功南钱纳府，祗看江面水东流。",
        "dynasty": "唐",
        "collection_info": null
    },
    {
        "title": "咏刺猬",
        "author": "李贞白",
        "content": "行似针毡动，卧若栗毬圆。\n莫欺如此大，谁敢便行拳。",
        "dynasty": "唐",
        "collection_info": null
    },
    {
        "title": "谒贵公子不礼书格子屏风",
        "author": "李贞白",
        "content": "道格何曾格，言糊又不糊。\n浑身总是眼，还解识人无。",
        "dynasty": "唐",
        "collection_info": null
    },
    {
        "title": "咏月",
        "author": "李贞白",
        "content": "当涂当涂见，芜湖芜湖见。\n八月十五夜，一似没柄扇。",
        "dynasty": "唐",
        "collection_info": null
    },
    {
        "title": "咏狗蚤",
        "author": "李贞白",
        "content": "与蝨都来不较多，㩧挑筋斗太喽啰。\n忽然管着一篮子，有甚心情那你何。",
        "dynasty": "唐",
        "collection_info": null
    },
    {
        "title": "咏罂粟子",
        "author": "李贞白",
        "content": "倒排双陆子，希插碧牙筹。\n既似牺牛乳，又如铃马兜。\n鼓捶幷瀑箭，直是有来由。",
        "dynasty": "唐",
        "collection_info": null
    },
    {
        "title": "咏蟹",
        "author": "李贞白",
        "content": "蝉眼龟形脚似蛛，未曾正面向人趋。\n如今饤在盘筵上，得似江湖乱走无。",
        "dynasty": "唐",
        "collection_info": null
    },
    {
        "title": "示女诗",
        "author": "郫城令",
        "content": "深宫富贵事风流，莫忘生身老骨头。\n因与太师欢笑处，为吾方便觅彭州。",
        "dynasty": "唐",
        "collection_info": null
    },
    {
        "title": "寄女",
        "author": "李令",
        "content": "有人教我向衡阳，一度思归欲断肠。\n为报艳妻兼少女，与吾觅取朗州场。",
        "dynasty": "唐",
        "collection_info": null
    },
    {
        "title": "讽刘炎索贿诗",
        "author": "太守",
        "content": "未到桃源时，长忆出家景。\n及到桃源了，还似鑑中影。",
        "dynasty": "唐",
        "collection_info": null
    },
    {
        "title": "被按自悔诗",
        "author": "刘炎",
        "content": "早知太守如虎狼，猎取膏粱以啖之。",
        "dynasty": "唐",
        "collection_info": null
    },
    {
        "title": "与王仙客互嘲",
        "author": "甘洽",
        "content": "王，计尔应姓田，为你面拨獭，抽却你两边。\n甘，计尔应姓丹，为你头不曲，迴脚向上安。",
        "dynasty": "唐",
        "collection_info": null
    },
    {
        "title": "题濠州高塘馆",
        "author": "阎敬爱",
        "content": "借问襄王安在哉，山川此地胜阳台。\n今宵寓宿高塘馆，神女何曾入梦来。",
        "dynasty": "唐",
        "collection_info": null
    },
    {
        "title": "题敬爱诗后",
        "author": "李和风",
        "content": "高唐不是这高塘，淮畔荆南各异方。\n若向此中求荐枕，参差笑杀楚襄王。",
        "dynasty": "唐",
        "collection_info": null
    },
    {
        "title": "荅日休皮字诗",
        "author": "归氏子",
        "content": "八片尖裁浪作毬，火中燖了水中揉。\n一包闲气如长在，惹踢招拳卒未休。",
        "dynasty": "唐",
        "collection_info": null
    },
    {
        "title": "谑池亳二州宾佐兼寄宣武军掌书记李昼",
        "author": "张鲁封",
        "content": "杜叟学仙轻蕙质，韦公事佛畏青娥。\n乐营却是闲人管，两地风情日渐多。",
        "dynasty": "唐",
        "collection_info": null
    },
    {
        "title": "戏酬张鲁封",
        "author": "李昼",
        "content": "秋浦亚卿颜叔子，谯都中宪老桑门。\n如今柳巷通车马，唯恐他时立棘垣。",
        "dynasty": "唐",
        "collection_info": null
    },
    {
        "title": "即事",
        "author": "杨鸾",
        "content": "白日苍蝇满飰盘，夜间蚊子又成团。\n每到更深人静后，定来头上齩杨鸾。",
        "dynasty": "唐",
        "collection_info": null
    },
    {
        "title": "嘲周颛",
        "author": "座客",
        "content": "龙津掉尾十年劳，声价当时鬬月高。\n惟有红妆回舞手，似持霜刀向猨猱。",
        "dynasty": "唐",
        "collection_info": null
    },
    {
        "title": "和座客",
        "author": "周颛",
        "content": "十载文场敢惮劳，宋都回鶂为风高。\n今朝甘被花枝笑，任道尊前爱缚猱。",
        "dynasty": "唐",
        "collection_info": null
    },
    {
        "title": "荅或人",
        "author": "张鷟",
        "content": "宁可且将朱唇饮酒，谁能遂你黑齿常之。",
        "dynasty": "唐",
        "collection_info": null
    },
    {
        "title": "嘲崔嘏",
        "author": "施肩吾",
        "content": "二十九人及第，五十七眼看花。",
        "dynasty": "唐",
        "collection_info": null
    },
    {
        "title": "岭南诗句",
        "author": "苏芸",
        "content": "郭裏多榕树，街中足使君。",
        "dynasty": "唐",
        "collection_info": null
    },
    {
        "title": "谐诗逸句 一",
        "author": "包贺",
        "content": "雾是山巾子，船为水靸鞋。",
        "dynasty": "唐",
        "collection_info": null
    },
    {
        "title": "谐诗逸句 二",
        "author": "包贺",
        "content": "棹摇船掠鬓，风动水槌胸。",
        "dynasty": "唐",
        "collection_info": null
    },
    {
        "title": "谐诗逸句 三",
        "author": "包贺",
        "content": "苦竹笋抽青橛子，石榴树挂小缾儿。",
        "dynasty": "唐",
        "collection_info": null
    },
    {
        "title": "题洞庭湖",
        "author": "蔡押衙",
        "content": "可怜洞庭湖，恰到三冬无髭鬚。",
        "dynasty": "唐",
        "collection_info": null
    },
    {
        "title": "戏令狐相",
        "author": "温庭筠",
        "content": "自从元老登庸后，天下诸胡悉带铃。",
        "dynasty": "唐",
        "collection_info": null
    },
    {
        "title": "与罗隐互谑",
        "author": "顾云",
        "content": "青蝇被扇扇离席，白泽遭钉钉在门。",
        "dynasty": "唐",
        "collection_info": null
    },
    {
        "title": "引自落便宜句",
        "author": "孙光宪",
        "content": "窗下有时留客宿，室中无事伴僧眠。",
        "dynasty": "唐",
        "collection_info": null
    },
    {
        "title": "嘲廪丘令丞",
        "author": "商则",
        "content": "令丞俱动手，县尉止回身。",
        "dynasty": "唐",
        "collection_info": null
    },
    {
        "title": "题汉祖庙",
        "author": "罗颖",
        "content": "项羽英雄犹不惧，可怜容得辟阳侯。",
        "dynasty": "唐",
        "collection_info": null
    },
    {
        "title": "自赋催妆诗",
        "author": "陈峤",
        "content": "彭祖尚闻年八百，陈郎犹是小孩儿。",
        "dynasty": "唐",
        "collection_info": null
    },
    {
        "title": "戏为举子对句",
        "author": "何承裕",
        "content": "晓来犬吠张三妇，日暮猨啼吕四妻。",
        "dynasty": "唐",
        "collection_info": null
    },
    {
        "title": "荅弟妇歇后语",
        "author": "李涛",
        "content": "惭无窦建，媿作梁山。",
        "dynasty": "唐",
        "collection_info": null
    },
    {
        "title": "与释惠江互谑",
        "author": "程紫霄",
        "content": "僧录琵琶腿，先生觱栗头。",
        "dynasty": "唐",
        "collection_info": null
    },
    {
        "title": "与李荣互谑",
        "author": "僧法轨",
        "content": "姓李应须礼，言荣又不荣。\n身长三尺半，头毛犹未生。",
        "dynasty": "唐",
        "collection_info": null
    },
    {
        "title": "广州三樵歌",
        "author": "无名氏",
        "content": "奉敕追三樵，随侯傍道走。\n迴头语李郎，唤取尔朱九。",
        "dynasty": "唐",
        "collection_info": null
    },
    {
        "title": "三御史咏",
        "author": "无名氏",
        "content": "韦子凝而密，任生直且狂。\n可怜元福庆，也学坐凝床。",
        "dynasty": "唐",
        "collection_info": null
    },
    {
        "title": "台中裏行咏",
        "author": "无名氏",
        "content": "柱下虽为史，台中未是官。\n何时闻必也，早晚见任端。",
        "dynasty": "唐",
        "collection_info": null
    },
    {
        "title": "讥裴休",
        "author": "无名氏",
        "content": "赵氏儿皆尼氏女，师翁儿即晋公儿。\n却教术士难推算，胎月分张与阿谁。",
        "dynasty": "唐",
        "collection_info": null
    },
    {
        "title": "嘲四相",
        "author": "无名氏",
        "content": "确确无余事，钱财总被收。\n商人都不管，货赂几时休。",
        "dynasty": "唐",
        "collection_info": null
    },
    {
        "title": "放牓诗",
        "author": "无名氏",
        "content": "乞儿还有大通年，三十三人椀杖全。\n薛庶准前骑瘦马，范酇依旧盖番毡。",
        "dynasty": "唐",
        "collection_info": null
    },
    {
        "title": "改魏扶诗",
        "author": "无名氏",
        "content": "叶落满庭阴，朱门试院深。\n昔年辛苦地，今日负前心。",
        "dynasty": "唐",
        "collection_info": null
    },
    {
        "title": "嘲举子骑驴",
        "author": "无名氏",
        "content": "今年敕下尽骑驴，短轴长秋满九衢。\n清瘦儿郎犹自可，就中愁杀郑昌图。",
        "dynasty": "唐",
        "collection_info": null
    },
    {
        "title": "嘲崔垂休",
        "author": "无名氏",
        "content": "慈恩塔下亲泥壁，滑腻光华玉不如。\n何事博陵崔四十，金陵腿上逞欧书。",
        "dynasty": "唐",
        "collection_info": null
    },
    {
        "title": "嘲主司崔澹",
        "author": "无名氏",
        "content": "主司何事厌吾王，解把黄巢比武王。",
        "dynasty": "唐",
        "collection_info": null
    },
    {
        "title": "朝士戏任毂",
        "author": "无名氏",
        "content": "云林应讶鹤书迟，自入京来探事宜。\n从此见山须合眼，被山相赚已多时。",
        "dynasty": "唐",
        "collection_info": null
    },
    {
        "title": "题房鲁题名后",
        "author": "无名氏",
        "content": "姚家新壻是房郎，未解芳颜意欲狂。\n见说正调穿羽箭，莫教射破寺家墙。",
        "dynasty": "唐",
        "collection_info": null
    },
    {
        "title": "洛阳人嘲跋异",
        "author": "无名氏",
        "content": "赫赫洛下，唯说异画。\n张氏出头，跋异无价。",
        "dynasty": "唐",
        "collection_info": null
    },
    {
        "title": "又嘲",
        "author": "无名氏",
        "content": "李生来，跋君怕。\n不意今日却增价，不画罗汉画驼马。",
        "dynasty": "唐",
        "collection_info": null
    },
    {
        "title": "蜀选人嘲韩昭",
        "author": "无名氏",
        "content": "嘉眉邛蜀，侍郎骨肉。\n导江青城，侍郎情亲。\n果阆二州，侍郎自留。\n巴蓬集壁，侍郎不识。",
        "dynasty": "唐",
        "collection_info": null
    },
    {
        "title": "嘲伛偻人",
        "author": "无名氏",
        "content": "拄杖欲似乃，播笏还似及。\n逆风荡雨行，面干顶额湿。\n着衣床上坐，肚缓脊皮急。\n城门尔许高，故自匍匐入。",
        "dynasty": "唐",
        "collection_info": null
    },
    {
        "title": "曲中唱语",
        "author": "无名氏",
        "content": "张公吃酒李公颠，盛六生儿郑九怜。\n舍下雄鸡伤一德，南头小凤纳三千。",
        "dynasty": "唐",
        "collection_info": null
    },
    {
        "title": "改唱",
        "author": "无名氏",
        "content": "张公吃酒李公颠，盛六生儿郑九怜。\n舍下雄鸡失一足，街头小福拉三拳。",
        "dynasty": "唐",
        "collection_info": null
    },
    {
        "title": "街中又唱",
        "author": "无名氏",
        "content": "莫将庞大作荍团，庞大皮中的不干。\n不怕凤皇当额打，更将鸡脚用筋缠。",
        "dynasty": "唐",
        "collection_info": null
    },
    {
        "title": "吹火诗 一",
        "author": "无名氏",
        "content": "吹火朱唇动，添薪玉腕斜。\n遥看烟裏面，大似雾中花。",
        "dynasty": "唐",
        "collection_info": null
    },
    {
        "title": "吹火诗 二",
        "author": "无名氏",
        "content": "吹火青唇动，添薪黑腕斜。\n遥看烟裏面，恰似鸠盘荼。",
        "dynasty": "唐",
        "collection_info": null
    },
    {
        "title": "刘黑闼解嘲人语 一",
        "author": "无名氏",
        "content": "水恶，头如鎌杓尾如凿，河裏搦鱼无僻错。",
        "dynasty": "唐",
        "collection_info": null
    },
    {
        "title": "刘黑闼解嘲人语 二",
        "author": "无名氏",
        "content": "骆驼，项曲绿蹄，被他负物多。",
        "dynasty": "唐",
        "collection_info": null
    },
    {
        "title": "村人学解嘲人语",
        "author": "无名氏",
        "content": "绵绢，割两耳，只有面。",
        "dynasty": "唐",
        "collection_info": null
    },
    {
        "title": "嘲刘师老",
        "author": "无名氏",
        "content": "大府朝天升穆老，尚书倒地落刘郎。",
        "dynasty": "唐",
        "collection_info": null
    },
    {
        "title": "嘲郑薫",
        "author": "无名氏",
        "content": "主司头脑太冬烘，错认颜标作鲁公。",
        "dynasty": "唐",
        "collection_info": null
    },
    {
        "title": "嘲蒋蟠金丹",
        "author": "无名氏",
        "content": "张鹄只消千驮绢，蒋蟠惟用一丸丹。",
        "dynasty": "唐",
        "collection_info": null
    },
    {
        "title": "注苗张二进士题名",
        "author": "无名氏",
        "content": "一双前进士，两箇阿孩儿。",
        "dynasty": "唐",
        "collection_info": null
    },
    {
        "title": "袁州人谑彭伉",
        "author": "无名氏",
        "content": "湛贲及第，彭伉落驴。",
        "dynasty": "唐",
        "collection_info": null
    },
    {
        "title": "洛中人语",
        "author": "无名氏",
        "content": "昔楼师德园，今袁德师楼。",
        "dynasty": "唐",
        "collection_info": null
    },
    {
        "title": "嘲毛炳彭会",
        "author": "无名氏",
        "content": "彭生作赋茶三片，毛氏传诗酒半升。",
        "dynasty": "唐",
        "collection_info": null
    },
    {
        "title": "右威卫嘲语",
        "author": "无名氏",
        "content": "门缘御史塞，厅被校书侵。",
        "dynasty": "唐",
        "collection_info": null
    },
    {
        "title": "南唐伶人献先主词",
        "author": "无名氏",
        "content": "惟愿普天多瑞庆，柳条结絮鹅双生。",
        "dynasty": "唐",
        "collection_info": null
    },
    {
        "title": "闽伶官戏主延政语",
        "author": "无名氏",
        "content": "只闻有泗州和尚，不见有五县天子。",
        "dynasty": "唐",
        "collection_info": null
    },
    {
        "title": "言志",
        "author": "无名氏",
        "content": "腰缠十万贯，骑鹤上扬州。",
        "dynasty": "唐",
        "collection_info": null
    },
    {
        "title": "题洛阳县壁",
        "author": "李兼",
        "content": "猾吏畏服，县妖破胆。\n好录政声，闻于御览。",
        "dynasty": "唐",
        "collection_info": null
    },
    {
        "title": "题书卷后语",
        "author": "杜兼",
        "content": "倩俸写来手自校，汝曹读之知圣道，坠之鬻之为不孝。",
        "dynasty": "唐",
        "collection_info": null
    },
    {
        "title": "题李阳冰玉箸篆词",
        "author": "舒元舆",
        "content": "斯去千年，冰生唐时。\n冰復去矣，后来者谁。\n后千年有人，谁来待之。\n后千年无人，篆止于斯。\n呜呼主人，为吾宝之。",
        "dynasty": "唐",
        "collection_info": null
    },
    {
        "title": "判误书纸背",
        "author": "裴谞",
        "content": "这畔似那畔，那畔似这畔。\n我也不辞与你判，笑杀门前着鞾汉。",
        "dynasty": "唐",
        "collection_info": null
    },
    {
        "title": "又判争猫儿状",
        "author": "裴谞",
        "content": "猫儿不识主，傍家搦老鼠。\n两家不须争，将来与裴谞。",
        "dynasty": "唐",
        "collection_info": null
    },
    {
        "title": "断僧通状",
        "author": "李翱",
        "content": "上岁童子，二十受戒。\n君王不朝，父母不拜。\n口称贫道，有钱放债。\n量决十下，牒出东界。",
        "dynasty": "唐",
        "collection_info": null
    },
    {
        "title": "判僧云晏五人聚赌喧诤语",
        "author": "韩滉",
        "content": "正法何曾执贝，空门不积余财。\n白日既能赌博，通宵必醉尊罍。\n强说天堂难到，又言地狱长开。\n并付江神收管，波中便是泉台。",
        "dynasty": "唐",
        "collection_info": null
    },
    {
        "title": "判道士黄山隐",
        "author": "皇甫大夫",
        "content": "道士黄山隐，轻人復重财。\n太山将比甑，东海只容杯。\n绿绶藏云帔，乌巾换鹿胎。\n黄泉六箇鬼，今夜待君来。",
        "dynasty": "唐",
        "collection_info": null
    },
    {
        "title": "碾驴鞍判",
        "author": "罗绍威",
        "content": "邺城大道甚宽，何故驾车碾鞍。\n领鞴驴汉子科决，待驾车汉子喜欢。",
        "dynasty": "唐",
        "collection_info": null
    },
    {
        "title": "批州符",
        "author": "萧结",
        "content": "秧开五叶，蚕长三眠。\n人皆忙迫，划甚闲船。",
        "dynasty": "唐",
        "collection_info": null
    },
    {
        "title": "判部民诉主簿牒",
        "author": "王鲁",
        "content": "汝虽打草，吾已惊蛇。",
        "dynasty": "唐",
        "collection_info": null
    },
    {
        "title": "戏为冥吏判",
        "author": "伶人",
        "content": "焦湖百里，一任作獭。",
        "dynasty": "唐",
        "collection_info": null
    },
    {
        "title": "自状",
        "author": "张翱",
        "content": "有张翱兮，寓止淮阴。\n来绮席兮，放恣胸襟。",
        "dynasty": "唐",
        "collection_info": null
    },
    {
        "title": "刺左右膊诗",
        "author": "赵武建",
        "content": "野鸭滩头宿，朝朝被鹘梢。\n忽惊飞入水，留命到今朝。",
        "dynasty": "唐",
        "collection_info": null
    },
    {
        "title": "刺左臂膊诗",
        "author": "宋元素",
        "content": "昔日已前家未贫，苦将钱物结交亲。\n如今失路寻知己，行尽关山无一人。",
        "dynasty": "唐",
        "collection_info": null
    },
    {
        "title": "刺左右膊句",
        "author": "张干",
        "content": "生不怕京兆尹，死不畏阎罗王。",
        "dynasty": "唐",
        "collection_info": null
    },
    {
        "title": "廉州人歌",
        "author": "不详",
        "content": "廉州颜有道，性行同庄老。\n爱民如赤子，不杀非时草。",
        "dynasty": "唐",
        "collection_info": null
    },
    {
        "title": "沧州百姓歌",
        "author": "不详",
        "content": "新河得通舟楫利，直达沧海鱼盐至。\n昔日徒行今骋驷，美哉薛公德滂被。",
        "dynasty": "唐",
        "collection_info": null
    },
    {
        "title": "薛将军歌",
        "author": "不详",
        "content": "将军三箭定天山，战士长歌入汉关。",
        "dynasty": "唐",
        "collection_info": null
    },
    {
        "title": "郢州人歌",
        "author": "不详",
        "content": "父母育我田使君，精神为人上天闻。\n田中致雨山出云，但愿常在不患贫。",
        "dynasty": "唐",
        "collection_info": null
    },
    {
        "title": "雒县舆人诵",
        "author": "不详",
        "content": "我有圣帝抚令君，遭暴昏椽惸寡纷。\n民户流散日月曛，君去来兮惠我仁，百姓苏矣见阳春。",
        "dynasty": "唐",
        "collection_info": null
    },
    {
        "title": "黄麞歌",
        "author": "不详",
        "content": "黄麞黄麞草裏藏，弯弓射尔伤。",
        "dynasty": "唐",
        "collection_info": null
    },
    {
        "title": "桑条歌",
        "author": "不详",
        "content": "桑条韦也，女时韦也乐。",
        "dynasty": "唐",
        "collection_info": null
    },
    {
        "title": "景龙中嘲宰相歌",
        "author": "不详",
        "content": "礼贤不解开东阁，燮理惟能闭北门。",
        "dynasty": "唐",
        "collection_info": null
    },
    {
        "title": "选人歌",
        "author": "不详",
        "content": "今年选数恰相当，都由座主无文章。\n案后一腔冻猪肉，所以名为姜侍郎。",
        "dynasty": "唐",
        "collection_info": null
    },
    {
        "title": "鲁城民歌",
        "author": "不详",
        "content": "鲁地抑种稻，一概被水沫。\n年年索蟹夫，百姓不可活。",
        "dynasty": "唐",
        "collection_info": null
    },
    {
        "title": "王法曹歌",
        "author": "不详",
        "content": "前得尹佛子，后得王癞獭。\n判事驴齩瓜，唤人牛嚼沫。\n见钱满面喜，无镪从头喝。\n常逢饿夜叉，百姓不可活。",
        "dynasty": "唐",
        "collection_info": null
    },
    {
        "title": "得体歌",
        "author": "不详",
        "content": "得体纥那也，纥囊得体那。\n潭裏船车闹，扬州铜器多。\n三郎当殿坐，听唱得体歌。",
        "dynasty": "唐",
        "collection_info": null
    },
    {
        "title": "得宝歌",
        "author": "不详",
        "content": "得宝耶，弘农耶。\n弘农耶，得宝耶。",
        "dynasty": "唐",
        "collection_info": null
    },
    {
        "title": "崔成甫飜得宝歌",
        "author": "不详",
        "content": "得宝弘农野，弘农得宝那。\n潭裏船车闹，扬州铜器多。\n三郎当殿坐，听唱得宝歌。",
        "dynasty": "唐",
        "collection_info": null
    },
    {
        "title": "袁仁敬歌",
        "author": "不详",
        "content": "天不恤冤人兮，何夺我慈亲兮。\n有理无申兮，痛哉安诉陈兮。",
        "dynasty": "唐",
        "collection_info": null
    },
    {
        "title": "京兆二尹歌",
        "author": "不详",
        "content": "前尹赫赫，具瞻允若。\n后尹熙熙，具瞻允斯。",
        "dynasty": "唐",
        "collection_info": null
    },
    {
        "title": "黄州左公歌",
        "author": "不详",
        "content": "我欲逃乡里，我欲去坟墓。\n左公今既来，谁忍弃之去。",
        "dynasty": "唐",
        "collection_info": null
    },
    {
        "title": "又歌",
        "author": "不详",
        "content": "吾乡有鬼巫，惑人人不知。\n天子正尊信，左公能杀之。",
        "dynasty": "唐",
        "collection_info": null
    },
    {
        "title": "舒州人歌",
        "author": "不详",
        "content": "邻邑谷不登，我土丰粢盛。\n禾稼美如云，实繫我使君。",
        "dynasty": "唐",
        "collection_info": null
    },
    {
        "title": "建州人歌 一",
        "author": "不详",
        "content": "令我州郡泰，令我户口裕。\n令我活计大，陆员外。",
        "dynasty": "唐",
        "collection_info": null
    },
    {
        "title": "建州人歌 二",
        "author": "不详",
        "content": "令我家不分，令我马成羣。\n令我稻满囷，陆使君。",
        "dynasty": "唐",
        "collection_info": null
    },
    {
        "title": "吴人歌",
        "author": "不详",
        "content": "朝判长洲暮判吴，道不拾遗人不孤。",
        "dynasty": "唐",
        "collection_info": null
    },
    {
        "title": "汴州人歌 一",
        "author": "不详",
        "content": "浊流洋洋，有闢其郛。\n阗道欢呼，公来之初。\n今公之归，公在丧车。",
        "dynasty": "唐",
        "collection_info": null
    },
    {
        "title": "汴州人歌 二",
        "author": "不详",
        "content": "公既来止，东人以完。\n今公殁矣，人谁与安。",
        "dynasty": "唐",
        "collection_info": null
    },
    {
        "title": "建昌民歌",
        "author": "不详",
        "content": "我有父，何易于。\n昔无储，今有余。",
        "dynasty": "唐",
        "collection_info": null
    },
    {
        "title": "巴州薛刺史歌",
        "author": "不详",
        "content": "日出而耕，日入而归。\n吏不到门，夜不掩扉。\n有孩有童，愿以名垂。\n何以字之，薛孙薛儿。",
        "dynasty": "唐",
        "collection_info": null
    },
    {
        "title": "高苑令歌",
        "author": "不详",
        "content": "高苑之树枯已荣，淄川之水浑已澄，邹邑之民仆已行。",
        "dynasty": "唐",
        "collection_info": null
    },
    {
        "title": "九龙帐歌",
        "author": "不详",
        "content": "谁谓九龙帐，惟贮一归郎。",
        "dynasty": "唐",
        "collection_info": null
    },
    {
        "title": "僞蜀鸳鸯树歌",
        "author": "不详",
        "content": "愿作坟上鸳鸯，来作双飞，去作双归。",
        "dynasty": "唐",
        "collection_info": null
    },
    {
        "title": "曲江游人歌",
        "author": "不详",
        "content": "春光且莫去，留与醉人看。",
        "dynasty": "唐",
        "collection_info": null
    },
    {
        "title": "蜥蜴求雨歌",
        "author": "不详",
        "content": "蜥蜴蜥蜴，兴云吐雾。\n雨若滂沱，放汝归去。",
        "dynasty": "唐",
        "collection_info": null
    },
    {
        "title": "輓歌",
        "author": "不详",
        "content": "红轮决定沈西去，未委魂灵往那方。",
        "dynasty": "唐",
        "collection_info": null
    },
    {
        "title": "唐受命谶 一",
        "author": "不详",
        "content": "法律存，道德在，白旗天子出东海。",
        "dynasty": "唐",
        "collection_info": null
    },
    {
        "title": "唐受命谶 二",
        "author": "不详",
        "content": "桃李子，莫浪语。\n黄鹄绕山飞，宛转花园裏。",
        "dynasty": "唐",
        "collection_info": null
    },
    {
        "title": "唐受命谶 三",
        "author": "不详",
        "content": "桃花园，宛转属旌幡。",
        "dynasty": "唐",
        "collection_info": null
    },
    {
        "title": "唐受命谶 四",
        "author": "不详",
        "content": "桃李子，鸿鹄绕阳山，宛转花林裏。\n莫浪语，谁道许。",
        "dynasty": "唐",
        "collection_info": null
    },
    {
        "title": "唐受命谶 五",
        "author": "不详",
        "content": "桃李子，洪水绕杨山。",
        "dynasty": "唐",
        "collection_info": null
    },
    {
        "title": "唐受命谶 六",
        "author": "不详",
        "content": "江南杨柳树，江北李花荣。\n杨柳飞绵何处去，李花结果自然成。",
        "dynasty": "唐",
        "collection_info": null
    },
    {
        "title": "劝进疏引谶 一",
        "author": "不详",
        "content": "东海十八子，八井唤三军。\n手持双白雀，头上戴紫云。",
        "dynasty": "唐",
        "collection_info": null
    },
    {
        "title": "劝进疏引谶 二",
        "author": "不详",
        "content": "丁丑语甲子，深藏八堂裏。\n何意坐堂裏，中央有天子。",
        "dynasty": "唐",
        "collection_info": null
    },
    {
        "title": "劝进疏引谶 三",
        "author": "不详",
        "content": "西北天火照，龙山昭童子，赤光连北斗。\n童子木上悬白幡，胡兵纷纷满前后。\n拍手唱堂堂，驱羊向南走。",
        "dynasty": "唐",
        "collection_info": null
    },
    {
        "title": "劝进疏引谶 四",
        "author": "不详",
        "content": "胡兵未济汉不整，治中都护有八井。",
        "dynasty": "唐",
        "collection_info": null
    },
    {
        "title": "劝进疏引谶 五",
        "author": "不详",
        "content": "兴伍伍，仁义行武。\n得九九，得声名。\n童子木底百丈水，东家井裏五色星。\n我语不可信，问取卫先生。",
        "dynasty": "唐",
        "collection_info": null
    },
    {
        "title": "劝进疏引谶 六",
        "author": "不详",
        "content": "戌亥君臣乱，子丑破城隍。\n寅卯如欲定，龙蛇伏四方。\n十八成男子，洪水主刀傍。\n市朝义归政，人宁俱不荒。\n人言有恆性，也復道非常。\n为君好思量，何□□禹汤。\n桃源花□□，李树起堂堂。\n只看寅卯岁，深水没黄杨。",
        "dynasty": "唐",
        "collection_info": null
    },
    {
        "title": "符凤引谶",
        "author": "不详",
        "content": "黑衣神孙披天裳。",
        "dynasty": "唐",
        "collection_info": null
    },
    {
        "title": "安禄山古谶",
        "author": "不详",
        "content": "两角女子绿衣裳，端坐太行邀君王，一止之月必消亡。",
        "dynasty": "唐",
        "collection_info": null
    },
    {
        "title": "普满题潞州佛舍",
        "author": "不详",
        "content": "此水连泾水，双珠血满川。\n青牛将赤虎，还号太平年。",
        "dynasty": "唐",
        "collection_info": null
    },
    {
        "title": "南省北街人吟",
        "author": "不详",
        "content": "放牓只应三月暮，登科又校一年迟。",
        "dynasty": "唐",
        "collection_info": null
    },
    {
        "title": "卢求牓谶",
        "author": "不详",
        "content": "裴头黄尾，三求六李。",
        "dynasty": "唐",
        "collection_info": null
    },
    {
        "title": "清僧示赵宗儒",
        "author": "不详",
        "content": "棃花发后杏花初，甸邑南来庆有余。",
        "dynasty": "唐",
        "collection_info": null
    },
    {
        "title": "又示段文昌",
        "author": "不详",
        "content": "去日既逢梅蘂绽，来时应见杏花开。",
        "dynasty": "唐",
        "collection_info": null
    },
    {
        "title": "洛城五凤楼中歌",
        "author": "不详",
        "content": "天津桥畔火光起，魏王堤上看洪水。",
        "dynasty": "唐",
        "collection_info": null
    },
    {
        "title": "延和阁诗",
        "author": "不详",
        "content": "延和高阁上干云，小语犹疑太乙闻。\n烧尽降真无一事，开门迎得毕将军。",
        "dynasty": "唐",
        "collection_info": null
    },
    {
        "title": "唐旧谶",
        "author": "不详",
        "content": "兔子上金床。",
        "dynasty": "唐",
        "collection_info": null
    },
    {
        "title": "越中狂生题旗亭",
        "author": "不详",
        "content": "日日草重生，悠悠傍秦城。\n诸侯逐兔白，夏满镜湖平。",
        "dynasty": "唐",
        "collection_info": null
    },
    {
        "title": "清泰三年歌",
        "author": "不详",
        "content": "丙申年，数在五楼前。\n但看八九月，胡虏乱中原。",
        "dynasty": "唐",
        "collection_info": null
    },
    {
        "title": "蜀王氏谶文",
        "author": "不详",
        "content": "李祜西王逢吉昌，上德兑兴丹莫当。",
        "dynasty": "唐",
        "collection_info": null
    },
    {
        "title": "黄万祜题蜀宫壁",
        "author": "不详",
        "content": "莫交牵动青猪足，动即炎炎不可扑。\n鸷兽不欲两头黄，黄即其年天下哭。",
        "dynasty": "唐",
        "collection_info": null
    },
    {
        "title": "孟蜀丐者语",
        "author": "不详",
        "content": "不得登，登便倒。",
        "dynasty": "唐",
        "collection_info": null
    },
    {
        "title": "孟蜀桃符诗",
        "author": "不详",
        "content": "新年纳余庆，嘉节号长春。",
        "dynasty": "唐",
        "collection_info": null
    },
    {
        "title": "上蓝和尚晋汉二代谶",
        "author": "不详",
        "content": "石榴花发石榴开。",
        "dynasty": "唐",
        "collection_info": null
    },
    {
        "title": "又遗钟传偈",
        "author": "不详",
        "content": "但看来年二三月，柳条堪作打钟槌。",
        "dynasty": "唐",
        "collection_info": null
    },
    {
        "title": "又报王审知十字谶",
        "author": "不详",
        "content": "不怕羊入屋，只怕钱入腹。",
        "dynasty": "唐",
        "collection_info": null
    },
    {
        "title": "钱处士李氏谶",
        "author": "不详",
        "content": "髣髴之间一倍杨。",
        "dynasty": "唐",
        "collection_info": null
    },
    {
        "title": "孙咸题庐山神庙诗",
        "author": "不详",
        "content": "独入玄宫礼至真，焚香不为贱贫身。\n秦淮两岸沙埋骨，湓浦千家血染尘。\n庐阜烟霞谁是主，虎溪风月属何人。\n九江太守勤王室，好放天兵渡要津。",
        "dynasty": "唐",
        "collection_info": null
    },
    {
        "title": "南唐江州风坠诗",
        "author": "不详",
        "content": "由来秉节世无双，独守孤城死不降。\n何似知机早回首，免教流血满长江。",
        "dynasty": "唐",
        "collection_info": null
    },
    {
        "title": "杭州还乡和尚唱",
        "author": "不详",
        "content": "还乡寂寂杳无踪，不挂征帆水陆通。\n蹋得故乡回地稳，更无南北与西东。",
        "dynasty": "唐",
        "collection_info": null
    },
    {
        "title": "福州记",
        "author": "不详",
        "content": "潮水来，岩头没。\n潮水去，矢口出。",
        "dynasty": "唐",
        "collection_info": null
    },
    {
        "title": "黄涅槃谶",
        "author": "不详",
        "content": "先打南，后打北，留取清源作佛国。",
        "dynasty": "唐",
        "collection_info": null
    },
    {
        "title": "陈智广谶",
        "author": "不详",
        "content": "骑马来，骑马去。",
        "dynasty": "唐",
        "collection_info": null
    },
    {
        "title": "又谶",
        "author": "不详",
        "content": "功下田，力交连。\n井底坐，二十年。",
        "dynasty": "唐",
        "collection_info": null
    },
    {
        "title": "僧缄示王处厚",
        "author": "不详",
        "content": "周士同成，二王殊名。\n王居一焉，百日为程。",
        "dynasty": "唐",
        "collection_info": null
    },
    {
        "title": "任叟书授刘生",
        "author": "不详",
        "content": "承欲往梁宋，梁宋灾方重。\n旦夕为人讼，承欲访郑生。\n郑生将有厄，即为千里客，兼亦变衫色。",
        "dynasty": "唐",
        "collection_info": null
    },
    {
        "title": "昌明里中谶",
        "author": "不详",
        "content": "欲知修续者，脚下是生毛。",
        "dynasty": "唐",
        "collection_info": null
    },
    {
        "title": "宋善威诗",
        "author": "不详",
        "content": "月落三株树，日映九重天。\n良夜欢宴罢，暂别庚申年。",
        "dynasty": "唐",
        "collection_info": null
    },
    {
        "title": "田承嗣诳李宝臣僞谶",
        "author": "不详",
        "content": "二帝同功势万全，将田作伴入幽燕。",
        "dynasty": "唐",
        "collection_info": null
    },
    {
        "title": "皮日休造黄巢谶",
        "author": "不详",
        "content": "欲知圣人姓，田八二十一。\n欲知圣人名，果头三屈律。",
        "dynasty": "唐",
        "collection_info": null
    },
    {
        "title": "上元初嵩山石记",
        "author": "不详",
        "content": "木子当天下。\n止戈龙。\n李代代不移宗。\n中鼎显真容。\n基千万岁。",
        "dynasty": "唐",
        "collection_info": null
    },
    {
        "title": "上阳铜器篆",
        "author": "不详",
        "content": "长宜子孙。",
        "dynasty": "唐",
        "collection_info": null
    },
    {
        "title": "永安渠石铭",
        "author": "不详",
        "content": "百年为市后为池。",
        "dynasty": "唐",
        "collection_info": null
    },
    {
        "title": "漳泉分地神篆",
        "author": "不详",
        "content": "漳泉两州，分地太平。\n永安龙溪，山高气清。\n千年不惑，万古作程。",
        "dynasty": "唐",
        "collection_info": null
    },
    {
        "title": "含元殿丹石隐语",
        "author": "不详",
        "content": "天汉二年，赤光生栗。\n木下有子，伤心遇酷。",
        "dynasty": "唐",
        "collection_info": null
    },
    {
        "title": "长安空宅铭篆",
        "author": "不详",
        "content": "夏天子紫金三千斤，赐有德者。",
        "dynasty": "唐",
        "collection_info": null
    },
    {
        "title": "莆田石记",
        "author": "不详",
        "content": "石敢当，镇百鬼，压灾殃。\n官吏福，百姓康。\n风教盛，礼乐昌。",
        "dynasty": "唐",
        "collection_info": null
    },
    {
        "title": "符离树穴中石篆",
        "author": "不详",
        "content": "旁有水，上有道，八百年中逢栲栳。",
        "dynasty": "唐",
        "collection_info": null
    },
    {
        "title": "淮西池濠石铭",
        "author": "不详",
        "content": "井底一竿竹，竹色深绿绿。\n鸡未肥，酒未熟，障车儿郎且须缩。",
        "dynasty": "唐",
        "collection_info": null
    },
    {
        "title": "罗池石刻",
        "author": "不详",
        "content": "龙城柳，神所守。\n驱厉鬼，山左首。\n福士氓，制九丑。",
        "dynasty": "唐",
        "collection_info": null
    },
    {
        "title": "道者遗记",
        "author": "不详",
        "content": "武之在卯，尧王八季。\n我弃其寝，我去其扆。\n深深然，高高然。\n人不吾知，又不吾谓。\n由今之后，二百余祀。\n燄燄其光，和和其始。\n东方有兔，小首元尾。\n经过吾道，来至吾里。\n饮吾泉以醉，登吾榻而寐。\n刻乎其壁，奥乎其义。\n人谁以辨，其东平子。",
        "dynasty": "唐",
        "collection_info": null
    },
    {
        "title": "王璠石铭",
        "author": "不详",
        "content": "山有石，石有玉。\n玉有瑕，即休也。",
        "dynasty": "唐",
        "collection_info": null
    },
    {
        "title": "玄元观栋桁记",
        "author": "不详",
        "content": "山水谁无言，元年有福重修。",
        "dynasty": "唐",
        "collection_info": null
    },
    {
        "title": "天台观石简记",
        "author": "不详",
        "content": "海水竭，台山缺，皇家宝祚无休歇。",
        "dynasty": "唐",
        "collection_info": null
    },
    {
        "title": "成都罗城北门石记",
        "author": "不详",
        "content": "五五復五五，五五逾重数。\n浮世若浮云，金石一如故。\n与君相见时，杳杳非今土。",
        "dynasty": "唐",
        "collection_info": null
    },
    {
        "title": "青羊宫砖记",
        "author": "不详",
        "content": "太平平中元灾。",
        "dynasty": "唐",
        "collection_info": null
    },
    {
        "title": "铜雀台玉板篆",
        "author": "不详",
        "content": "上土巴灰除虚除，伊尹东北八九余。\n秦赵多应分五玉，丝竹木子世世居。\n但看六六百中外，世主难留如国如。",
        "dynasty": "唐",
        "collection_info": null
    },
    {
        "title": "显德道宫石记",
        "author": "不详",
        "content": "瑞云灵迹镇梁东，他日多应与古同。\n岁月迁移人事改，再来闲处又兴功。",
        "dynasty": "唐",
        "collection_info": null
    },
    {
        "title": "南唐昇元殿基下石记",
        "author": "不详",
        "content": "莫问江南事，江南事可凭。\n抱鸡升宝位，跨犬出金陵。\n子建司南位，安仁秉夜灯。\n东邻娇小女，骑虎渡河冰。",
        "dynasty": "唐",
        "collection_info": null
    },
    {
        "title": "马殷浚城石碣篆",
        "author": "不详",
        "content": "龙举头，猳掉尾。\n羊为兄，猴作弟。\n羊归穴，猴离次。",
        "dynasty": "唐",
        "collection_info": null
    },
    {
        "title": "王霸仙坛砖刻",
        "author": "不详",
        "content": "树枯不用伐，坛坏不须结。\n未满一千岁，自有系孙列。\n后来是三皇，潮水荡祸殃。\n岩逢二乍间，未免有消亡。\n子孙依吾道，代代封闽疆。",
        "dynasty": "唐",
        "collection_info": null
    },
    {
        "title": "刘龑石谶",
        "author": "不详",
        "content": "人人有一，山山值牛。\n兔丝吞骨，盖海承刘。",
        "dynasty": "唐",
        "collection_info": null
    },
    {
        "title": "南汉罗浮古劒篆文",
        "author": "不详",
        "content": "丁与水同宫，王将耳口同。\n尹来居口上，山岫获重重。",
        "dynasty": "唐",
        "collection_info": null
    },
    {
        "title": "司马承祯含象鑑文 一",
        "author": "不详",
        "content": "天地含象，日月贞明。\n写规万物，洞鉴百灵。",
        "dynasty": "唐",
        "collection_info": null
    },
    {
        "title": "司马承祯含象鑑文 二",
        "author": "不详",
        "content": "龟自卜，镜自照。\n吉可募，光不曜。",
        "dynasty": "唐",
        "collection_info": null
    },
    {
        "title": "司马承祯含象鑑文 三",
        "author": "不详",
        "content": "青盖作镜大吉昌，巧工刊之成文章。\n左龙右虎辟不祥，朱鸟玄武顺于旁，子孙富贵居中央。",
        "dynasty": "唐",
        "collection_info": null
    },
    {
        "title": "景震劒文 一",
        "author": "不详",
        "content": "撝雷电，运玄星。\n摧凶恶，亨利贞。",
        "dynasty": "唐",
        "collection_info": null
    },
    {
        "title": "景震劒文 二",
        "author": "不详",
        "content": "干降精，坤应灵。\n日月象，岳渎形。",
        "dynasty": "唐",
        "collection_info": null
    },
    {
        "title": "高丽镜文",
        "author": "不详",
        "content": "三水中，四维下，上帝降子于辰马。\n先操鸡，后搏鸭。\n己年中，二龙见。\n一则藏身青木中，一则见形黑金东。",
        "dynasty": "唐",
        "collection_info": null
    },
    {
        "title": "京西市放生池墓铭",
        "author": "不详",
        "content": "龟言市，蓍言水。",
        "dynasty": "唐",
        "collection_info": null
    },
    {
        "title": "古墓卜地词",
        "author": "不详",
        "content": "尔后一千岁，此地化为泉。\n赖逢邬侍御，移我向高原。",
        "dynasty": "唐",
        "collection_info": null
    },
    {
        "title": "卫先生墓铭",
        "author": "不详",
        "content": "姜师度，更移向南三五步。",
        "dynasty": "唐",
        "collection_info": null
    },
    {
        "title": "隐者瘗男铭",
        "author": "不详",
        "content": "神真炼形年未足，化为我子功相续。\n丞相瘗之刻玄玉，仙路何长死何促。",
        "dynasty": "唐",
        "collection_info": null
    },
    {
        "title": "乌氏葬碑",
        "author": "不详",
        "content": "牛领冈头，红箫笼下。\n葬用两日，手板相亚。",
        "dynasty": "唐",
        "collection_info": null
    },
    {
        "title": "岩腹棺铭",
        "author": "不详",
        "content": "欲堕不堕逢王果，五百年中重收我。",
        "dynasty": "唐",
        "collection_info": null
    },
    {
        "title": "古棺石铭",
        "author": "不详",
        "content": "欲陷不陷被藤缚，欲落不落被沙阁，五百年后遇熊博。",
        "dynasty": "唐",
        "collection_info": null
    },
    {
        "title": "涟水古冢缾文",
        "author": "不详",
        "content": "一双青乌子，飞来五两头。\n借问船轻重，寄信到扬州。",
        "dynasty": "唐",
        "collection_info": null
    },
    {
        "title": "沈彬圹篆",
        "author": "不详",
        "content": "佳城今已开，虽开不葬埋。\n漆灯犹未灭，留待沈彬来。",
        "dynasty": "唐",
        "collection_info": null
    },
    {
        "title": "广陵古冢石刻",
        "author": "不详",
        "content": "日为箭兮月为弓，四时躬人兮无穷。\n但得天将明月死，不觉人随流水空。\n山川秀兮碧穹窿，崇夫人墓兮直其中。\n猨啼鸟啸烟蒙蒙，千年万年松柏风。",
        "dynasty": "唐",
        "collection_info": null
    },
    {
        "title": "王承检掘得墓铭",
        "author": "不详",
        "content": "车道之北，邽山之阳。\n深深葬玉，郁郁埋香。\n刻斯贞石，焕乎遗芳。\n地变陵谷，崄列城隍。\n干德丙年，坏者合郎。",
        "dynasty": "唐",
        "collection_info": null
    },
    {
        "title": "马希振葬地碣",
        "author": "不详",
        "content": "乱石之壤，绝世之冈。\n谷变庚戌，马氏无王。",
        "dynasty": "唐",
        "collection_info": null
    },
    {
        "title": "二贺诗",
        "author": "不详",
        "content": "学行可师贺德基，文质彬彬贺德仁。",
        "dynasty": "唐",
        "collection_info": null
    },
    {
        "title": "四王语",
        "author": "不详",
        "content": "宁向儋崖振白，不事江滕蒋虢。",
        "dynasty": "唐",
        "collection_info": null
    },
    {
        "title": "时人为屈突语",
        "author": "不详",
        "content": "宁食三斗艾，不见屈突盖。\n宁服三斗葱，不逢屈突通。",
        "dynasty": "唐",
        "collection_info": null
    },
    {
        "title": "杨刺史语",
        "author": "不详",
        "content": "宁食三斗蒜，不逢杨德干。",
        "dynasty": "唐",
        "collection_info": null
    },
    {
        "title": "万年人语",
        "author": "不详",
        "content": "宁食三斗尘，无逢权怀恩。",
        "dynasty": "唐",
        "collection_info": null
    },
    {
        "title": "赞皇人语",
        "author": "不详",
        "content": "太冲无兄，孝端无弟。",
        "dynasty": "唐",
        "collection_info": null
    },
    {
        "title": "高宗时语",
        "author": "不详",
        "content": "左相宣威沙漠，右相驰誉丹青。\n三馆学生放散，五台令史经明。",
        "dynasty": "唐",
        "collection_info": null
    },
    {
        "title": "时人为李义甫语",
        "author": "不详",
        "content": "今日巨唐年，还诛四凶族。",
        "dynasty": "唐",
        "collection_info": null
    },
    {
        "title": "洛州语",
        "author": "不详",
        "content": "洛州有前贾后张，可敌京兆三王。",
        "dynasty": "唐",
        "collection_info": null
    },
    {
        "title": "江淮间语",
        "author": "不详",
        "content": "贵如许郝，富若田彭。",
        "dynasty": "唐",
        "collection_info": null
    },
    {
        "title": "河北语",
        "author": "不详",
        "content": "唯此两何，杀人最多。",
        "dynasty": "唐",
        "collection_info": null
    },
    {
        "title": "李昭德为王弘义语",
        "author": "不详",
        "content": "昔闻苍鹰狱吏，今见白兔御史。",
        "dynasty": "唐",
        "collection_info": null
    },
    {
        "title": "京洛语",
        "author": "不详",
        "content": "衣裳好，仪貌恶。\n不姓许，即姓郝。",
        "dynasty": "唐",
        "collection_info": null
    },
    {
        "title": "台中语",
        "author": "不详",
        "content": "侯知一不伏致仕，张悰自请起復。\n高筠不肯作孝，张栖贞情愿遭忧。",
        "dynasty": "唐",
        "collection_info": null
    },
    {
        "title": "吏人语",
        "author": "不详",
        "content": "不畏侯卿杖，惟畏尹卿笔。",
        "dynasty": "唐",
        "collection_info": null
    },
    {
        "title": "选人语 一",
        "author": "不详",
        "content": "有钱石上好，无钱刘下好，士大夫张下好。",
        "dynasty": "唐",
        "collection_info": null
    },
    {
        "title": "选人语 二",
        "author": "不详",
        "content": "硕学师刘子，儒生用与言。",
        "dynasty": "唐",
        "collection_info": null
    },
    {
        "title": "选人语 三",
        "author": "不详",
        "content": "今年柿子并遭霜，为语石榴须早摘。",
        "dynasty": "唐",
        "collection_info": null
    },
    {
        "title": "韦氏语",
        "author": "不详",
        "content": "大郎罢相，小郎拜相。",
        "dynasty": "唐",
        "collection_info": null
    },
    {
        "title": "益州人吏语",
        "author": "不详",
        "content": "录事意，与天通，益州司马折威风。",
        "dynasty": "唐",
        "collection_info": null
    },
    {
        "title": "天授中语",
        "author": "不详",
        "content": "遇徐杜者必生，遇来侯者必死。",
        "dynasty": "唐",
        "collection_info": null
    },
    {
        "title": "时人为邹昉语",
        "author": "不详",
        "content": "萧佺驸马子，邹昉骆驼儿。\n非关道德合，只为钱相知。",
        "dynasty": "唐",
        "collection_info": null
    },
    {
        "title": "题张昌仪门语",
        "author": "不详",
        "content": "一两丝能得几时络。",
        "dynasty": "唐",
        "collection_info": null
    },
    {
        "title": "时人号李知远语",
        "author": "不详",
        "content": "李下无蹊。",
        "dynasty": "唐",
        "collection_info": null
    },
    {
        "title": "又号李乂语",
        "author": "不详",
        "content": "李下无蹊径。",
        "dynasty": "唐",
        "collection_info": null
    },
    {
        "title": "窦仆射语",
        "author": "不详",
        "content": "窦仆射，前为韦氏国㸙，后作公主邑丞。",
        "dynasty": "唐",
        "collection_info": null
    },
    {
        "title": "时人为崔无诐语",
        "author": "不详",
        "content": "皇后嫁女，天子娶妇。",
        "dynasty": "唐",
        "collection_info": null
    },
    {
        "title": "神龙中语",
        "author": "不详",
        "content": "崔冉郑，乱时政。",
        "dynasty": "唐",
        "collection_info": null
    },
    {
        "title": "斜封官语",
        "author": "不详",
        "content": "姚宋为相，邪不如正。\n太平用事，正不如邪。",
        "dynasty": "唐",
        "collection_info": null
    },
    {
        "title": "李处郁语",
        "author": "不详",
        "content": "飱若入咽，百无一全。",
        "dynasty": "唐",
        "collection_info": null
    },
    {
        "title": "景云初语",
        "author": "不详",
        "content": "前有裴马，后有卢李。",
        "dynasty": "唐",
        "collection_info": null
    },
    {
        "title": "先天时京中语",
        "author": "不详",
        "content": "姜师度一心看地，傅孝忠两眼相天。",
        "dynasty": "唐",
        "collection_info": null
    },
    {
        "title": "时人号王丘崔沔语",
        "author": "不详",
        "content": "丘山岌岌连天峻，沔水澄澄彻底清。",
        "dynasty": "唐",
        "collection_info": null
    },
    {
        "title": "吏部过官语",
        "author": "不详",
        "content": "麟之口，光庭手。",
        "dynasty": "唐",
        "collection_info": null
    },
    {
        "title": "郇公厨语",
        "author": "不详",
        "content": "人欲不饭筋骨舒，夤缘须入郇公厨。",
        "dynasty": "唐",
        "collection_info": null
    },
    {
        "title": "四俊语",
        "author": "不详",
        "content": "令君四俊，苗吕崔员。",
        "dynasty": "唐",
        "collection_info": null
    },
    {
        "title": "八友语",
        "author": "不详",
        "content": "殷颜柳陆，李萧邵赵。",
        "dynasty": "唐",
        "collection_info": null
    },
    {
        "title": "罗吉口号",
        "author": "不详",
        "content": "罗钳吉网。",
        "dynasty": "唐",
        "collection_info": null
    },
    {
        "title": "里闾诅语",
        "author": "不详",
        "content": "若违教，值三豹。",
        "dynasty": "唐",
        "collection_info": null
    },
    {
        "title": "陕州语",
        "author": "不详",
        "content": "不须赛神明，不必求巫祝。\n尔莫犯卢公，立便有祸福。",
        "dynasty": "唐",
        "collection_info": null
    },
    {
        "title": "真源邑语",
        "author": "不详",
        "content": "南金口，明府手。",
        "dynasty": "唐",
        "collection_info": null
    },
    {
        "title": "称二王语",
        "author": "不详",
        "content": "朝廷左相笔，天下右丞诗。",
        "dynasty": "唐",
        "collection_info": null
    },
    {
        "title": "代宗朝京师语",
        "author": "不详",
        "content": "常无分别元好钱，贤者愚，愚者贤。",
        "dynasty": "唐",
        "collection_info": null
    },
    {
        "title": "戏谏司语",
        "author": "不详",
        "content": "韩谏议虽分左右，归拾遗莫辨存亡。",
        "dynasty": "唐",
        "collection_info": null
    },
    {
        "title": "裴度语",
        "author": "不详",
        "content": "鸡猪鱼蒜，逢着则吃。\n生老病死，时至则行。",
        "dynasty": "唐",
        "collection_info": null
    },
    {
        "title": "魏博语",
        "author": "不详",
        "content": "长安天子，魏府牙军。",
        "dynasty": "唐",
        "collection_info": null
    },
    {
        "title": "宝历宫中语",
        "author": "不详",
        "content": "宝帐香重重，一双红芙蓉。",
        "dynasty": "唐",
        "collection_info": null
    },
    {
        "title": "京师人号牛杨语",
        "author": "不详",
        "content": "太牢笔，少牢口，东西南北何处走。",
        "dynasty": "唐",
        "collection_info": null
    },
    {
        "title": "又号牛李",
        "author": "不详",
        "content": "门生故吏，不牛则李。",
        "dynasty": "唐",
        "collection_info": null
    },
    {
        "title": "荆南语",
        "author": "不详",
        "content": "旱不苦，祷而雨。\n雨不愁，公出游。",
        "dynasty": "唐",
        "collection_info": null
    },
    {
        "title": "郑仁表自语",
        "author": "不详",
        "content": "天瑞有五色云，人瑞有郑仁表。",
        "dynasty": "唐",
        "collection_info": null
    },
    {
        "title": "湖苏二郡语",
        "author": "不详",
        "content": "湖接两头，苏联三尾。",
        "dynasty": "唐",
        "collection_info": null
    },
    {
        "title": "广明初都人语",
        "author": "不详",
        "content": "黄贼打黑贼。",
        "dynasty": "唐",
        "collection_info": null
    },
    {
        "title": "吏部旧语",
        "author": "不详",
        "content": "长名以前，选人属侍郎。\n长名以后，侍郎属选人。",
        "dynasty": "唐",
        "collection_info": null
    },
    {
        "title": "省中语",
        "author": "不详",
        "content": "后行祠屯，不博中行都门。\n中行礼部，不博前行驾库。",
        "dynasty": "唐",
        "collection_info": null
    },
    {
        "title": "郎吏语",
        "author": "不详",
        "content": "司门水部，入省不数。",
        "dynasty": "唐",
        "collection_info": null
    },
    {
        "title": "谏院台省语",
        "author": "不详",
        "content": "遗补相惜，御史相憎，郎官相轻。",
        "dynasty": "唐",
        "collection_info": null
    },
    {
        "title": "御史台语",
        "author": "不详",
        "content": "事长如事端。",
        "dynasty": "唐",
        "collection_info": null
    },
    {
        "title": "京兆府语",
        "author": "不详",
        "content": "不立两县令，不坐两少尹。",
        "dynasty": "唐",
        "collection_info": null
    },
    {
        "title": "翰林谏议语",
        "author": "不详",
        "content": "饶道斗上坡去，亦须却下坡来。",
        "dynasty": "唐",
        "collection_info": null
    },
    {
        "title": "举子语",
        "author": "不详",
        "content": "槐花黄，举子忙。",
        "dynasty": "唐",
        "collection_info": null
    },
    {
        "title": "明经进士语",
        "author": "不详",
        "content": "三十老明经，五十少进士。",
        "dynasty": "唐",
        "collection_info": null
    },
    {
        "title": "杂帖语",
        "author": "不详",
        "content": "常杂鲍帖。",
        "dynasty": "唐",
        "collection_info": null
    },
    {
        "title": "闽人语",
        "author": "不详",
        "content": "欧阳独步，藻蕴横行。",
        "dynasty": "唐",
        "collection_info": null
    },
    {
        "title": "举场语",
        "author": "不详",
        "content": "欲入举场，先问苏张。\n苏张犹可，三杨杀我。",
        "dynasty": "唐",
        "collection_info": null
    },
    {
        "title": "大中后进士语",
        "author": "不详",
        "content": "欲得命通，问瑝嵎都雍。",
        "dynasty": "唐",
        "collection_info": null
    },
    {
        "title": "大中时语",
        "author": "不详",
        "content": "郑杨段薛，炙手可热。\n欲得命通，鲁绍瓌蒙。",
        "dynasty": "唐",
        "collection_info": null
    },
    {
        "title": "选举人语",
        "author": "不详",
        "content": "王凝裴瓒，舍弟安潜。\n朝中无呼字，知闻厅裏，绝脱鞾宾客。",
        "dynasty": "唐",
        "collection_info": null
    },
    {
        "title": "科目举人语",
        "author": "不详",
        "content": "未见王窦，徒劳漫走。",
        "dynasty": "唐",
        "collection_info": null
    },
    {
        "title": "戏杜审权语",
        "author": "不详",
        "content": "座主审权，门生处权。",
        "dynasty": "唐",
        "collection_info": null
    },
    {
        "title": "崔沆放牓时人语",
        "author": "不详",
        "content": "座主门生，沆瀣一家。",
        "dynasty": "唐",
        "collection_info": null
    },
    {
        "title": "唐末五代人语",
        "author": "不详",
        "content": "及第不必读书，作官何须事业。",
        "dynasty": "唐",
        "collection_info": null
    },
    {
        "title": "号沈宋语",
        "author": "不详",
        "content": "苏李居前，沈宋比肩。",
        "dynasty": "唐",
        "collection_info": null
    },
    {
        "title": "号钱郎语",
        "author": "不详",
        "content": "前有沈宋，后有钱郎。",
        "dynasty": "唐",
        "collection_info": null
    },
    {
        "title": "潘何诗赋语",
        "author": "不详",
        "content": "潘纬十年吟古镜，何涓一夜赋潇湘。",
        "dynasty": "唐",
        "collection_info": null
    },
    {
        "title": "魏薛草书语",
        "author": "不详",
        "content": "前有虞褚，后有薛魏。",
        "dynasty": "唐",
        "collection_info": null
    },
    {
        "title": "薛稷书语",
        "author": "不详",
        "content": "买褚得薛不落节。",
        "dynasty": "唐",
        "collection_info": null
    },
    {
        "title": "时人为刘毕语",
        "author": "不详",
        "content": "刘郎中松树孤标，毕庶子松根绝妙。",
        "dynasty": "唐",
        "collection_info": null
    },
    {
        "title": "时人为黄筌语",
        "author": "不详",
        "content": "黄筌画鹤，薛稷减价。",
        "dynasty": "唐",
        "collection_info": null
    },
    {
        "title": "时人为杨惠之语",
        "author": "不详",
        "content": "道子画，惠之塑，夺得僧繇神笔路。",
        "dynasty": "唐",
        "collection_info": null
    },
    {
        "title": "道杰语",
        "author": "不详",
        "content": "大头杰，难杀人。",
        "dynasty": "唐",
        "collection_info": null
    },
    {
        "title": "马周疏引俚语",
        "author": "不详",
        "content": "贫不学俭，富不学奢。",
        "dynasty": "唐",
        "collection_info": null
    },
    {
        "title": "杜甫引俚语",
        "author": "不详",
        "content": "城南韦杜，去天尺五。",
        "dynasty": "唐",
        "collection_info": null
    },
    {
        "title": "孙光宪琐言引古语 一",
        "author": "不详",
        "content": "乘船走马，去死一分。",
        "dynasty": "唐",
        "collection_info": null
    },
    {
        "title": "孙光宪琐言引古语 二",
        "author": "不详",
        "content": "好事不出门，恶事行千里。",
        "dynasty": "唐",
        "collection_info": null
    },
    {
        "title": "杜重威引俚语",
        "author": "不详",
        "content": "逢贼得命，更望复子。",
        "dynasty": "唐",
        "collection_info": null
    },
    {
        "title": "建安语",
        "author": "不详",
        "content": "龙门一半在闽川。",
        "dynasty": "唐",
        "collection_info": null
    },
    {
        "title": "江陵语",
        "author": "不详",
        "content": "琵琶多于饭甑，措大多于鲫鱼。",
        "dynasty": "唐",
        "collection_info": null
    },
    {
        "title": "汾晋间语",
        "author": "不详",
        "content": "欲作千箱主，问取黄金母。",
        "dynasty": "唐",
        "collection_info": null
    },
    {
        "title": "秦中儿童语",
        "author": "不详",
        "content": "颠当牢守门，蠮螉寇汝无处奔。",
        "dynasty": "唐",
        "collection_info": null
    },
    {
        "title": "沧洲语",
        "author": "不详",
        "content": "不戴金莲花，不得到仙家。",
        "dynasty": "唐",
        "collection_info": null
    },
    {
        "title": "段成式《酉阳杂俎》引古语",
        "author": "不详",
        "content": "三守庚申三尸伏，七守庚申七尺灭。",
        "dynasty": "唐",
        "collection_info": null
    },
    {
        "title": "佛书引语 一",
        "author": "不详",
        "content": "停囚长智。",
        "dynasty": "唐",
        "collection_info": null
    },
    {
        "title": "佛书引语 二",
        "author": "不详",
        "content": "赤脚人趁兔，着鞾人吃肉。",
        "dynasty": "唐",
        "collection_info": null
    },
    {
        "title": "中宗引谚",
        "author": "不详",
        "content": "冬至长于岁。",
        "dynasty": "唐",
        "collection_info": null
    },
    {
        "title": "贾言忠引谚",
        "author": "不详",
        "content": "军无媒，中道回。",
        "dynasty": "唐",
        "collection_info": null
    },
    {
        "title": "李绩引谚别张文瓘",
        "author": "不详",
        "content": "千里相送，终于一别。",
        "dynasty": "唐",
        "collection_info": null
    },
    {
        "title": "路励行引谚",
        "author": "不详",
        "content": "一人在朝，百人缓带。",
        "dynasty": "唐",
        "collection_info": null
    },
    {
        "title": "郝南容引谚",
        "author": "不详",
        "content": "三公后，出死狗。",
        "dynasty": "唐",
        "collection_info": null
    },
    {
        "title": "员庄谚",
        "author": "不详",
        "content": "上有天堂，下有员庄。",
        "dynasty": "唐",
        "collection_info": null
    },
    {
        "title": "娄师德引谚",
        "author": "不详",
        "content": "卒客无卒主人。",
        "dynasty": "唐",
        "collection_info": null
    },
    {
        "title": "台中谚",
        "author": "不详",
        "content": "免巡未推，只得自知。",
        "dynasty": "唐",
        "collection_info": null
    },
    {
        "title": "宋守敬引谚",
        "author": "不详",
        "content": "双陆无休势。",
        "dynasty": "唐",
        "collection_info": null
    },
    {
        "title": "雒谷谚",
        "author": "不详",
        "content": "謥洞入黄泉。",
        "dynasty": "唐",
        "collection_info": null
    },
    {
        "title": "三门谚",
        "author": "不详",
        "content": "古无门匠墓。",
        "dynasty": "唐",
        "collection_info": null
    },
    {
        "title": "张果引谚",
        "author": "不详",
        "content": "娶妇得公主，平地生公府。",
        "dynasty": "唐",
        "collection_info": null
    },
    {
        "title": "哥舒翰引谚",
        "author": "不详",
        "content": "狐向窟嗥不祥。",
        "dynasty": "唐",
        "collection_info": null
    },
    {
        "title": "代宗引谚",
        "author": "不详",
        "content": "不痴不聋，不作阿家阿翁。",
        "dynasty": "唐",
        "collection_info": null
    },
    {
        "title": "鬼门关谚",
        "author": "不详",
        "content": "鬼门关，十人去，九不还。",
        "dynasty": "唐",
        "collection_info": null
    },
    {
        "title": "河北谚",
        "author": "不详",
        "content": "山东一条葛，无事莫撩拨。",
        "dynasty": "唐",
        "collection_info": null
    },
    {
        "title": "李振引谚",
        "author": "不详",
        "content": "百岁奴事三岁主。",
        "dynasty": "唐",
        "collection_info": null
    },
    {
        "title": "王彦章引谚",
        "author": "不详",
        "content": "人死留名，豹死留皮。",
        "dynasty": "唐",
        "collection_info": null
    },
    {
        "title": "孙光宪《北梦琐言》引谚",
        "author": "不详",
        "content": "小舅小叔，相追相逐。",
        "dynasty": "唐",
        "collection_info": null
    },
    {
        "title": "谚 一",
        "author": "不详",
        "content": "枣子塞鼻孔，悬栖阁却种。",
        "dynasty": "唐",
        "collection_info": null
    },
    {
        "title": "谚 二",
        "author": "不详",
        "content": "蝉鸣蛁蟟唤，黍种餻糜断。",
        "dynasty": "唐",
        "collection_info": null
    },
    {
        "title": "宁茵事谚",
        "author": "不详",
        "content": "鹁鸠树上鸣，意在麻子地。",
        "dynasty": "唐",
        "collection_info": null
    },
    {
        "title": "鸬鷀谚",
        "author": "不详",
        "content": "鸬鹚不打脚下塘。",
        "dynasty": "唐",
        "collection_info": null
    },
    {
        "title": "盐铁谚",
        "author": "不详",
        "content": "扬一益二。",
        "dynasty": "唐",
        "collection_info": null
    },
    {
        "title": "冯翊谚",
        "author": "不详",
        "content": "苦泉羊，洛水浆。",
        "dynasty": "唐",
        "collection_info": null
    },
    {
        "title": "丹徒谚",
        "author": "不详",
        "content": "生东吴，死丹徒。",
        "dynasty": "唐",
        "collection_info": null
    },
    {
        "title": "湖州里谚",
        "author": "不详",
        "content": "放尔生，放尔命，放尔湖州做百姓。",
        "dynasty": "唐",
        "collection_info": null
    },
    {
        "title": "益阳谚",
        "author": "不详",
        "content": "长沙益阳，一时相卬。",
        "dynasty": "唐",
        "collection_info": null
    },
    {
        "title": "昭潭谚",
        "author": "不详",
        "content": "昭潭无底橘洲浮。",
        "dynasty": "唐",
        "collection_info": null
    },
    {
        "title": "江右四郡谚",
        "author": "不详",
        "content": "筠袁赣吉，脑后插笔。",
        "dynasty": "唐",
        "collection_info": null
    },
    {
        "title": "徐闻谚",
        "author": "不详",
        "content": "欲拔贫，诣徐闻。",
        "dynasty": "唐",
        "collection_info": null
    },
    {
        "title": "陇西谚",
        "author": "不详",
        "content": "郎驱女驱，十马九驹。\n安阳大角，十牛九犊。",
        "dynasty": "唐",
        "collection_info": null
    },
    {
        "title": "荆棺峡谚",
        "author": "不详",
        "content": "九子不葬父，一女打荆棺。",
        "dynasty": "唐",
        "collection_info": null
    },
    {
        "title": "南中谚",
        "author": "不详",
        "content": "秋收稻，夏收头。",
        "dynasty": "唐",
        "collection_info": null
    },
    {
        "title": "事狐神谚",
        "author": "不详",
        "content": "无狐魅，不成村。",
        "dynasty": "唐",
        "collection_info": null
    },
    {
        "title": "李哲家怪引谚",
        "author": "不详",
        "content": "一鸡死，一鸡鸣。",
        "dynasty": "唐",
        "collection_info": null
    },
    {
        "title": "俗谚",
        "author": "不详",
        "content": "白日无谈人，谈人则害生。\n昏夜无说鬼，说鬼则怪至。",
        "dynasty": "唐",
        "collection_info": null
    },
    {
        "title": "李白名许云封谜",
        "author": "不详",
        "content": "树下彼何人，不语真吾好。\n语若及日中，烟霏谢成宝。",
        "dynasty": "唐",
        "collection_info": null
    },
    {
        "title": "许氏碑阴谜",
        "author": "不详",
        "content": "谈马砺毕，王田数七。",
        "dynasty": "唐",
        "collection_info": null
    },
    {
        "title": "大明寺壁语",
        "author": "不详",
        "content": "一人堂堂，二曜同光。\n泉深尺一，点去冰傍。\n二人相连，不欠一边。\n三梁四柱烈火然，除却双勾两日全。",
        "dynasty": "唐",
        "collection_info": null
    },
    {
        "title": "曹着与客谜 一",
        "author": "不详",
        "content": "一物坐也坐，卧也坐，行也坐。",
        "dynasty": "唐",
        "collection_info": null
    },
    {
        "title": "曹着与客谜 二",
        "author": "不详",
        "content": "一物坐也卧，立也卧，行也卧，走也卧，卧也卧。",
        "dynasty": "唐",
        "collection_info": null
    },
    {
        "title": "客题青龙寺门",
        "author": "不详",
        "content": "龛龙去东海，时日隐西斜。\n敬文今不在，碎石入流沙。",
        "dynasty": "唐",
        "collection_info": null
    },
    {
        "title": "陶谷题南唐官舍壁",
        "author": "不详",
        "content": "西川狗，百姓眼。\n马包儿，御厨饭。",
        "dynasty": "唐",
        "collection_info": null
    },
    {
        "title": "谢小娥梦盗姓名",
        "author": "不详",
        "content": "车中猴，门东草。\n禾中走，一日夫。",
        "dynasty": "唐",
        "collection_info": null
    },
    {
        "title": "牛口谣",
        "author": "不详",
        "content": "豆入牛口，势不得久。",
        "dynasty": "唐",
        "collection_info": null
    },
    {
        "title": "高昌童谣",
        "author": "不详",
        "content": "高昌兵马如霜雪，汉家兵马如日月。\n日月照霜雪，回首自消灭。",
        "dynasty": "唐",
        "collection_info": null
    },
    {
        "title": "咸亨后谣",
        "author": "不详",
        "content": "莫浪语，阿婆嗔，三叔闻时笑杀人。",
        "dynasty": "唐",
        "collection_info": null
    },
    {
        "title": "调露初京城民谣",
        "author": "不详",
        "content": "侧堂堂，挠堂堂。",
        "dynasty": "唐",
        "collection_info": null
    },
    {
        "title": "嵩岳童谣",
        "author": "不详",
        "content": "嵩山凡几层，不畏登不得，只畏不得登。\n三度征兵马，傍道打腾腾。",
        "dynasty": "唐",
        "collection_info": null
    },
    {
        "title": "李敬玄谣",
        "author": "不详",
        "content": "洮河李阿婆，鄯州王伯母。\n见贼不敢鬬，总由曹新妇。",
        "dynasty": "唐",
        "collection_info": null
    },
    {
        "title": "永淳中童谣",
        "author": "不详",
        "content": "新禾不入箱，新麦不入场。\n迨及八九月，狗吠空垣墻。",
        "dynasty": "唐",
        "collection_info": null
    },
    {
        "title": "杨柳谣",
        "author": "不详",
        "content": "杨柳杨柳漫头驼。",
        "dynasty": "唐",
        "collection_info": null
    },
    {
        "title": "裴炎谣",
        "author": "不详",
        "content": "一片火，两片火，绯衣小儿当殿坐。",
        "dynasty": "唐",
        "collection_info": null
    },
    {
        "title": "武后长寿元年民间谣",
        "author": "不详",
        "content": "补阙连车载，拾遗平斗量。\n欔槌侍御史，盌脱侍中郎。",
        "dynasty": "唐",
        "collection_info": null
    },
    {
        "title": "续谣",
        "author": "不详",
        "content": "评事不读律，博士不寻章。\n糊心宣抚使，眯目圣神皇。",
        "dynasty": "唐",
        "collection_info": null
    },
    {
        "title": "天枢谣",
        "author": "不详",
        "content": "一条麻索挽，天枢绝去也。",
        "dynasty": "唐",
        "collection_info": null
    },
    {
        "title": "武后时谣",
        "author": "不详",
        "content": "张公吃酒李公醉。",
        "dynasty": "唐",
        "collection_info": null
    },
    {
        "title": "武后时童谣",
        "author": "不详",
        "content": "红绿复帬长，千里万里犹香。",
        "dynasty": "唐",
        "collection_info": null
    },
    {
        "title": "神龙后乌鹊窠谣",
        "author": "不详",
        "content": "山南乌鹊窠，山北金骆驼。\n镰柯不凿孔，斧子不施柯。",
        "dynasty": "唐",
        "collection_info": null
    },
    {
        "title": "吏部谣",
        "author": "不详",
        "content": "岑愔獠子后，崔湜令公孙。\n三人相比校，莫贺咄骨浑。",
        "dynasty": "唐",
        "collection_info": null
    },
    {
        "title": "黄犊子谣",
        "author": "不详",
        "content": "黄㹀犊子挽纼断，两脚蹋地鞋𪎱断。",
        "dynasty": "唐",
        "collection_info": null
    },
    {
        "title": "安乐寺童谣",
        "author": "不详",
        "content": "可怜安乐寺，了了树头悬。",
        "dynasty": "唐",
        "collection_info": null
    },
    {
        "title": "鲤鱼儿谣",
        "author": "不详",
        "content": "可怜圣善寺，身着绿毛衣。\n牵来河裏饮，蹋杀鲤鱼儿。",
        "dynasty": "唐",
        "collection_info": null
    },
    {
        "title": "羊头山谣",
        "author": "不详",
        "content": "羊头山北作朝堂。",
        "dynasty": "唐",
        "collection_info": null
    },
    {
        "title": "金桥童谣",
        "author": "不详",
        "content": "圣人执节度金桥。",
        "dynasty": "唐",
        "collection_info": null
    },
    {
        "title": "天宝中京兆谣",
        "author": "不详",
        "content": "欲得米麦贱，无过追李岘。",
        "dynasty": "唐",
        "collection_info": null
    },
    {
        "title": "天宝初语",
        "author": "不详",
        "content": "义髻抛河裏，黄帬逐水流。",
        "dynasty": "唐",
        "collection_info": null
    },
    {
        "title": "杨氏谣",
        "author": "不详",
        "content": "男不封侯女作妃，君看女却是门楣。",
        "dynasty": "唐",
        "collection_info": null
    },
    {
        "title": "神鸡童谣",
        "author": "不详",
        "content": "生儿不用识文字，鬬鸡走马胜读书。\n贾家小儿年十三，富贵荣华代不如。\n能令金距期胜负，白罗绣衫随软舆。\n父死长安千里外，差夫治道輓丧车。",
        "dynasty": "唐",
        "collection_info": null
    },
    {
        "title": "燕燕谣",
        "author": "不详",
        "content": "燕燕，飞上天。\n天上女儿铺白毡，毡上有千钱。",
        "dynasty": "唐",
        "collection_info": null
    },
    {
        "title": "幽州谣",
        "author": "不详",
        "content": "旧来夸戴竿，今日不堪看。\n但看五月裏，清水河边见契丹。",
        "dynasty": "唐",
        "collection_info": null
    },
    {
        "title": "两京童谣",
        "author": "不详",
        "content": "不怕上兰单，惟愁荅辨难。\n无钱求案典，生死任都官。",
        "dynasty": "唐",
        "collection_info": null
    },
    {
        "title": "两头朱童谣",
        "author": "不详",
        "content": "一隻箸，两头朱。\n五六月化为胆。",
        "dynasty": "唐",
        "collection_info": null
    },
    {
        "title": "打麦谣",
        "author": "不详",
        "content": "打麦，麦打。\n三三三，舞了也。",
        "dynasty": "唐",
        "collection_info": null
    },
    {
        "title": "张权舆作裴度僞谣",
        "author": "不详",
        "content": "非衣小儿坦其腹，天上有口被驱逐。",
        "dynasty": "唐",
        "collection_info": null
    },
    {
        "title": "马仆射谣",
        "author": "不详",
        "content": "斋钟动也，和尚不上堂。",
        "dynasty": "唐",
        "collection_info": null
    },
    {
        "title": "咸通七年童谣",
        "author": "不详",
        "content": "草青青，被严霜。\n鹊始巢，復看颠狂。",
        "dynasty": "唐",
        "collection_info": null
    },
    {
        "title": "咸通十四年成都谣",
        "author": "不详",
        "content": "咸通癸巳，出无所之。\n蛇去马来，道路稍开。\n头无片瓦，地有残灰。",
        "dynasty": "唐",
        "collection_info": null
    },
    {
        "title": "干符六年童谣",
        "author": "不详",
        "content": "八月无霜塞草青，将军骑马出空城。\n汉家天子西巡狩，犹向江东更索兵。",
        "dynasty": "唐",
        "collection_info": null
    },
    {
        "title": "僖宗时童谣",
        "author": "不详",
        "content": "金色虾蟆争努眼，飜却曹州天下反。",
        "dynasty": "唐",
        "collection_info": null
    },
    {
        "title": "黄巢军中谣",
        "author": "不详",
        "content": "逢儒则肉师必覆。",
        "dynasty": "唐",
        "collection_info": null
    },
    {
        "title": "中和初童谣",
        "author": "不详",
        "content": "黄巢走，泰山东，死在翁家翁。",
        "dynasty": "唐",
        "collection_info": null
    },
    {
        "title": "山阴老人僞谣",
        "author": "不详",
        "content": "欲识圣人姓，千里草青青。\n欲识圣人名，日从日上生。",
        "dynasty": "唐",
        "collection_info": null
    },
    {
        "title": "胡楚宾谣",
        "author": "不详",
        "content": "胡楚宾，李翰林。\n词同三峡水，字值双南金。",
        "dynasty": "唐",
        "collection_info": null
    },
    {
        "title": "后唐军士谣",
        "author": "不详",
        "content": "除去菩萨，扶立生铁。",
        "dynasty": "唐",
        "collection_info": null
    },
    {
        "title": "周显德中齐州谣",
        "author": "不详",
        "content": "蹋阳春人间二月雨和尘阳春蹋尽西风起肠断人间白髮人。",
        "dynasty": "唐",
        "collection_info": null
    },
    {
        "title": "天佑中江南童谣",
        "author": "不详",
        "content": "东海鲤鱼飞上天。",
        "dynasty": "唐",
        "collection_info": null
    },
    {
        "title": "真人谣",
        "author": "不详",
        "content": "有一真人在冀川，开口持弓向外边。",
        "dynasty": "唐",
        "collection_info": null
    },
    {
        "title": "李后主童谣",
        "author": "不详",
        "content": "索得娘来忘却家，后院桃李不生花。\n猪儿狗儿都死尽，养得猫儿患赤瘕。",
        "dynasty": "唐",
        "collection_info": null
    },
    {
        "title": "秦人竹𧳽谣",
        "author": "不详",
        "content": "𧳽𧳽引黑牛，天差不自由。\n但看戊寅岁，扬在蜀江头。",
        "dynasty": "唐",
        "collection_info": null
    },
    {
        "title": "蜀人谣",
        "author": "不详",
        "content": "黑牛无繫绊，椶绳一时断。",
        "dynasty": "唐",
        "collection_info": null
    },
    {
        "title": "秦城芭蕉谣",
        "author": "不详",
        "content": "花开来裏，花谢也裏。",
        "dynasty": "唐",
        "collection_info": null
    },
    {
        "title": "蜀童谣",
        "author": "不详",
        "content": "我有一帖药，其名曰阿魏，卖与十八子。",
        "dynasty": "唐",
        "collection_info": null
    },
    {
        "title": "蜀中埽地和尚",
        "author": "不详",
        "content": "水行仙，怕秦川。",
        "dynasty": "唐",
        "collection_info": null
    },
    {
        "title": "福州谣",
        "author": "不详",
        "content": "骑马来，骑马去。",
        "dynasty": "唐",
        "collection_info": null
    },
    {
        "title": "闽人谣",
        "author": "不详",
        "content": "风吹杨菜鼓山下，不得钱郎戈不罢。",
        "dynasty": "唐",
        "collection_info": null
    },
    {
        "title": "广州童谣",
        "author": "不详",
        "content": "羊头二四，白天雨至。",
        "dynasty": "唐",
        "collection_info": null
    },
    {
        "title": "桂管童谣",
        "author": "不详",
        "content": "大虫来。",
        "dynasty": "唐",
        "collection_info": null
    },
    {
        "title": "湖南童谣",
        "author": "不详",
        "content": "湖南城郭好长街，竟栽柳树不栽槐。\n百姓奔窜无一事，只是椎芒织草鞋。",
        "dynasty": "唐",
        "collection_info": null
    },
    {
        "title": "长沙童谣",
        "author": "不详",
        "content": "鞭打马，马急走。",
        "dynasty": "唐",
        "collection_info": null
    },
    {
        "title": "湘中童谣",
        "author": "不详",
        "content": "马去不用鞭，齩牙过今年。",
        "dynasty": "唐",
        "collection_info": null
    },
    {
        "title": "长沙童谣",
        "author": "不详",
        "content": "三羊五马，马子离羣，羊子无舍。",
        "dynasty": "唐",
        "collection_info": null
    },
    {
        "title": "丹阳语",
        "author": "不详",
        "content": "待钱来，待钱来。",
        "dynasty": "唐",
        "collection_info": null
    },
    {
        "title": "辽述律后谣",
        "author": "不详",
        "content": "青牛妪，曾避路。",
        "dynasty": "唐",
        "collection_info": null
    },
    {
        "title": "招手令",
        "author": "不详",
        "content": "亚其虎膺，曲其松根。\n以蹲鸱间虎膺之下，以钩戟差玉柱之旁。\n潜虬阔玉柱三分，奇兵阔潜虬一寸。\n死其三洛，生其五峰。",
        "dynasty": "唐",
        "collection_info": null
    },
    {
        "title": "打令口号",
        "author": "不详",
        "content": "送摇招，由三方。\n一圆分成四片，送在摇前。",
        "dynasty": "唐",
        "collection_info": null
    },
    {
        "title": "龙朔中酒令",
        "author": "不详",
        "content": "子母相去离，连台拗倒。",
        "dynasty": "唐",
        "collection_info": null
    },
    {
        "title": "沈亚之 一",
        "author": "不详",
        "content": "伐木丁丁，鸟鸣嘤嘤。\n东行西行，遇饭遇羹。",
        "dynasty": "唐",
        "collection_info": null
    },
    {
        "title": "沈亚之 二",
        "author": "不详",
        "content": "如切如磋，如琢如磨。\n欺客打妇，不当娄罗。",
        "dynasty": "唐",
        "collection_info": null
    },
    {
        "title": "令狐楚顾非熊 一",
        "author": "不详",
        "content": "水裏取一鼍，岸上取一驼。\n将者驼，来驮者鼍，是为驼驮鼍。",
        "dynasty": "唐",
        "collection_info": null
    },
    {
        "title": "令狐楚顾非熊 二",
        "author": "不详",
        "content": "屋裏取一鸽，水裏取一蛤。\n将者鸽，来合者蛤，是谓鸽合蛤。",
        "dynasty": "唐",
        "collection_info": null
    },
    {
        "title": "张祜 一",
        "author": "不详",
        "content": "上水船，风大急。\n帆下人，须好立。",
        "dynasty": "唐",
        "collection_info": null
    },
    {
        "title": "张祜 二",
        "author": "不详",
        "content": "上水船，船底破。\n好看客，莫倚柁。",
        "dynasty": "唐",
        "collection_info": null
    },
    {
        "title": "卢发 一",
        "author": "不详",
        "content": "十姓胡中第六胡，也曾金阙掌洪炉。\n少年从事夸门第，莫向尊前气色粗。",
        "dynasty": "唐",
        "collection_info": null
    },
    {
        "title": "卢发 二",
        "author": "不详",
        "content": "十姓胡中第六胡，文章官职胜崔卢。\n暂来关外分优寄，不称宾筵语气粗。",
        "dynasty": "唐",
        "collection_info": null
    },
    {
        "title": "沈询",
        "author": "不详",
        "content": "莫打南来雁，从他向北飞。\n打时双打取，莫遣两分离。",
        "dynasty": "唐",
        "collection_info": null
    },
    {
        "title": "姚岩杰",
        "author": "不详",
        "content": "遥望渔舟，不阔尺八。\n凭阑一呕，已觉空喉。",
        "dynasty": "唐",
        "collection_info": null
    },
    {
        "title": "裴勋父子 一",
        "author": "不详",
        "content": "矬人饶舌，破车饶楔。",
        "dynasty": "唐",
        "collection_info": null
    },
    {
        "title": "裴勋父子 二",
        "author": "不详",
        "content": "蝙蝠不自见，笑他梁上燕。",
        "dynasty": "唐",
        "collection_info": null
    },
    {
        "title": "方干李主簿改令 一",
        "author": "不详",
        "content": "措大吃酒点盐，将军吃酒点酱。\n只见门外着篱，未见眼中安鄣。",
        "dynasty": "唐",
        "collection_info": null
    },
    {
        "title": "方干李主簿改令 二",
        "author": "不详",
        "content": "措大吃酒点盐，下人吃酒点鲊。\n只见半臂着篱，不见口唇开袴。",
        "dynasty": "唐",
        "collection_info": null
    },
    {
        "title": "高骈薛涛 一",
        "author": "不详",
        "content": "口，有似没量斗。",
        "dynasty": "唐",
        "collection_info": null
    },
    {
        "title": "高骈薛涛 二",
        "author": "不详",
        "content": "川，有似三条椽。",
        "dynasty": "唐",
        "collection_info": null
    },
    {
        "title": "南唐烈祖酒令 一",
        "author": "不详",
        "content": "雪下纷纷，便是白起。",
        "dynasty": "唐",
        "collection_info": null
    },
    {
        "title": "南唐烈祖酒令 二",
        "author": "不详",
        "content": "着履过街，必须雍齿。",
        "dynasty": "唐",
        "collection_info": null
    },
    {
        "title": "南唐烈祖酒令 三",
        "author": "不详",
        "content": "明朝日出，争奈萧何。",
        "dynasty": "唐",
        "collection_info": null
    },
    {
        "title": "吴越王与陶谷酒令 一",
        "author": "不详",
        "content": "白玉石，碧波亭上迎仙客。",
        "dynasty": "唐",
        "collection_info": null
    },
    {
        "title": "吴越王与陶谷酒令 二",
        "author": "不详",
        "content": "口耳王，圣明天子要钱塘。",
        "dynasty": "唐",
        "collection_info": null
    },
    {
        "title": "夷陵女郎鬼",
        "author": "不详",
        "content": "鸾老头脑好，好头脑鸾老。",
        "dynasty": "唐",
        "collection_info": null
    },
    {
        "title": "城阳公主卜繇",
        "author": "不详",
        "content": "二火皆食，始同荣，末同戚。",
        "dynasty": "唐",
        "collection_info": null
    },
    {
        "title": "冯存澄为明皇占",
        "author": "不详",
        "content": "合同斩关，铸印乘轩。\n始当果断，终得嗣天。",
        "dynasty": "唐",
        "collection_info": null
    },
    {
        "title": "钱知微卜卖天津桥",
        "author": "不详",
        "content": "两头点土，中心虚悬。\n人足踏跋，不肯下钱。",
        "dynasty": "唐",
        "collection_info": null
    },
    {
        "title": "王山人为李卫公按冥",
        "author": "不详",
        "content": "位极人臣，寿六十四。",
        "dynasty": "唐",
        "collection_info": null
    },
    {
        "title": "钟传客占历日包橘",
        "author": "不详",
        "content": "太岁当头坐，诸神不敢当。\n其中有一物，常带洞庭香。",
        "dynasty": "唐",
        "collection_info": null
    },
    {
        "title": "马重绩占随卦繇辞",
        "author": "不详",
        "content": "南瞻析木，木不自续。\n虚而动之，动随其覆。",
        "dynasty": "唐",
        "collection_info": null
    },
    {
        "title": "方龟精为钱元懿卜词",
        "author": "不详",
        "content": "太乙接天河，金华宝贝多。\n郡侯六十六，别处不经过。",
        "dynasty": "唐",
        "collection_info": null
    },
    {
        "title": "叶简占失牛",
        "author": "不详",
        "content": "占失牛，已被家边载上州。\n欲知贼姓一斤求，欲知贼名十干头。",
        "dynasty": "唐",
        "collection_info": null
    },
    {
        "title": "又射覆橘子",
        "author": "不详",
        "content": "圆似珠，色如丹。\n傥能擘破同分吃，争不惭媿洞庭山。",
        "dynasty": "唐",
        "collection_info": null
    },
    {
        "title": "射覆巾子",
        "author": "不详",
        "content": "近来好裹束，各自竞尖新。\n秤无三五两，因何号一斤。",
        "dynasty": "唐",
        "collection_info": null
    },
    {
        "title": "射覆二鸡子",
        "author": "不详",
        "content": "此物不难知，一雄兼一雌。\n谁将打破看，方明混沌时。",
        "dynasty": "唐",
        "collection_info": null
    },
    {
        "title": "天衝星占",
        "author": "不详",
        "content": "天衝抱极泣帝前，血浊雾下天下冤。",
        "dynasty": "唐",
        "collection_info": null
    },
    {
        "title": "占月语",
        "author": "不详",
        "content": "月如弯弓，少雨多风。\n月如仰瓦，不求自下。",
        "dynasty": "唐",
        "collection_info": null
    },
    {
        "title": "占雨 一",
        "author": "不详",
        "content": "干星照湿土，明日依旧雨。",
        "dynasty": "唐",
        "collection_info": null
    },
    {
        "title": "占雨 二",
        "author": "不详",
        "content": "云行西，星照泥。",
        "dynasty": "唐",
        "collection_info": null
    },
    {
        "title": "占雨 三",
        "author": "不详",
        "content": "朝霞不出门，暮霞行千里。",
        "dynasty": "唐",
        "collection_info": null
    },
    {
        "title": "占雨 四",
        "author": "不详",
        "content": "天将雨，鸠逐妇。",
        "dynasty": "唐",
        "collection_info": null
    },
    {
        "title": "占四时甲子雨",
        "author": "不详",
        "content": "春雨甲子，赤地千里。\n夏雨甲子，乘船入市。\n秋雨甲子，禾头生耳。\n冬雨甲子，牛羊冻死。\n鹊巢下地，其年大水。",
        "dynasty": "唐",
        "collection_info": null
    },
    {
        "title": "占年 一",
        "author": "不详",
        "content": "要见麦，见三白。",
        "dynasty": "唐",
        "collection_info": null
    },
    {
        "title": "占年 二",
        "author": "不详",
        "content": "正月三白，田公笑赫赫。",
        "dynasty": "唐",
        "collection_info": null
    },
    {
        "title": "树稼谚",
        "author": "不详",
        "content": "树稼，达官怕。",
        "dynasty": "唐",
        "collection_info": null
    },
    {
        "title": "相书语",
        "author": "不详",
        "content": "目有四白，五夫守宅。",
        "dynasty": "唐",
        "collection_info": null
    },
    {
        "title": "葬书语 一",
        "author": "不详",
        "content": "葬压龙角，其棺必斲。",
        "dynasty": "唐",
        "collection_info": null
    },
    {
        "title": "葬书语 二",
        "author": "不详",
        "content": "朱雀和鸣，子孙盛荣。",
        "dynasty": "唐",
        "collection_info": null
    },
    {
        "title": "葬书语 三",
        "author": "不详",
        "content": "朱雀悲哀，棺中见灰。",
        "dynasty": "唐",
        "collection_info": null
    },
    {
        "title": "葬书语 四",
        "author": "不详",
        "content": "安龙头，枕龙角。\n不三年，自消铄。",
        "dynasty": "唐",
        "collection_info": null
    },
    {
        "title": "葬书语 五",
        "author": "不详",
        "content": "安龙头，枕龙耳。\n不三年，万乘至。",
        "dynasty": "唐",
        "collection_info": null
    },
    {
        "title": "阴阳书语",
        "author": "不详",
        "content": "乔木先枯，众子必孤。",
        "dynasty": "唐",
        "collection_info": null
    },
    {
        "title": "本草采萍时日歌",
        "author": "不详",
        "content": "不在山，不在岸，采我之时七月半。\n选甚瘫风与缓风，些小微风都不算。\n豆淋酒内下三丸，铁幞头上也出汗。",
        "dynasty": "唐",
        "collection_info": null
    },
    {
        "title": "和剂方补骨脂丸方诗",
        "author": "不详",
        "content": "三年时节向边隅，人信方知药力殊。\n夺得春光来在手，青娥休笑白髭鬚。",
        "dynasty": "唐",
        "collection_info": null
    },
    {
        "title": "李廷珪藏墨诀",
        "author": "不详",
        "content": "赠尔乌玉玦，泉清硏须洁。\n避暑悬葛囊，临风度梅月。",
        "dynasty": "唐",
        "collection_info": null
    },
    {
        "title": "蒙求",
        "author": "李瀚",
        "content": "王戎简要，裴楷清通。\n孔明卧龙，吕望非熊。\n杨震关西，丁宽易东。\n谢安高洁，王导公忠。\n匡衡凿壁，孙敬闭户。\n郅都苍鹰，宁成乳虎。\n周嵩狼抗，梁冀跋扈。\n郗超䫇参，王珣短簿。\n伏波标柱，博望寻河。\n李陵初诗，田横感歌。\n武仲不休，士衡患多。\n桓谭非谶，王商止讹。\n嵇吕命驾，程孔倾盖。\n剧孟一敌，周处三害。\n胡广补阙，袁安倚赖。\n黄霸政殊，梁习治最。\n墨子悲丝，杨朱泣岐。\n朱博乌集，萧芝雉随。\n杜后生齿，灵王出髭。\n贾谊忌鵩，庄周畏牺。\n燕昭筑台，郑庄置驿。\n瓘靖二妙，岳湛连璧。\n郄诜一枝，戴冯重席。\n邹阳长裾，王符逢掖。\n鸣鹤日下，士龙云间。\n晋宣狼顾，汉祖龙颜。\n鲍靓记井，羊祜识环。\n仲容青云，叔夜玉山。\n毛义捧檄，子路负米。\n江革忠孝，王览友弟。\n萧何定律，叔孙制礼。\n葛丰刺举，息躬历诋。\n管宁割席，和峤专车。\n时苗留犊，羊续悬鱼。\n樊哙排闼，辛毘引裾。\n孙楚漱石，郝隆晒书。\n枚皋诣阙，充国自赞。\n王衍风鑑，许劭月旦。\n贺循儒宗，孙绰才冠。\n太叔辨洽，挚仲辞翰。\n山涛识量，毛玠公方。\n袁盎却座，卫瓘抚床。\n于公高门，曹参趣装。\n庶女振风，邹衍降霜。\n范丹生尘，晏婴脱粟。\n诘汾兴魏，鼈灵王蜀。\n不疑诬金，卞和泣玉。\n檀卿沐猴，谢尚鸲鹆。\n泰初日月，季野阳秋。\n荀陈德星，李郭仙舟。\n王忳绣被，张氏铜钩。\n丁公遽戮，雍齿先侯。\n陈雷胶漆，范张鸡黍。\n周侯山嶷，会稽霞举。\n季布一诺，阮瞻三语。\n郭文游山，袁宏泊渚。\n黄琬对日，秦宓论天。\n孟轲养素，扬雄草玄。\n向秀闻笛，伯牙绝弦。\n郭槐自屈，南郡犹怜。\n鲁恭驯雉，宋均去兽。\n广客蛇影，殷师牛鬬。\n元礼模楷，季彦领袖。\n鲁褒钱神，崔烈铜臭。\n梁竦庙食，赵温雄飞。\n枚乘蒲轮，郑均白衣。\n陵母伏劒，轲亲断机。\n齐后破环，谢女解围。\n凿齿尺牍，荀勖音律。\n胡威推缣，陆绩怀橘。\n罗含吞鸟，江淹梦笔。\n李廞清贞，刘驎高率。\n蒋诩三径，许由一瓢。\n杨仆移关，杜预建桥。\n寿王议鼎，杜林駮尧。\n西施捧心，孙寿折腰。\n灵辄扶轮，魏颗结草。\n逸少倾写，平子绝倒。\n澹台毁璧，子罕辞宝。\n东平为善，司马称好。\n公超雾市，鲁般云梯。\n田单火牛，江逌爇鸡。\n蔡裔殒盗，张辽止啼。\n陈平多辙，李广成蹊。\n陈遵投辖，山简倒载。\n渊客泣珠，交甫解佩。\n龚胜不屈，孙宝自劾。\n吕安题凤，子猷访戴。\n董宣彊项，翟璜直言。\n纪昌贯蝨，养由号猨。\n冯衍归里，张昭塞门。\n苏韶鬼灵，卢充幽婚。\n震畏四知，秉去三惑。\n柳下直道，叔敖阴德。\n张汤巧诋，杜周深刻。\n三王尹京，二鲍纠慝。\n孙康映雪，车胤聚萤。\n李充四部，井春五经。\n谷永笔札，顾恺丹青。\n戴逵破琴，谢敷应星。\n阮宣杖头，毕卓瓮下。\n文伯羞鼈，孟宗寄鲊。\n史丹青蒲，张湛白马。\n隐之感邻，王修辍社。\n阮放八隽，江臮四凶。\n华歆忤旨，陈羣蹙容。\n王浚悬刀，丁固生松。\n姜维胆斗，卢植音钟。\n桓温奇骨，邓艾大志。\n杨修捷对，罗友默记。\n杜康造酒，苍颉制字。\n樗里智囊，边韶经笥。\n滕公佳城，王果石崖。\n买妻耻醮，泽室犯斋。\n马后大练，孟光荆钗。\n颜叔秉烛，宋弘不谐。\n邓通铜山，郭况金穴。\n秦彭攀辕，侯霸卧辙。\n淳于炙輠，彦国吐屑。\n太真玉台，武子金埓。\n巫马戴星，宓贱弹琴。\n郝廉留钱，雷义送金。\n逢萌挂冠，胡昭投簪。\n王乔双凫，华佗五禽。\n程邈隶书，史籀大篆。\n王承鱼盗，丙吉牛喘。\n贾琮褰帷，郭贺露冕。\n冯媛当熊，班女辞辇。\n王充阅市，董生下帷。\n平叔傅粉，弘治凝脂。\n杨生黄雀，毛子白龟。\n宿瘤采桑，漆室忧葵。\n韦贤满籯，夏侯拾芥。\n阮简旷达，袁耽俊迈。\n苏武持节，郑众不拜。\n郭巨将坑，董永自卖。\n仲连蹈海，范蠡泛湖。\n文宝缉柳，温舒截蒲。\n伯道无儿，嵇绍不孤。\n绿珠坠楼，文君当垆。\n伊尹负鼎，宁戚叩角。\n赵壹坎壈，颜驷蹇剥。\n龚遂劝农，文翁兴学。\n晏御扬扬，五鹿岳岳。\n萧珠结绶，王贡弹冠。\n庞统展骥，仇览栖鹰。\n葛亮顾庐，韩信升坛。\n王褒柏惨，闵损衣单。\n蒙恬制笔，蔡伦造纸。\n孔伋缊袍，祭遵布被。\n周公握髮，蔡邕倒屣。\n王敦倾室，纪瞻出妓。\n暴胜持斧，张纲埋轮。\n灵运曲笠，林宗折巾。\n屈原泽畔，渔父江滨。\n魏勃埽门，潘岳望尘。\n京房推律，翼奉观性。\n甘宁奢侈，陆凯贵盛。\n干木富义，于陵辞聘。\n元凯传癖，伯英草圣。\n冯异大树，千秋小车。\n漂母进食，孙钟设瓜。\n壶公谪天，蓟训历家。\n刘玄刮席，晋惠闻蟆。\n伊籍一拜，郦生长揖。\n马安四至，应璩三入。\n郭解借交，朱家脱急。\n虞延剋期，盛吉垂泣。\n豫让吞炭，鉏麑触槐。\n阮孚蜡屐，祖约好财。\n初平起石，左慈掷杯。\n武陵桃源，刘阮天台。\n王俭坠车，褚渊落水。\n季伦锦障，春申珠履。\n甄后出拜，刘桢平视。\n胡嫔争摴，晋武伤指。\n石庆数马，孔光温树。\n翟汤隐操，许询胜具。\n优旃滑稽，落下历数。\n曼容自免，子平毕娶。\n师旷清耳，离娄明目。\n仲文照镜，临江折轴。\n栾巴噀酒，偃师舞木。\n德润佣书，君平卖卜。\n叔宝玉润，彦辅冰清。\n卫后髮鬒，飞燕体轻。\n玄石沈湎，刘伶解酲。\n赵胜谢躄，楚庄绝缨。\n恶来多力，飞廉善走。\n赵孟疵面，田骈天口。\n张凭理窟，裴頠谈薮。\n仲宣独步，子建八斗。\n广汉钩距，弘羊心计。\n卫青拜幕，去病辞第。\n郦寄卖友，纪信诈帝。\n济叔不痴，周兄无慧。\n虞卿担簦，苏章负笈。\n南风掷孕，商受斮涉。\n广德从桥，君章拒猎。\n应奉五行，安世三箧。\n相如题柱，终军弃繻。\n孙晨槀席，原宪桑枢。\n端木辞金，钟离委珠。\n季札挂劒，徐穉致刍。\n朱云折槛，申屠断鞅。\n卫玠羊车，王恭鹤氅。\n管仲随马，苍舒称象。\n丁兰刻木，伯瑜泣杖。\n陈逵豪爽，田方简傲。\n黄向访主，陈寔遗盗。\n庞俭凿井，阴方祀竈。\n韩寿窃香，王蒙市帽。\n句践投醪，陆抗尝药。\n孔愉放龟，张颢堕鹊。\n田豫俭素，李恂清约。\n义纵攻剽，周阳暴虐。\n孟阳掷瓦，贾氏如皋。\n颜回箪瓢，仲蔚蓬蒿。\n糜竺收资，桓景登高。\n雷焕送劒，吕虔佩刀。\n老莱斑衣，黄香扇枕。\n王祥守奈，蔡顺分椹。\n淮南食时，左思十稔。\n刘惔倾酿，孝伯痛饮。\n女娲补天，长房缩地。\n季珪士首，长孺国器。\n陆玩无人，贾诩非次。\n何晏神伏，郭奕心醉。\n常林带经，高凤漂麦。\n孟嘉落帽，庾凯堕帻。\n龙逢板出，张华台坼。\n董奉活燮，扁鹊起虢。\n寇恂借一，何武去思。\n韩子孤愤，梁鸿五噫。\n蔡琰辨琴，王粲覆棊。\n西门投巫，何谦焚祠。\n孟尝还珠，刘昆反火。\n姜肱共被，孔融让果。\n端康相代，亮陟隔坐。\n赵伦鹠怪，梁孝牛祸。\n桓典避马，王尊叱驭。\n鼌错峭直，赵禹廉倨。\n亮遗巾帼，备失匕箸。\n张翰适意，陶潜归去。\n魏储南馆，汉相东阁。\n楚元置醴，陈蕃下榻。\n广利泉涌，王霸冰合。\n孔融坐满，郑崇门杂。\n张堪折辕，周镇漏船。\n郭伋竹马，刘宽蒲鞭。\n许史侯盛，韦平相延。\n雍伯种玉，黄寻飞钱。\n王允千里，黄宪万顷。\n虞𩦎才望，戴渊锋颖。\n史鱼黜殡，子囊城郢。\n戴封积薪，耿恭拜井。\n汲黯开仓，冯驩折券。\n齐景驷千，何曾食万。\n顾荣锡炙，田文比饭。\n稚珪蛙鸣，彦伦鹤怨。\n廉颇负荆，须贾擢髮。\n孔翊绝书，申嘉私谒。\n渊明把菊，真长望月。\n子房取履，释之结韤。\n郭丹约关，祖逖誓江。\n贾逵问事，许慎无双。\n娄敬和亲，白起坑降。\n萧史凤台，宋宗鸡窗。\n王阳囊衣，马援薏苡。\n刘整交质，五伦十起。\n张敞画眉，谢鲲折齿。\n盛彦感螬，姜诗跃鲤。\n宗资主诺，成瑨坐啸。\n伯成辞耕，严陵去钓。\n董遇三余，谯周独笑。\n将闾仰天，王凌呼庙。\n二疏散金，陆贾分橐。\n慈明八龙，祢衡一鹗。\n不占陨车，子云投阁。\n魏舒堂堂，周舍谔谔。\n无盐如漆，姑射若冰。\n邾子投火，王思怒蝇。\n符朗皁白，易牙淄渑。\n周勃织薄，灌婴贩缯。\n马良白眉，阮籍青眼。\n黥布开关，张良烧栈。\n陈遗饭感，陶侃酒限。\n楚昭萍实，束皙竹简。\n曼倩三冬，陈思七步。\n刘宠一钱，廉范五袴。\n氾毓字孤，郗鉴吐哺。\n苟弟转酷，严母埽墓。\n洪乔掷水，陈泰挂壁。\n王述忿狷，荀粲惑溺。\n宋女愈谨，敬姜犹绩。\n鲍照篇翰，陈琳书檄。\n浩浩万古，不可备甄。\n芟繁摭华，尔曹勉旃。",
        "dynasty": "唐",
        "collection_info": null
    },
    {
        "title": "宗庙九德之歌辞",
        "author": "褚亮",
        "content": "皇祖诞庆，于昭于天。\n积德斯远，茂攸绪先。\n维文应历，神武弘宣。\n肇迹□水，成功坂泉。\n道光覆载，声穆吉先。\n式备牺象，用□牲牷。\n礼终九献，乐展四悬。\n神贶景福，遐哉永年。",
        "dynasty": "唐",
        "collection_info": null
    },
    {
        "title": "太庙祼地歌辞",
        "author": "陈叔达",
        "content": "清庙既裸，郁鬯推礼。\n大哉孝思，严恭祖祢。\n龙衮以祭，鸾刀思启。\n发德朱弦，升歌丹陛。\n遥享粢盛，堂斟况齐。\n降福穰穰，来仪济济。",
        "dynasty": "唐",
        "collection_info": null
    },
    {
        "title": "阶前石行",
        "author": "王绩",
        "content": "上天布甘雨，万物咸均平。\n自顾微且贱，亦得蒙滋荣。\n萋萋结绿枝，晔晔垂朱英。\n常恐零露降，不得全其生。\n叹息聊自思，此生岂我情。\n昔我未生时，谁者令我萌。\n弃置勿重陈，委化何所营。",
        "dynasty": "唐",
        "collection_info": null
    },
    {
        "title": "九月九日",
        "author": "崔善为",
        "content": "九日重阳节，三秋季月残。\n菊花催晚气，萸房辟早寒。\n霜浓鹰击远，雾重雁飞难。\n谁忆龙山外，萧条边兴阑。",
        "dynasty": "唐",
        "collection_info": null
    },
    {
        "title": "奉和九月九日应制",
        "author": "许敬宗",
        "content": "爽气申时豫，临秋肆武功。\n太液荣光发，曾城佳气融。\n紫霄寒暑丽，黄山极望通。\n讲艺遵先𮜿，覩德畅宸衷。\n鹫岭飞夏服，娥魄乱雕弓。\n汗浃镳流赭，尘生埓散红。\n饮羽惊开石，中叶遽凋丛。\n雁殚云路静，乌坠日轮空。\n九流参广宴，万宇抃恩隆。",
        "dynasty": "唐",
        "collection_info": null
    },
    {
        "title": "奉和守岁应制",
        "author": "许敬宗",
        "content": "玉管移玄序，金奏赏彤闱。\n祥鸾歌裏转，春燕舞前归。\n寿爵传三礼，灯枝丽九微。\n运广熏风积，恩深湛露晞。\n送寒终此夜，延宴待晨晖。",
        "dynasty": "唐",
        "collection_info": null
    },
    {
        "title": "凌晨",
        "author": "卢照隣",
        "content": "日掩鸿都夕，河低乱箭移。\n虫飞明月户，鹊绕落花枝。\n兰襟帐北壑，玉匣鼓文漪。\n闻有啼莺处，暗幄晓云披。",
        "dynasty": "唐",
        "collection_info": null
    },
    {
        "title": "登北固山",
        "author": "宋之问",
        "content": "京镇周天险，东南作北关。\n埭横江曲路，戍入海中山。\n望越心初切，思秦鬓已斑。\n空怜上林雁，朝夕待春还。",
        "dynasty": "唐",
        "collection_info": null
    },
    {
        "title": "陪羣公登箕山赋得羣字",
        "author": "宋之问",
        "content": "许由去已远，冥莫见幽坟。\n世薄人不贵，兹山唯白云。\n宁知三千岁，復有尧为君。\n时佐激颓俗，登箕挹清芬。\n高节虽旦暮，邈与洪崖羣。",
        "dynasty": "唐",
        "collection_info": null
    },
    {
        "title": "人日兼立春小园宴",
        "author": "苏颋",
        "content": "黄山积高次，表裏望京邑。\n白日最灵朝，登攀尽原隰。\n年灰律象动，阳气开迎入。\n烟霭长薄含，临流小溪涩。\n宾朋莫我弃，词赋当春立。\n更与韶物期，不孤东园集。",
        "dynasty": "唐",
        "collection_info": null
    },
    {
        "title": "和黄门舅十五夜作",
        "author": "苏颋",
        "content": "闻君陌上来，歌管沸相催。\n孤月连明照，千灯合暗开。\n宝装游骑出，香绕看车迴。\n独有归闲意，春庭伴落梅。",
        "dynasty": "唐",
        "collection_info": null
    },
    {
        "title": "登绵州富乐山别李道士䇿",
        "author": "薛曜",
        "content": "珠阙昆山远，银宫涨海悬。\n送君从此路，城郭几千年。\n云雾含丹景，桑麻覆细田。\n笙歌未尽曲，风驭独泠然。",
        "dynasty": "唐",
        "collection_info": null
    },
    {
        "title": "九城寻山水",
        "author": "薛曜",
        "content": "菊浦桃源瞰九城，鸾歌凤啸忽将迎。\n千岩杂树云霞色，百道流泉风雨声。\n上客由来轩盖重，幽人自觉薜萝轻。\n疑是昔年栖息地，山中日暮有余情。",
        "dynasty": "唐",
        "collection_info": null
    },
    {
        "title": "邙山古意",
        "author": "薛曜",
        "content": "昔掩佳城路，曾惊壑易迁。\n今接宜都里，翻疑海作田。\n镂鼎名应大，生金字不传。\n风飙吹白日，罗绮拭黄泉。\n象凤笙留国，成龙劒上天。\n长乐移新垄，咸阳失旧阡。\n川流徒漫漫，神理竟绵绵。\n伫见飞来鹤，沈嗟不学仙。",
        "dynasty": "唐",
        "collection_info": null
    },
    {
        "title": "凤阁南厅槐树半生死虽遇阳和终呈枯朽託根清禁颇觉非宜感物缘情率尔为咏",
        "author": "李怀远",
        "content": "庭槐岁月深，半死尚抽心。\n叶少宁障日，枝疎不碍禽。\n帷幄谅无取，栋梁非所在。\n媿在龙楼侧，羞处凤池阴。\n未能辞雨露，犹得款衣簪。\n惜悲生意尽，空余古木吟。",
        "dynasty": "唐",
        "collection_info": null
    },
    {
        "title": "和九月九日登慈恩寺浮图应制",
        "author": "赵彦伯",
        "content": "出豫垂佳节，凭高陟梵宫。\n皇心满尘界，佛迹现虚空。\n日月宜长寿，天人得大通。\n喜闻题宝偈，受记莫由同。",
        "dynasty": "唐",
        "collection_info": null
    },
    {
        "title": "秋夜巫山",
        "author": "乔备",
        "content": "巫峡裴回雨，阳台淡荡云。\n江山空窈窕，朝暮自纷氲。\n萤色寒秋露，猨啼清夜闻。\n谁怜梦魂远，肠断思纷纷。",
        "dynasty": "唐",
        "collection_info": null
    },
    {
        "title": "晦日与卢舍人同诣补阙城南林园",
        "author": "孙逖",
        "content": "芳年正月晦，假日早朝迴。\n欲尽三春赏，还钦二阮才。\n柳迎郊骑入，花近□庭开。\n宛是人寰外，真情寓物来。",
        "dynasty": "唐",
        "collection_info": null
    },
    {
        "title": "赠刘蓝田",
        "author": "卢象",
        "content": "篱中犬迎吠，出屋候柴扉。\n岁晏输井税，山村人暮归。\n晚田始家食，余布成我衣。\n对此能无事，劳君问是非。",
        "dynasty": "唐",
        "collection_info": null
    },
    {
        "title": "清明日青龙寺上方",
        "author": "刘长卿",
        "content": "上方偏可适，季月况堪过。\n远近人都至，东西山色多。\n夕阳留径草，新叶变庭柯。\n已度清明节，春愁如客何。",
        "dynasty": "唐",
        "collection_info": null
    },
    {
        "title": "羽山",
        "author": "萧颕士",
        "content": "九山方荡潏，三考伫良材。\n夏祖何屯圯，迁殛此山隈。\n空余下泉客，谁復辨黄能。",
        "dynasty": "唐",
        "collection_info": null
    },
    {
        "title": "游马耳山",
        "author": "萧颕士",
        "content": "兹山表东服，远近瞻其名。\n合沓尽溟涨，浑浑连太清。\n我来疑初伏，幽路无炎精。\n流水出溪尽，覆萝摇风轻。\n高深变气候，俯仰暮天晴。\n入谷烟雨润，登崖云日明。\n干坤正含养，种植总滋荣。\n草树皆秀色，雏麋乱新声。\n攀岩挹桂髓，洞穴拾瑶英。\n此地隐微径，何人得长生。\n宿心尚葛许，弥愿栖蓬瀛。\n太息宦名路，迟迴忠孝情。\n还丹昧远术，养素惭幽贞。\n安得从此去，悠然昇玉京。",
        "dynasty": "唐",
        "collection_info": null
    },
    {
        "title": "□□□赵载同游焦湖夜归作",
        "author": "萧颕士",
        "content": "□□将泽国，淜腾迎淮甸。\n东江输大江，别流从此县。\n仙尉俯胜境，轻桡恣游衍。\n自公暇有余，微尚得所愿。\n拈引间翰墨，风流尽欢宴。\n稍移井邑闲，始悦登眺便。\n遥岫逢应接，连塘乍迴转。\n划然气象分，万顷行可见。\n波中峰一点，云际帆千片。\n浩叹无端涯，孰知蕴虚变。\n往游信不厌，毕景方未还。\n兰□烟霭裏，延缘蒲稗间。\n势随风潮远，心与□□闲。\n迴见出浦月，雄光射东关。\n悠然蓬壶事，□□□衰颜。\n安得傲吏隐，弥年寓兹山。",
        "dynasty": "唐",
        "collection_info": null
    },
    {
        "title": "龙兴观金箓建醮",
        "author": "王翰",
        "content": "泰山岩岩兮凌紫氛，中有羣仙兮乘白云，陈金荐璧兮□□□。",
        "dynasty": "唐",
        "collection_info": null
    },
    {
        "title": "山中松",
        "author": "张鼎",
        "content": "枝耸碧云端，根侵藓壁盘。\n几经良匠顾，犹作散材看。\n雪积花开少，风多子落干。\n空存后凋色，岁晚出林峦。",
        "dynasty": "唐",
        "collection_info": null
    },
    {
        "title": "庭前晚花开",
        "author": "李白",
        "content": "西王母桃种我家，三千阳春始一花。\n结实苦迟为人笑，攀折唧唧长咨嗟。",
        "dynasty": "唐",
        "collection_info": null
    },
    {
        "title": "汉州王大录事宅作",
        "author": "杜甫",
        "content": "南溪老病客，相见下肩舆。\n近髮看乌帽，催莼煮白鱼。\n宅中平岸水，身外满床书。\n忆尔才名叔，含悽意有余。",
        "dynasty": "唐",
        "collection_info": null
    },
    {
        "title": "田家作",
        "author": "皇甫冉",
        "content": "卧见高原烧，闲寻空谷泉。\n土膏消腊后，麦陇发春前。\n药验桐君录，心齐庄子篇。\n荒村三数处，衰柳百余年。\n好就山僧去，时过野舍眠。\n汲流宁厌远，卜地本求偏。\n向子谙樵路，陶家置黍田。\n雪峰明晚景，风雁急寒天。\n且復冠名鹖，宁知冕戴蝉。\n问津夫子倦，荷莜丈人贤。\n顾物皆从尔，求心正傥然。\n稽康懒慢性，祗自恋风烟。",
        "dynasty": "唐",
        "collection_info": null
    },
    {
        "title": "寄刘方平",
        "author": "皇甫冉",
        "content": "十年不出蹊林中，一朝结束甘从戎。\n严子持竿心寂历，寥落荒篱遮旧宅。\n终日碧湍声自喧，暮秋黄菊花谁摘。\n每望南峰如对君，昨来不见多黄云。\n石径幽人何所在，玉泉疎钟时独闻。\n与君从来同语默，岂是悠悠但相识。\n天畔三秋空復情，袖中一字无由得。\n世人易合復易离，故交弃置求新知。\n叹息青青长不改，岁寒霜雪贞松枝。",
        "dynasty": "唐",
        "collection_info": null
    },
    {
        "title": "和中丞奉使承恩还终南旧居",
        "author": "皇甫冉",
        "content": "轩车寻旧隐，宾从满郊园。\n萧散烟霞兴，殷勤故老言。\n谢公山不改，陶令菊犹存。\n苔藓侵垂钓，松篁长闭门。\n风霜清吏事，江海谕君恩。\n祗召趋宣室，沈冥在一论。",
        "dynasty": "唐",
        "collection_info": null
    },
    {
        "title": "送令狐明府",
        "author": "皇甫冉",
        "content": "行当腊候晚，共惜岁阴残。\n闻道巴山远，如何蜀路难。\n荒林藏积雪，乱石起惊湍。\n君有亲人术，应令劳者安。",
        "dynasty": "唐",
        "collection_info": null
    },
    {
        "title": "同韩给事观毕给事画松石",
        "author": "皇甫冉",
        "content": "海峤微茫那得到，楚关迢递心空忆。\n夕郎善画岩间松，远意幽姿此何极。\n千条万叶纷异状，虎伏螭盘争劲力。\n扶疎半映晚天青，凝澹全和曙云黑。\n烟笼月照安可道，雨湿风吹未曾息。\n能将积雪辨晴光，每与连峰作寒色。\n龙楼不竞繁花吐，骑省偏宜遥夜直。\n罗浮道士访移来，少室山僧旧应识。\n掖垣深沈昼无事，终日亭亭在人侧。\n古槐衰柳宁足论，还对罘罳列行植。",
        "dynasty": "唐",
        "collection_info": null
    },
    {
        "title": "送从侄栖闲律师",
        "author": "皇甫冉",
        "content": "能知出世法，讵有在家心。\n南院开门送，东山策杖寻。\n经年期故里，及夏到空林。\n念远长劳望，朝朝草色深。",
        "dynasty": "唐",
        "collection_info": null
    },
    {
        "title": "舟中送李观",
        "author": "皇甫冉",
        "content": "江南近别亦依依，山晚川长客伴稀。\n独坐相思计行日，出门临水望君归。",
        "dynasty": "唐",
        "collection_info": null
    },
    {
        "title": "勅移橘栽",
        "author": "张彪",
        "content": "南橘北为枳，古来岂虚言。\n徙植期不变，阴阳感君恩。\n枝条皆宛然，本土封其根。\n及时望栽种，万里绕花园。\n滋味岂圣心，实以忧黎元。\n暂劳致力重，永感贡献烦。\n是嗟草木类，禀异于干坤。\n愿为王母桃，千岁奉至尊。",
        "dynasty": "唐",
        "collection_info": null
    },
    {
        "title": "晚霁登王六东阁",
        "author": "严维",
        "content": "试上江楼望，初逢山雨晴。\n连空青嶂合，向晚白云生。\n俊美要殊观，萧条见远情。\n情来不可极，日暮水流清。",
        "dynasty": "唐",
        "collection_info": null
    },
    {
        "title": "曲龙山歌 一",
        "author": "顾况",
        "content": "曲龙丈人冠藕花，其颜色映光明砂。\n玉绳金枝有通籍，五岳三山如一家。\n遥指丛霄呇灵岛，岛中晔晔无凡草。\n九仙傲倪折五芝，翠凤白麟回异道。\n石台石镜月长明，石洞石桥连上清。\n人间妻子见不识，拍云挥手升天行。\n摩天截汉何潇洒，四石五云更上下。\n下方小兆更拜焉，愿得骑云作车马。",
        "dynasty": "唐",
        "collection_info": null
    },
    {
        "title": "曲龙山歌 二",
        "author": "顾况",
        "content": "子欲居九夷，乘桴浮于海，圣人之意有所在。\n曲龙何在在海中，石室玉堂窅玲珑。\n其下琛怪之所产，其上灵栖復无限。\n无风浪顶高屋脊，有风天晴翻海眼。\n愿逐刚风骑吏旋，起居按摩参寥天。\n凤皇颊骨流珠佩，孔雀尾毛张翠盖。\n下看人界等虫沙，夜宿层城阿母家。",
        "dynasty": "唐",
        "collection_info": null
    },
    {
        "title": "柳宜城鹊巢歌",
        "author": "顾况",
        "content": "相公宅前杨柳树，野鹊飞来復飞去。\n东家斫树枝，西家斫树枝。\n东家西家斫树枝，发遣野鹊巢何枝。\n相君处分留野鹊，一月生得三箇儿。\n相君长命復富贵，口舌贫穷徒尔为。",
        "dynasty": "唐",
        "collection_info": null
    },
    {
        "title": "道该上人院石竹花歌",
        "author": "顾况",
        "content": "道该房前石竹丛，深浅紫，深浅红。\n婵娟灼烁委清露，小枝小叶飘香风。\n上人心中如镜中，永日垂帘观色空。",
        "dynasty": "唐",
        "collection_info": null
    },
    {
        "title": "九日",
        "author": "耿湋",
        "content": "九日强游登藻井，髮稀那敢插茱萸。\n横空过雨千峰出，大野新霜万壑铺。\n更望尊中菊花酒，殷勤能得几回沽。",
        "dynasty": "唐",
        "collection_info": null
    },
    {
        "title": "青阳馆望九子山",
        "author": "窦叔向",
        "content": "苍翠岧峣上碧天，九峰遥落县门前。\n毫芒映日千重树，涓滴垂空万丈泉。\n武帝南游曾驻跸，始皇东幸亦祈年。\n云祠绝迹终难访，唯有猨声到客边。",
        "dynasty": "唐",
        "collection_info": null
    },
    {
        "title": "青出蓝",
        "author": "王季友",
        "content": "芳蓝滋匹帛，人力半天经。\n浸润加新气，光辉胜本清。\n还同冰出水，不共草为萤。\n翻覆衣襟上，偏知造化灵。",
        "dynasty": "唐",
        "collection_info": null
    },
    {
        "title": "皇帝移晦日为中和节",
        "author": "王季友",
        "content": "皇心不向晦，改节号中和。\n淑气同风景，嘉名别咏歌。\n湔裙移旧俗，赐尺下新科。\n历象千年正，酺醵四海多。\n花随春令发，鸿度岁阳过。\n天地齐休庆，欢声欲荡波。",
        "dynasty": "唐",
        "collection_info": null
    },
    {
        "title": "送刘南史往杭州拜觐别驾叔",
        "author": "刘商",
        "content": "兄弟飘零自长年，见君眉白转相怜。\n清扬似玉须勤学，富贵由人不在天。\n万里榛芜迷旧国，两河烽火復相连。\n林中若使题书信，但问漳滨访客船。",
        "dynasty": "唐",
        "collection_info": null
    },
    {
        "title": "和汴州令狐相公白菊",
        "author": "杨巨源",
        "content": "兔园春欲尽，别有一丛芳。\n直似穷阴雪，全轻向晓霜。\n凝晖侵桂魄，晶彩夺萤光。\n素萼迎风舞，银房泫露香。\n水晶帘不隔，云母扇韬铓。\n纨袖呈瑶瑟，冰容启玉堂。\n今来碧油下，知自白云乡。\n留此非吾土，须移凤沼傍。",
        "dynasty": "唐",
        "collection_info": null
    },
    {
        "title": "赠陈判官求子花诗",
        "author": "杨巨源",
        "content": "油地轻绡碧且红，须怜纤手是良工。\n能生丽思千花外，善点秾姿五彩中。\n子细传看临霁景，殷勤持赠及春风。\n若将江上迎桃叶，一帖何妨锦绣同。",
        "dynasty": "唐",
        "collection_info": null
    },
    {
        "title": "同诸公过福先寺律院宣上人房",
        "author": "欧阳詹",
        "content": "律座下朝讲，昼门犹掩关。\n叨同静者来，正值高云闲。\n寂尔方丈内，莹然虚白间。\n千灯智慧心，片玉清羸颜。\n松色落深井，竹阴寒小山。\n晤言流曦晚，惆怅归人寰。",
        "dynasty": "唐",
        "collection_info": null
    },
    {
        "title": "城西别元九",
        "author": "白居易",
        "content": "城西三月三十日，别友辞春两恨多。\n帝里却归犹寂寞，通州独去又如何。",
        "dynasty": "唐",
        "collection_info": null
    },
    {
        "title": "陈家紫藤花下赠周判官",
        "author": "白居易",
        "content": "藤花无次第，万朵一时开。\n不是周从事，何人唤我来。",
        "dynasty": "唐",
        "collection_info": null
    },
    {
        "title": "游小洞庭",
        "author": "白居易",
        "content": "湖山上头别有湖，芰荷香气占仙都。\n夜含星斗分干象，晓映雷云作画图。\n风动绿苹天上浪，鸟栖寒照月中乌。\n若非神物多灵迹，争得长年冬不枯。",
        "dynasty": "唐",
        "collection_info": null
    },
    {
        "title": "伤蔡处士",
        "author": "杨衡",
        "content": "箧中遗草是琅玕，对此令人洒泪看。\n三径尚疑行迹在，数萤犹自映书残。\n晨光不借泉门晓，暝色空添陇树寒。\n欲问皇天天更远，有才无命说应难。",
        "dynasty": "唐",
        "collection_info": null
    },
    {
        "title": "奉使过石门瀑布",
        "author": "丘丹",
        "content": "溪上望悬泉，耿耿云中见。\n披榛上岩巘，绝壁正东面。\n千仞泻联珠，一潭喷飞霰。\n嵯灇满山响，坐觉炎氛变。\n照日类虹蜺，从风似绡练。\n灵奇既天造，惜处穷海甸。\n吾祖昔登临，谢公亦游衍。\n王程惧淹泊，下磴空延眷。\n千里雷尚闻，峦迴树葱蒨。\n奔波恭贱役，探讨媿前彦。\n永欲洗尘缨，终当惬兹愿。",
        "dynasty": "唐",
        "collection_info": null
    },
    {
        "title": "秋夕宿石门馆",
        "author": "丘丹",
        "content": "暝从石门宿，摇落四岩空。\n潭月漾山足，天河泻涧中。\n杉松寒似雨，猨鸟夕惊风。\n独卧不成寐，苍然想谢公。",
        "dynasty": "唐",
        "collection_info": null
    },
    {
        "title": "庐山瀑布",
        "author": "张碧",
        "content": "谁将织女机头练，贴出青山碧云面。\n造化工夫不等闲，剪破澄江凝一片。\n怪来洞口流呜咽，怕见三冬昼飞雪。\n石镜无光相对愁，漫漫顶上沈秋月。\n争得阳乌照山北，放出青天豁胸臆。\n黛花新染插天风，蓦吐中心烂银色。\n五月六月暑云飞，阁门远看澄心机。\n参差碎碧落岩畔，梅花乱摆当风散。",
        "dynasty": "唐",
        "collection_info": null
    },
    {
        "title": "林书记蔷薇",
        "author": "张碧",
        "content": "东风折尽诸花卉，是箇亭台冷如水。\n黄鹂舌滑跳柳阴，教看蔷薇吐金蘂。\n双成涌出琉璃宫，天香阔罩红熏笼。\n西施晓下吴王殿，乱抛娇脸新匀浓。\n瑶姬学绣流苏幔，绿夹殷红垂锦段。\n炎洲吹落满汀云，阮瑀庭前装一半。\n醉且书怀还復吟，蜀笺影裏霞光侵。\n秦娥晚凭栏干立，柔枝坠落青罗襟。\n殷勤无波绿池水，为君作镜开妆蘂。",
        "dynasty": "唐",
        "collection_info": null
    },
    {
        "title": "荅友人新栽松",
        "author": "张碧",
        "content": "石门新长青龙髯，虬身宛转云光粘。\n闻君爱我幽崖前，十株五株寒霜天。\n越溪老僧头削雪，曾云手植当庭月。\n三十年来遮火云，凉风五月生空门。\n愿君栽于清涧泉，贞姿莫迓夭桃妍。\n□□易开还易落，贞姿郁郁长依然。\n山童懒上孤峰巅，当窗划破屏风烟。",
        "dynasty": "唐",
        "collection_info": null
    },
    {
        "title": "金钱花 一",
        "author": "陈翥",
        "content": "袅露牵风夹瘦莎，一星星火遍窠窠。\n闲门永巷新秋裏，幸不伤廉莫怕多。",
        "dynasty": "唐",
        "collection_info": null
    },
    {
        "title": "金钱花 二",
        "author": "陈翥",
        "content": "古藓寒芜让品流，小斋多谢伴清幽。\n若教夷甫门前种，也是无多过一秋。",
        "dynasty": "唐",
        "collection_info": null
    },
    {
        "title": "山居雨霁即事",
        "author": "长孙佐辅",
        "content": "结茅苍岭下，自与喧卑隔。\n况值雷雨晴，郊原转岑寂。\n出门看反照，绕屋残溜滴。\n古路绝人行，荒陂响蝼蝈。\n篱崩瓜豆蔓，圃壤牛羊迹。\n断续古祠鸦，高低远村笛。\n喜闻东皋润，欲往未通屐。\n杖策试危桥，攀萝瞰苔壁。\n隣翁夜相访，缓酌聊跂石。\n新月出污尊，浮云在中舃。\n常隳腐儒操，谬习经邦画。\n有待时未知，非关慕沮溺。",
        "dynasty": "唐",
        "collection_info": null
    },
    {
        "title": "秋日登山",
        "author": "长孙佐辅",
        "content": "逐胜不怯寒，秋山闲独登。\n依稀小径通，深处逢来僧。\n侧右拥寒溜，欹松悬古藤。\n明书问知友，兴咏将谁能。",
        "dynasty": "唐",
        "collection_info": null
    },
    {
        "title": "自京师将赴黔南",
        "author": "窦巩",
        "content": "风雨荆州二月天，问人须雇峡中船。\n西南一望云和水，犹道黔南有四千。",
        "dynasty": "唐",
        "collection_info": null
    },
    {
        "title": "中秋夜洞庭圆月",
        "author": "姚合",
        "content": "素月闲秋景，骚人泛洞庭。\n沧波正澄霁，凉叶未飘零。\n练彩凝葭菼，霜容静杳冥。\n晓栖河畔鹤，宵映渚边萤。\n圆彩含珠魄，微颷发桂馨。\n谁怜采苹客，此夜宿孤汀。",
        "dynasty": "唐",
        "collection_info": null
    },
    {
        "title": "濉阳行",
        "author": "李涉",
        "content": "黄昏日暮驱羸马，夜宿濉阳烽火下。\n此地新经杀戮来，墟落无烟空碎瓦。\n层冰塞断隋朝水，一道银河贯千里。\n愁心翻覆梦难成，病仆呻吟呼不起。\n泗水三千招义军，本是征战邀殊勋。\n十年麾下蓄壮气，一朝此地为愁人。\n昨日太阳回照烛，转见天心重含育。\n早晚东风的发生，古堤春草年年绿。",
        "dynasty": "唐",
        "collection_info": null
    },
    {
        "title": "六叹 一",
        "author": "李涉",
        "content": "蓬莱岛边采珠客，西望人寰星汉隔。\n千重迭浪耸云高，万里平沙连月白。\n海中洞穴寻难极，水底鲛人半相识。\n玄蚌初开影暂明，骊龙欲近威难逼。\n辛苦风涛白首期，得珠却恨求珠时。\n隋侯殁世几千载，只今薄俗空嗤嗤。",
        "dynasty": "唐",
        "collection_info": null
    },
    {
        "title": "六叹 二",
        "author": "李涉",
        "content": "燕王爱贤筑金台，四方豪俊承风来。\n秦王烧书杀儒客，肘腋之中千里隔。\n去年八月幽幷道，昭王陵边哭秋草。\n今年二月游函关，秦家城外悲河山。\n河上山边车马路，残日青烟五陵树。",
        "dynasty": "唐",
        "collection_info": null
    },
    {
        "title": "六叹 三",
        "author": "李涉",
        "content": "关东病儒客梁城，五岁十回逢乱兵。\n烧人之家食人肉，狼虎炽心都未足。\n城裏愁云不开城，城头野草春还绿。\n五十余年忠烈臣，临难守节羞谋身。\n堂上英髦沈白刃，门前舆隶乘朱轮。\n千古伤心汴河水，阴天落日悲风起。",
        "dynasty": "唐",
        "collection_info": null
    },
    {
        "title": "却归巴陵途中走笔寄唐知言",
        "author": "李涉",
        "content": "去年腊月来夏口，黑风白浪打头吼。\n橹声轧轧摇不前，看他撩乱张帆走。\n逾月始到鹦鹉洲，呜呜暮角喧城头。\n逡巡未得见官长，梦寝但觉生愁忧。\n军中贤倅李监察，人马晓来兼手札。\n教令参谒礼数全，头头要处相称掣。\n唐氏一门今五龙，声华殷殷皆如钟。\n就中十一最年少，别有俊气横心胸。\n巧缀五言才刮骨，却怕柱天身硉矹。\n后辈无劳续出头，坳塘不合窥溟渤。\n君家三兄旧山侣，方寸久来常许与。\n不觉淹留两月余，风光漫烂生洲渚。\n宇文文学儒家子，竹绕书斋花映水。\n醉舞狂歌此地多，有时酩酊扶还起。\n猥蒙方伯怜饥贫，假名许得陪诸宾。\n酒家债负有填日，恣意颇敢排青缗。\n余瞿二家同爱客，园蔬任遣奴人摘。\n野狐泉头银叶方，一别十年今再觌。\n更有风流歙奴子，能将盘帕来欺尔。\n白马青袍豁眼明，许他真是查郎髓。\n良会芳时难再来，隟光电影长相催。\n扁舟惆怅人南去，目断江天凡几回。",
        "dynasty": "唐",
        "collection_info": null
    },
    {
        "title": "山中五无奈何 一",
        "author": "李涉",
        "content": "无奈落叶何，纷纷满衰草。\n疾来无气力，拥户不能扫。\n欲访云外人，都迷上山道。",
        "dynasty": "唐",
        "collection_info": null
    },
    {
        "title": "山中五无奈何 二",
        "author": "李涉",
        "content": "无奈涧水何，喧喧夜鸣石。\n疎林透斜月，散乱金光滴。\n欲访涧底人，路穷潭水碧。",
        "dynasty": "唐",
        "collection_info": null
    },
    {
        "title": "山中五无奈何 三",
        "author": "李涉",
        "content": "无奈阿鼎何，娇啼索梨栗。\n柴门正风雨，千向千回出。\n欲识老病心，赖渠将过日。",
        "dynasty": "唐",
        "collection_info": null
    },
    {
        "title": "山中五无奈何 四",
        "author": "李涉",
        "content": "无奈梅花何，满岩光似雪。\n春风总未至，独自惊时节。\n欲见惆怅心，又看花上月。",
        "dynasty": "唐",
        "collection_info": null
    },
    {
        "title": "江南杂题",
        "author": "张祜",
        "content": "积潦池新涨，颓垣址旧高。\n怒蛙横饱腹，鬬雀堕轻毛。\n碧瘦三棱草，红鲜百叶桃。\n幽栖日无事，痛饮读离骚。",
        "dynasty": "唐",
        "collection_info": null
    },
    {
        "title": "赋得福州白竹扇子",
        "author": "张祜",
        "content": "金泥小扇谩多情，未胜南工巧织成。\n藤缕雪光缠柄滑，篾铺银薄露花轻。\n清风坐向罗衫起，明月看从玉手生。\n犹赖早时君不弃，每怜初作合欢名。",
        "dynasty": "唐",
        "collection_info": null
    },
    {
        "title": "润州杨别驾宅送蒋侍御收兵归扬州",
        "author": "张祜",
        "content": "冷气清金虎，兵威壮铁冠。\n扬旌川色暗，吹角水风寒。\n人对辎軿醉，花垂睥睨残。\n羡归丞相阁，空望旧门阑。",
        "dynasty": "唐",
        "collection_info": null
    },
    {
        "title": "观泗州李常侍打毬",
        "author": "张祜",
        "content": "日出树烟红，开场画鼓雄。\n骤骑鞍上月，轻拨镫前风。\n斗转时乘势，旁捎乍迸空。\n等来低背手，争得旋分騣。\n远射门斜入，深排马迥通。\n遥知三殿下，长恨出征东。",
        "dynasty": "唐",
        "collection_info": null
    },
    {
        "title": "闲居",
        "author": "张祜",
        "content": "僻巷新苔徧，空庭弱柳垂。\n井栏防穉子，盆水试鹅儿。\n喜客加笾食，邀僧长路棋。\n未能抛世事，除此更何为。",
        "dynasty": "唐",
        "collection_info": null
    },
    {
        "title": "渡吴江",
        "author": "杜牧",
        "content": "堠馆人稀夜更长，姑苏城远树苍苍。\n江湖潮落高楼迥，河汉秋归广殿凉。\n月转碧梧移鹊影，露低红草湿萤光。\n文园诗侣应多思，莫醉笙歌掩华堂。",
        "dynasty": "唐",
        "collection_info": null
    },
    {
        "title": "元日观朝",
        "author": "厉玄",
        "content": "玉座临新岁，朝盈万国人。\n火连双阙晓，仗列五门春。\n瑞雪销鸳瓦，祥光在日轮。\n天颜不敢视，称庆拜空频。",
        "dynasty": "唐",
        "collection_info": null
    },
    {
        "title": "六月",
        "author": "赵璜",
        "content": "六月火云散，蝉声鸣树梢。\n秋风岂便借，客思已萧条。\n倾国三年别，烟霞一路遥。\n行人断消息，更上灞陵桥。",
        "dynasty": "唐",
        "collection_info": null
    },
    {
        "title": "樊川寒食",
        "author": "喻凫",
        "content": "新松□绿草，古柏翳黄沙。\n佩珂客惊鸟，绮罗人间花。\n蹙尘南北马，碾石去来车。\n川晚悲风动，坟前碎纸斜。",
        "dynasty": "唐",
        "collection_info": null
    },
    {
        "title": "芍药",
        "author": "潘咸",
        "content": "闲来竹亭赏，赏极蘂珠宫。\n叶已尽余翠，花纔半展红。\n媚欺桃李色，香夺绮罗风。\n每到春残日，芳华处处同。",
        "dynasty": "唐",
        "collection_info": null
    },
    {
        "title": "晚步",
        "author": "刘得仁",
        "content": "野步晚悠悠，山光澹早秋。\n远空沦日脚，多稼没人头。\n古木蝉齐噪，深塍水慢流。\n幽居迴不近，秋策却堪愁。",
        "dynasty": "唐",
        "collection_info": null
    },
    {
        "title": "村晚闲步",
        "author": "刘得仁",
        "content": "缓步出居处，过原边雁行。\n夕阳投草木，远水迎苍茫。\n野寺同蟾宿，云溪劚药尝。\n萧条霜景暮，极目尽堪伤。",
        "dynasty": "唐",
        "collection_info": null
    },
    {
        "title": "冬日题兴善寺崔律师院孤松",
        "author": "刘得仁",
        "content": "为此疎名路，频来访远松。\n孤标宜雪后，每见忆山中。\n静影生幽藓，寒声入迥空。\n何年植兹地，晓夕动清风。",
        "dynasty": "唐",
        "collection_info": null
    },
    {
        "title": "题新栽小松",
        "author": "刘得仁",
        "content": "满庭萧飒皆凡木，岂得飕飗似石溪。\n雪夜枝柯疑画出，月中长短共人齐。\n未知何日干天及，恐到秋来被鹤栖。\n却向旧山寻得处，白云根蕟觅应迷。",
        "dynasty": "唐",
        "collection_info": null
    },
    {
        "title": "栽松",
        "author": "刘得仁",
        "content": "翠色凛空庭，披衣独绕行。\n取从山顶崄，栽得道心生。\n未弱幽泉韵，焉论别木声。\n霜天残月在，转影入池清。",
        "dynasty": "唐",
        "collection_info": null
    },
    {
        "title": "十日菊",
        "author": "薛莹",
        "content": "昨日尊前折，万人酣晓香。\n今朝篱下见，满地委残阳。\n得失片时痛，荣枯一岁伤。\n未将同腐草，犹更有重霜。",
        "dynasty": "唐",
        "collection_info": null
    },
    {
        "title": "赴南巴留别苏台知己",
        "author": "贾岛",
        "content": "人过梅岭上，岁岁北风寒。\n落日孤舟去，青山万里看。\n猿声湘水静，草色洞庭宽。\n已料生涯事，只应持钓竿。",
        "dynasty": "唐",
        "collection_info": null
    },
    {
        "title": "红蔷薇",
        "author": "庄南杰",
        "content": "九天碎霞明泽国，造化工夫潜翦刻。\n翠叶长眉约细枝，殷红短刺钩春色。\n明日当楼晚香歇，金带盘空已成结。\n谢豹声催麦陇秋，熏风吹落猩猩血。",
        "dynasty": "唐",
        "collection_info": null
    },
    {
        "title": "晓歌",
        "author": "庄南杰",
        "content": "鵾鸡哭树星河转，海上金乌翅如电。\n嫦娥敛髮绾云头，玉女舒霞织天面。\n九土厨烟满城邑，商洛陇头车马急。\n魏宫钟动绣窗明，梦娥惊对残灯立。",
        "dynasty": "唐",
        "collection_info": null
    },
    {
        "title": "春草歌",
        "author": "庄南杰",
        "content": "漠漠绵绵几多思，无言领得春风意。\n花裁小锦绣晴空，叶抽碧簟铺平地。\n含芳弔影争芬敷，绕云恨起山蘼芜。\n离人不忍到此处，泪娥滴尽双真珠。",
        "dynasty": "唐",
        "collection_info": null
    },
    {
        "title": "古松歌",
        "author": "庄南杰",
        "content": "山上山下松，森沈翠盖烟。\n龟鳞犀甲鏁支体，泉声雨脚洗春风。\n深碧麈尾埽冥蒙，浅黄龙腹盘穹崇。\n拏天攫地数千尺，恐作云雨归维嵩。\n维嵩成大厦，莫遣邂逅逢樵者。",
        "dynasty": "唐",
        "collection_info": null
    },
    {
        "title": "龙门八韵",
        "author": "薛能",
        "content": "河浸华夷阔，山横宇宙雄。\n高波万丈泻，夏禹几年功。\n川迸晴明雨，林生旦暮风。\n人看飜进退，鸟性断西东。\n气逐云归海，声驱石落空。\n近身毛乍竖，当面语难通。\n沸沫归何处，盘涡傍此中。\n从来化鬐者，攀去路应同。",
        "dynasty": "唐",
        "collection_info": null
    },
    {
        "title": "新雪",
        "author": "薛能",
        "content": "细落麤和忽復繁，顿清朝市不闻喧。\n天迷皓色风何乱，地湿春泥土半飜。\n香暖会中怀岳寺，樵鸣村外想家园。\n闲吟只爱煎茶澹，斡破平光向近轩。",
        "dynasty": "唐",
        "collection_info": null
    },
    {
        "title": "送判官赴京",
        "author": "薛能",
        "content": "阙下情偏已绝稀，天涯身远復相依。\n庭花每对从容落，夜烛多同笑语归。\n君子是行应柏署，鄙人何望即柴扉。\n青云若遇交亲话，白璧无心待发挥。",
        "dynasty": "唐",
        "collection_info": null
    },
    {
        "title": "溪东岑望天都山",
        "author": "朱景玄",
        "content": "目望浮山丘，梯云上东岑。\n羣峰争入冥，巉巉生太阴。\n昔贤此升仙，结构穷耸深。\n未晓日先照，当昼色半沈。\n风泉雪霜飞，云树琼玉林。\n大道非闭隔，无路不可寻。\n窥镜澄夙虑，望坛起敬心。\n一从呼子安，永绝金玉音。",
        "dynasty": "唐",
        "collection_info": null
    },
    {
        "title": "夜行次东关逢魏扶东归",
        "author": "许浑",
        "content": "南北断蓬飘，长亭酒一瓢。\n残云归太华，疏雨过中条。\n树色随关[迥]，河声入塞遥。\n劳歌此分首，风急马萧萧。",
        "dynasty": "唐",
        "collection_info": null
    },
    {
        "title": "南游湘汉寄友人",
        "author": "李频",
        "content": "南去远三京，三湘五月行。\n巴江雪水下，楚泽火云生。\n向野聊中饮，乘凉探暮程。\n离怀不可说，已近峡猨声。",
        "dynasty": "唐",
        "collection_info": null
    },
    {
        "title": "送刘山人归洞庭",
        "author": "李频",
        "content": "却共孤云去，高眠最上峰。\n半湖乘早月，中路入疏钟。\n秋尽虫声急，夜深山雨重。\n当时同隐者，分得几株松。",
        "dynasty": "唐",
        "collection_info": null
    },
    {
        "title": "早发",
        "author": "李郢",
        "content": "野店星河在，行人道路长。\n孤灯怜宿处，斜月厌新装。\n草色多寒露，虫声似故乡。\n清秋无限恨，残菊过重阳。",
        "dynasty": "唐",
        "collection_info": null
    },
    {
        "title": "题惠山",
        "author": "李郢",
        "content": "乳洞阴阴碧涧连，杉松六月冷无蝉。\n黄昏飞尽白蝙蝠，茶火数星山寂然。",
        "dynasty": "唐",
        "collection_info": null
    },
    {
        "title": "雨中看山榴落花",
        "author": "李郢",
        "content": "山榴逼砌栽，山火一团开。\n尽日风兼雨，春渠拥作堆。",
        "dynasty": "唐",
        "collection_info": null
    },
    {
        "title": "寄友人乞菊栽",
        "author": "李郢",
        "content": "药阑经雨正堪锄，白菊烦君乞数株。\n潘岳赋中芳思在，陶潜篱下绿英无。\n移来稍及蝉鸣树，种罢长教酒满壶。\n□子成仙纵难学，九秋思看集鸠雏。",
        "dynasty": "唐",
        "collection_info": null
    },
    {
        "title": "江边柳",
        "author": "李郢",
        "content": "东风晴色挂阑干，眉叶初晴畏晓寒。\n江上别筵终日有，绿条春在长应难。",
        "dynasty": "唐",
        "collection_info": null
    },
    {
        "title": "鹅儿",
        "author": "李郢",
        "content": "腊后闲行村舍边，黄鹅清水真可怜。\n何穷散乱随新草，永日淹留在野田。\n无事羣鸣遮水际，争来引颈逼人前。\n风吹楚泽蒹葭暮，看下寒溪逐去船。",
        "dynasty": "唐",
        "collection_info": null
    },
    {
        "title": "酬友人春暮寄枳花茶",
        "author": "李郢",
        "content": "昨日东风吹枳花，酒醒春晚一瓯茶。\n如云正护幽人壍，似雪纔分野老家。\n金饼拍成和雨露，玉尘煎出照烟霞。\n相如病渴今全校，不羡生台白颈鵶。",
        "dynasty": "唐",
        "collection_info": null
    },
    {
        "title": "郢自街西醉归马鞭坠失崔员外起秘书知其阙用皆许见贻俄顷之间二信俱至短长坚重价不相饶辄抒短章仰酬珍锡",
        "author": "李郢",
        "content": "蜀岩阴面冷冥冥，偃雪欺霜半露青。\n铦刃翦裁多鹊媚，细鞘挥拂带龙腥。\n崖垂万仞知无影，藓渍千年合有灵。\n兰省贵寮蓬阁吏，一时缄赠到云亭。",
        "dynasty": "唐",
        "collection_info": null
    },
    {
        "title": "即目",
        "author": "李郢",
        "content": "自笑腾腾者，非憨又不狂。\n何为跧似鼠，而復怯于麞。\n落拓无生计，伶俜恋酒乡。\n冥搜得诗窟，偶战出文场。\n爱雪愁冬尽，怀人觉夜长。\n石楼多爽气，柽案有余香。\n运去非关拙，时来不在忙。\n平生两闲暇，孤趣满沧浪。",
        "dynasty": "唐",
        "collection_info": null
    },
    {
        "title": "罗敷东馆亭下流泉云至前山拥咽经岁移时掬弄惆怅成章",
        "author": "李郢",
        "content": "看山亭下小鸣泉，呜咽难通亦可怜。\n惆怅无人为疎凿，拥愁含恨过年年。",
        "dynasty": "唐",
        "collection_info": null
    },
    {
        "title": "白樱树",
        "author": "于武陵",
        "content": "记得花开雪满枝，和蠭和蝶带花移。\n如今花落游蠭去，空作主人惆怅诗。",
        "dynasty": "唐",
        "collection_info": null
    },
    {
        "title": "过南城县麻姑山 一",
        "author": "崔橹",
        "content": "似前如却玉堆堆，薄带轻烟翠好裁。\n斜倚兔钩孤影伴，校低仙掌一头来。\n盘疑虎伏形难写，展认龙拏势未迴。\n惊讶昔人曾羽化，此中争不接瑶台。",
        "dynasty": "唐",
        "collection_info": null
    },
    {
        "title": "过南城县麻姑山 二",
        "author": "崔橹",
        "content": "诗手难题画手惭，浅青浓碧垒东南。\n尘愁世界忙心在，霞伴神仙稳梦酣。\n雨涕自悲看雪鬓，星冠无计整云篸。\n家风负荷须名宦，可惜千峰绿似蓝。",
        "dynasty": "唐",
        "collection_info": null
    },
    {
        "title": "过南城县麻姑山 三",
        "author": "崔橹",
        "content": "差烟危碧半斜晖，何代仙人此羽飞。\n高袖镇长寒柏暗，古祠时復彩云归。\n红尘鞭马颜将换，碧落骖鸾意有违。\n声利繫身家繫念，今生辜负六铢衣。",
        "dynasty": "唐",
        "collection_info": null
    },
    {
        "title": "和友人题僧院蔷薇花三首 一",
        "author": "崔橹",
        "content": "何人移得在蝉家，瑟瑟枝条簇簇霞。\n争那寂寥埋草暗，不胜惆怅舞风斜。\n无缘影对金尊酒，可惜香和石鼎茶。\n看取老僧齐物意，一般抛掷等凡花。",
        "dynasty": "唐",
        "collection_info": null
    },
    {
        "title": "和友人题僧院蔷薇花三首 二",
        "author": "崔橹",
        "content": "忍委芳心此地开，似霞颜色苦低迴。\n风惊少女偷香去，雨认巫娥觅伴来。\n今日独怜僧院种，旧山曾映钓矶栽。\n三清上客知惆怅，劝我春醪一两杯。",
        "dynasty": "唐",
        "collection_info": null
    },
    {
        "title": "和友人题僧院蔷薇花三首 三",
        "author": "崔橹",
        "content": "露香如醉态如慵，斜压危阑草色中。\n试问更谁过野寺，无憀徒自舞春风。\n兰缸尚惜连明在，锦帐先愁入夏空。\n一日几回来又去，不能容易舍深红。",
        "dynasty": "唐",
        "collection_info": null
    },
    {
        "title": "春晚泊船江村",
        "author": "崔橹",
        "content": "芳草青青古渡头，渔家住处暂维舟。\n残花半树悄无语，细雨满天风似愁。\n家信不来春又晚，客程难尽水空流。\n自怜爱失心期约，看取花时更远游。",
        "dynasty": "唐",
        "collection_info": null
    },
    {
        "title": "柳",
        "author": "崔橹",
        "content": "风慢日迟迟，拖烟拂水时。\n惹将千万恨，繫在短长枝。\n骨輭张郎瘦，腰轻楚女饥。\n故园归未得，多少断肠思。",
        "dynasty": "唐",
        "collection_info": null
    },
    {
        "title": "莲花",
        "author": "崔橹",
        "content": "影欹晴浪势欹烟，恨态缄言日抵年。\n轻雾晓和香积饭，片红时堕化人船。\n人间有笔应难画，雨后无尘更好怜。\n何限断肠名不得，倚风娇怯醉腰偏。",
        "dynasty": "唐",
        "collection_info": null
    },
    {
        "title": "残莲花 一",
        "author": "崔橹",
        "content": "倚风无力减香时，涵露如啼卧翠池。\n金谷楼前马嵬下，世间殊色一般悲。",
        "dynasty": "唐",
        "collection_info": null
    },
    {
        "title": "残莲花 二",
        "author": "崔橹",
        "content": "不耐高风怕冷烟，瘦红欹委倒青莲。\n无人解把无尘袖，盛取残香尽日怜。",
        "dynasty": "唐",
        "collection_info": null
    },
    {
        "title": "惜莲花",
        "author": "崔橹",
        "content": "半塘前日染来红，瘦尽金方昨夜风。\n留样最嗟无巧笔，护香谁为惜熏笼。\n缘停翠棹沈吟看，忍使良波积渐空。\n魂断旧溪顦顇态，冷烟残粉楚台东。",
        "dynasty": "唐",
        "collection_info": null
    },
    {
        "title": "岳阳云梦亭看莲花",
        "author": "崔橹",
        "content": "似醉如慵一水心，斜阳欲暝彩云深。\n清明月照羞无语，凉冷风吹势不禁。\n曾向楚台和雨看，只于吴苑弄船寻。\n当时为汝题诗徧，此地依前泥苦吟。",
        "dynasty": "唐",
        "collection_info": null
    },
    {
        "title": "村路菊花",
        "author": "崔橹",
        "content": "褭风惊未定，溪影晚来寒。\n不得重阳节，虚将满把看。\n神仙谁采掇，烟雨惜雕残。\n牧竖樵童看，应教爱尔难。",
        "dynasty": "唐",
        "collection_info": null
    },
    {
        "title": "题山驿新桐花",
        "author": "崔橹",
        "content": "雨余烟腻暖香浮，影暗斜阳古驿楼。\n丹凤总巢阿阁去，紫花空映楚云愁。\n堪怜翠盖奇于画，更惜芳庭冷似秋。\n长日老春看落尽，野禽闲咔碧悠悠。",
        "dynasty": "唐",
        "collection_info": null
    },
    {
        "title": "山路木芙蓉",
        "author": "崔橹",
        "content": "不向横塘泥裏栽，两株晴笑碧岩隈。\n枉教绝世深红色，只向深山僻处开。\n万里王孙应有恨，三年贾傅惜无才。\n缘花更叹人间事，半日江边怅望迴。",
        "dynasty": "唐",
        "collection_info": null
    },
    {
        "title": "新柳",
        "author": "崔橹",
        "content": "无情柔态任春催，似不胜风倚古台。\n多少去年今日恨，御沟颜色洞庭来。",
        "dynasty": "唐",
        "collection_info": null
    },
    {
        "title": "临川见新柳",
        "author": "崔橹",
        "content": "不见江头三四日，桥边杨柳老金丝。\n岸南岸北往来渡，带雨带烟深浅枝。\n何处故乡牵梦想，两迴他国见荣衰。\n汀州草色亦如此，愁杀远人人不知。",
        "dynasty": "唐",
        "collection_info": null
    },
    {
        "title": "南阳见柳",
        "author": "崔橹",
        "content": "夜来风入最高枝，罥断愁肠几尺丝。\n楚塞曾吟烟午处，曲江长忆雪晴时。\n金衔细毂萦迴岸，戍笛牛歌远近陂。\n还把旧年惆怅意，武安城下一吟诗。",
        "dynasty": "唐",
        "collection_info": null
    },
    {
        "title": "别君山",
        "author": "崔橹",
        "content": "点空夸黛妬愁媚，何必浮来结梦思。\n惭媿二年青翠色，惹窗黏枕伴吟诗。",
        "dynasty": "唐",
        "collection_info": null
    },
    {
        "title": "宿寿安山阴馆闻泉",
        "author": "崔橹",
        "content": "一支清急万山来，穿竹喧飞破石苔。\n梦在故乡临欲到，声闻孤枕却惊迴。\n多愁鬓髮余甘老，有限年光尔莫催。\n绿忆旧游相似处，月明山响子陵台。",
        "dynasty": "唐",
        "collection_info": null
    },
    {
        "title": "共佳人守岁",
        "author": "刘绮庄",
        "content": "桂华穷北陆，荆艳作东邻。\n残妆欲送晓，薄衣已迎春。\n举袖争流雪，分歌竞绕尘。\n不应将共醉，年去远催人。",
        "dynasty": "唐",
        "collection_info": null
    },
    {
        "title": "樱桃花",
        "author": "皮日休",
        "content": "婀娜枝香拂酒壶，向阳疑是不融酥。\n晚来嵬峨浑如醉，惟有春风独自扶。",
        "dynasty": "唐",
        "collection_info": null
    },
    {
        "title": "夜看樱桃花",
        "author": "皮日休",
        "content": "纤枝瑶月弄圆霜，半入邻家半入墙。\n刘阮不知人独立，满衣清露到明香。",
        "dynasty": "唐",
        "collection_info": null
    },
    {
        "title": "咏白莲 一",
        "author": "皮日休",
        "content": "腻于琼粉白于脂，京兆夫人未画眉。\n静婉舞偷将动处，西施嚬效半开时。\n通宵带露妆难洗，尽日凌波步不移。\n愿作水仙无别意，年年图与此花期。",
        "dynasty": "唐",
        "collection_info": null
    },
    {
        "title": "咏白莲 二",
        "author": "皮日休",
        "content": "细嗅深看暗断肠，从今无意爱红芳。\n折来只合琼为客，把种应须玉甃塘。\n向日但疑酥滴水，含风浑讶雪生香。\n吴王台下开多少，遥似西施上素妆。",
        "dynasty": "唐",
        "collection_info": null
    },
    {
        "title": "赤门堰白莲花",
        "author": "皮日休",
        "content": "缟带与纶巾，轻舟漾赤门。\n千迴紫萍岸，万顷白莲村。\n荷露倾衣袖，松风入髻根。\n潇疎今若此，争不尽余尊。",
        "dynasty": "唐",
        "collection_info": null
    },
    {
        "title": "丙午岁旦",
        "author": "司空图",
        "content": "鸡报已判春，中年抱疾身。\n晓催庭火暗，风带寺幡新。\n多虑无成事，空休是吉人。\n梅花浮寿酒，莫笑又移巡。",
        "dynasty": "唐",
        "collection_info": null
    },
    {
        "title": "丁巳元日",
        "author": "司空图",
        "content": "禀朔华夷会，开春气象生。\n日随行阙近，岳为寿觞晴。\n作睿由稽古，昭仁事措刑。\n上玄劳眷佑，高庙保忠贞。\n星变当移幸，人心喜奉迎。\n传呼清御道，雪涕识臣诚。\n鼎餁和方济，台阶润欲平。\n扶天咨协力，併日召延英。\n金跃洪鑪动，云驱众蛰惊。\n关中留王气，席上纵奇兵。\n累降搜贤诏，兼持进善旌。\n短辕收骥步，直路发鹏程。\n自乏匡时略，非沽矫俗名。\n鹤笼何足献，蜗舍别无营。\n羸带漳滨病，吟哀越客声。\n移居荒药圃，耗志在棋枰。\n醉忘身空老，书怜眼尚明。\n偶能甘蹇分，岂是薄浮荣。\n虑戒防微浅，□知近利轻。\n献陵三百里，寤寐祷时清。",
        "dynasty": "唐",
        "collection_info": null
    },
    {
        "title": "光启三年人日逢鹿",
        "author": "司空图",
        "content": "浮世仍逢乱，安排赖佛书。\n劳生中寿少，抱疾上昇疎。\n日暖人逢鹿，园荒雪带锄。\n知非今又过，蘧瑗最怜渠。",
        "dynasty": "唐",
        "collection_info": null
    },
    {
        "title": "浙上重阳",
        "author": "司空图",
        "content": "登高唯北望，菊助可□明。\n离恨初逢节，贫居只喜晴。\n好文时可见，学稼老无成。\n莫叹关山阻，何当不阻兵。",
        "dynasty": "唐",
        "collection_info": null
    },
    {
        "title": "乙巳岁愚春秋四十九辞疾拜章将免左掖重阳独登上方",
        "author": "司空图",
        "content": "雪鬓不禁镊，知非又此年。\n退居还有旨，荣路免妨贤。\n落落鸣蛩鸟，晴霞度雁天。\n自无佳节兴，依旧菊篱边。",
        "dynasty": "唐",
        "collection_info": null
    },
    {
        "title": "重阳山居",
        "author": "司空图",
        "content": "此身逃难入乡关，八度重阳在旧山。\n篱菊乱来成烂熳，家僮常得解登攀。\n年随历日三分尽，醉伴浮生一片闲。\n满目秋光还似镜，殷勤为我照衰颜。",
        "dynasty": "唐",
        "collection_info": null
    },
    {
        "title": "旅中重阳",
        "author": "司空图",
        "content": "乘时争路秪危身，经乱登高有几人。\n今岁节唯南至在，旧交坟向北邙新。\n当歌共惜初筵乐，且健无辞后会频。\n莫道中冬犹有闰，蟾声纔尽即青春。",
        "dynasty": "唐",
        "collection_info": null
    },
    {
        "title": "南至日",
        "author": "司空图",
        "content": "年年山□□来频，莫强孤危竞要津。\n吉卦偶成开病眼，暖檐还葺寄羸身。\n求仙自躁非无药，报国当材别有人。\n鬓髮堪伤白已遍，镜中更待白眉新。",
        "dynasty": "唐",
        "collection_info": null
    },
    {
        "title": "五月九日",
        "author": "司空图",
        "content": "金石皆销铄，贤愚共网罗。\n达从诗似偈，狂觉哭胜歌。\n高燕凌鸿鹄，枯槎压芰荷。\n此中无别境，此外是闲魔。",
        "dynasty": "唐",
        "collection_info": null
    },
    {
        "title": "庚子腊月五日",
        "author": "司空图",
        "content": "复道朝延火，严城夜涨尘。\n骅骝思故第，鹦鹉失佳人。\n禁漏虚传点，妖星不振辰。\n何当迴万乘，重覩玉京春。",
        "dynasty": "唐",
        "collection_info": null
    },
    {
        "title": "中元夜看月",
        "author": "罗隐",
        "content": "朦胧南溟月，汹涌出云涛。\n下射长鲸眼，遥分玉兔毫。\n势来牛斗动，路越宵冥高。\n竟夕瞻光影，昂头把白醪。",
        "dynasty": "唐",
        "collection_info": null
    },
    {
        "title": "木兰",
        "author": "唐彦谦",
        "content": "众花摇落正无憀，脉脉芳丛契后凋。\n舒卷绿苞临小槛，剪裁檀的缀长条。\n独当春尽情何限，尚有秋期别未遥。\n桃叶近来消息绝，见君长忆渡江桡。",
        "dynasty": "唐",
        "collection_info": null
    },
    {
        "title": "玉蘂",
        "author": "唐彦谦",
        "content": "玉蘂两高树，相辉松桂旁。\n向来尘不杂，此夜月仍光。\n秀掩丛兰色，艳吞秾李芳。\n世人嫌具美，何必更清香。",
        "dynasty": "唐",
        "collection_info": null
    },
    {
        "title": "莲",
        "author": "唐彦谦",
        "content": "新莲映多浦，迢递绿塘东。\n静影摇波日，寒香映水风。\n金尘飘落蘂，玉露洗残红。\n看着余芳少，无人问的中。",
        "dynasty": "唐",
        "collection_info": null
    },
    {
        "title": "望岳时贼据华夏",
        "author": "唐彦谦",
        "content": "长路风埃隔楚氛，忽惊神岳映朝曛。\n削成绝壁五千仞，高揖泥金七十君。\n祝史秘辞今莫睹，从臣嘉颂久无闻。\n幽人闲望封中地，好为吾皇起白云。",
        "dynasty": "唐",
        "collection_info": null
    },
    {
        "title": "片石",
        "author": "唐彦谦",
        "content": "小斋庐阜石，寄自沃洲僧。\n山客劳携笈，幽人自得朋。\n瘦云低作段，野浪冻成云。\n便可同清话，何须有物凭。",
        "dynasty": "唐",
        "collection_info": null
    },
    {
        "title": "柳",
        "author": "唐彦谦",
        "content": "春风向杨柳，能事尽风流。\n有意疑张绪，无情见莫愁。\n依然金谷在，宁免武昌偷。\n前路难回首，何须苦映楼。",
        "dynasty": "唐",
        "collection_info": null
    },
    {
        "title": "垂柳",
        "author": "唐彦谦",
        "content": "垂柳碧髯茸，楼昏带雨容。\n思量成昼梦，来去发春慵。\n梳洗凭张敞，乘骑笑稚恭。\n碧虚从转笠，红烛近高舂。\n怨脸明秋水，愁眉淡远峰。\n小园花尽蝶，静院酒醒蛩。\n旧作琴台凤，今为药店龙。\n宝奁抛掷久，一任景阳钟。",
        "dynasty": "唐",
        "collection_info": null
    },
    {
        "title": "紫薇花",
        "author": "唐彦谦",
        "content": "素秋寒露重，芳事固应稀。\n小槛临清沼，高丛见紫薇。\n温{麻/昷}终有思，暗淡岂无辉。\n见欲迷交甫，谁能状宓妃。\n妆新犹倚镜，步缓不胜衣。\n怳似新相得，伥如久未归。\n又疑神女过，犹佩七香帏。\n还似星娥织，初临五綵机。\n庆云今已集，威凤莫惊飞。\n绮笔题难尽，烦君白玉徽。",
        "dynasty": "唐",
        "collection_info": null
    },
    {
        "title": "望中条",
        "author": "唐彦谦",
        "content": "虞乡县西郭，改观揖中条。\n第蓄终南小，交□□□遥。\n崦深应有寺，峰近恐通桥。\n为语前村叟，他时寄采樵。",
        "dynasty": "唐",
        "collection_info": null
    },
    {
        "title": "蒙谷山",
        "author": "唐彦谦",
        "content": "蒙谷山低碧海枯，仲君闲坐说麻姑。\n遥天鹤语知虚实，长夜神光竟有无。\n秘祝斋心开九转，侍臣回首听三呼。\n交朋漫信文成术，短烛瑶坛漏满壶。",
        "dynasty": "唐",
        "collection_info": null
    },
    {
        "title": "菊",
        "author": "唐彦谦",
        "content": "雪菊金英两断肠，蝶翎蜂鼻带清香。\n寒村宿雾临幽径，废苑斜晖傍短墙。\n近取松筠为伴侣，远将桃李作参商。\n年来病肺疎杯酒，每忆龙山似故乡。",
        "dynasty": "唐",
        "collection_info": null
    },
    {
        "title": "山中",
        "author": "方干",
        "content": "爱山却把图书卖，嗜酒空教僮仆赊。\n秪向阶前便渔钓，那知枕上有云霞。\n暗泉出石飞仍咽，小径通桥直復斜。\n窗竹未抽今夏笋，庭梅曾试当年花。\n姓名未及陶弘景，髭鬓白于姜子牙。\n松月水烟千古在，未知终久属谁家。",
        "dynasty": "唐",
        "collection_info": null
    },
    {
        "title": "次韵和卢先辈避难寺居看牡丹",
        "author": "王驾",
        "content": "乱后寄僧居，看花恨有余。\n香宜闲静立，态似别离初。\n朵密红相照，栏低画不如。\n狂风任吹却，最共野人疎。",
        "dynasty": "唐",
        "collection_info": null
    },
    {
        "title": "晨兴",
        "author": "翁承赞",
        "content": "鼓绝天街冷雾收，晓来风景已堪愁。\n槐无颜色因经雨，菊有精神为傍秋。\n自爱鲜飙生户外，不教闲事住心头。\n披襟徐步一萧洒，吟绕盆池想狎鸥。",
        "dynasty": "唐",
        "collection_info": null
    },
    {
        "title": "江上吟晓",
        "author": "王贞白",
        "content": "一叶野人舟，长将载酒游。\n夜来吟思苦，江上月华秋。\n晓露满红蓼，轻波扬白鸥。\n渔翁似有约，相伴钓中流。",
        "dynasty": "唐",
        "collection_info": null
    },
    {
        "title": "过商山",
        "author": "王贞白",
        "content": "一宿白云根，时经采麝村。\n数峰虽似蜀，当昼不闻猨。\n马立溪沙浅，人争阁道喧。\n明朝弃襦罢，步步入金门。",
        "dynasty": "唐",
        "collection_info": null
    },
    {
        "title": "泛镜湖□□",
        "author": "王贞白",
        "content": "我泛镜湖日，未生千里莼。\n时无贺宾客，谁识谪仙人。\n吟对四时雪，忆游三岛春。\n恶闻忘越事，洗耳大江滨。",
        "dynasty": "唐",
        "collection_info": null
    },
    {
        "title": "太湖石",
        "author": "王贞白",
        "content": "谁怜孤峭质，移在太湖心。\n出得风波外，任他池馆深。\n不同花逞艳，多媿竹垂阴。\n一片至坚操，那忧岁月侵。",
        "dynasty": "唐",
        "collection_info": null
    },
    {
        "title": "依韵和干公题庭中太湖石二首 一",
        "author": "王贞白",
        "content": "山立秪盈寻，高奇药圃阴。\n风涛打欲醉，岩穴蛰方深。\n藓点晴偏绿，蛩藏晓竞吟。\n岁寒终不变，堪比古人心。",
        "dynasty": "唐",
        "collection_info": null
    },
    {
        "title": "依韵和干公题庭中太湖石二首 二",
        "author": "王贞白",
        "content": "徒劳水府寻，宛在玉堂阴。\n兰圃安虽窄，盆池映转深。\n山僧来尽爱，诗客见先吟。\n若是买花者，年年不计心。",
        "dynasty": "唐",
        "collection_info": null
    },
    {
        "title": "书陶潜醉石",
        "author": "王贞白",
        "content": "片石陶真性，非为曲糵昏。\n争如累月醉，不笑独醒人。\n积迭莓苔色，交加薜荔根。\n至今重九日，犹待白衣魂。",
        "dynasty": "唐",
        "collection_info": null
    },
    {
        "title": "看天王院牡丹",
        "author": "王贞白",
        "content": "前年帝里探春时，寺寺名花我尽知。\n今日长安已灰烬，忍随南国对芳枝。",
        "dynasty": "唐",
        "collection_info": null
    },
    {
        "title": "芍药",
        "author": "王贞白",
        "content": "芍药承春宠，何曾羡牡丹。\n麦秋能几日，谷雨只微寒。\n妬态风频起，娇妆露欲残。\n芙蓉浣纱伴，长恨隔波澜。",
        "dynasty": "唐",
        "collection_info": null
    },
    {
        "title": "独芙蓉",
        "author": "王贞白",
        "content": "方塘清晓镜，独照玉容秋。\n蠹芰不相采，敛苹空自愁。\n日斜还顾影，风起强垂头。\n芳意羡何物，双双鸂鶒游。",
        "dynasty": "唐",
        "collection_info": null
    },
    {
        "title": "冯氏书斋小松二首 一",
        "author": "王贞白",
        "content": "孤根生远岳，移植翠枝添。\n自秉雪霜操，任他蜂蝶嫌。\n微阴连迥竹，清韵入疎帘。\n耸势即空碧，时人看莫厌。",
        "dynasty": "唐",
        "collection_info": null
    },
    {
        "title": "冯氏书斋小松二首 二",
        "author": "王贞白",
        "content": "得地已经岁，清音昼夜闻。\n根涵旧山土，叶间近溪云。\n野鹤望长远，庭花笑不羣。\n须知摇落后，众木始能分。",
        "dynasty": "唐",
        "collection_info": null
    },
    {
        "title": "社日村居",
        "author": "张蠙",
        "content": "鹅湖山下稻粱肥，㹠穽鸡栖对掩扉。\n桑柘影斜春社散，家家扶得醉人归。",
        "dynasty": "唐",
        "collection_info": null
    },
    {
        "title": "八月十六夜月",
        "author": "卢延让",
        "content": "十六胜三五，中天照大荒。\n秪讹些子缘，应号没多光。\n桂老犹全在，蟾深未煞忙。\n难期一年事，到晓泥诗章。",
        "dynasty": "唐",
        "collection_info": null
    },
    {
        "title": "冬除夜书情",
        "author": "卢延让",
        "content": "兀兀坐无味，思量谁与隣。\n数星深夜火，一箇远乡人。\n雁翥天微雪，风号树欲春。\n愁章自难过，不觉苦吟频。",
        "dynasty": "唐",
        "collection_info": null
    },
    {
        "title": "观新岁朝贺",
        "author": "卢延让",
        "content": "龙墀初立仗，鸳鹭列班行。\n元日燕脂色，朝天桦烛香。\n表章堆玉案，缯帛满牙床。\n三百年如此，无因及我唐。",
        "dynasty": "唐",
        "collection_info": null
    },
    {
        "title": "中秋月",
        "author": "曹松",
        "content": "九十日秋色，今秋已十分。\n孤光吞列宿，四面绝微云。\n众木排疎影，寒流迭细纹。\n遥遥望丹桂，心绪更纷纷。",
        "dynasty": "唐",
        "collection_info": null
    },
    {
        "title": "寄方干",
        "author": "曹松",
        "content": "桐庐江水闲，终日对柴关。\n因想别离处，不知多少山。\n钓舟春岸阔，庭树晚烟还。\n莫便求栖隐，桂枝堪恨颜。",
        "dynasty": "唐",
        "collection_info": null
    },
    {
        "title": "宿山寺",
        "author": "曹松",
        "content": "溪山尽日行，方听远钟声。\n入院逢僧定，登楼见月生。\n露垂羣木润，泉落一岩清。\n此景关吾事，通宵寐不成。",
        "dynasty": "唐",
        "collection_info": null
    },
    {
        "title": "冬日登江楼",
        "author": "曹松",
        "content": "高楼临古岸，野步晚来登。\n江水因寒落，山云为雪凝。\n远村虽入望，危槛不堪凭。\n亲老未归去，乡愁徒自兴。",
        "dynasty": "唐",
        "collection_info": null
    },
    {
        "title": "寄李处士",
        "author": "曹松",
        "content": "僧话磻溪叟，平生重赤松。\n夜堂悲蟋蟀，秋水老芙蓉。\n吟坐倦垂钓，闲行多倚筇。\n闻名来已久，未得一相逢。\n塔见移来影，钟闻过去声。\n一斋唯默坐，应笑我营营。",
        "dynasty": "唐",
        "collection_info": null
    },
    {
        "title": "客中立春",
        "author": "曹松",
        "content": "玉烛传佳节，阳和应此辰。\n土牛呈岁稔，綵燕表年春。\n腊尽星回次，寒余月建寅。\n梅花将柳色，偏思越乡人。",
        "dynasty": "唐",
        "collection_info": null
    },
    {
        "title": "南塘暝兴",
        "author": "曹松",
        "content": "水色昏犹白，霞光暗渐无。\n风荷摇破扇，波月动连珠。\n蟋蟀啼相应，鸳鸯宿不孤。\n小僮频报夜，归步尚踟蹰。",
        "dynasty": "唐",
        "collection_info": null
    },
    {
        "title": "送郑谷归宜春",
        "author": "曹松",
        "content": "无成归故国，上马亦高歌。\n况是飞鸣后，殊为喜庆多。\n暑消嵩岳雨，凉吹洞庭波。\n莫使闲吟去，须期接盛科。",
        "dynasty": "唐",
        "collection_info": null
    },
    {
        "title": "送曾德迈归宁宜春",
        "author": "曹松",
        "content": "湘东山川有清辉，袁水词人得意归。\n几府争驰毛义檄，一乡看侍老莱衣。\n筵开灞岸临清浅，路去蓝关入翠微。\n想到宜阳更无事，併将欢庆奉庭闱。",
        "dynasty": "唐",
        "collection_info": null
    },
    {
        "title": "山泉",
        "author": "李洞",
        "content": "半空飞下水，势去响如雷。\n静彻啼猨寺，高凌坐客台。\n耳同经劒阁，身若到天台。\n溅树吹成冻，凌祠触作灰。\n深中试楖栗，浅处落莓苔。\n半夜重城闭，潺湲枕上来。",
        "dynasty": "唐",
        "collection_info": null
    },
    {
        "title": "松",
        "author": "卢士衡",
        "content": "云外千寻好性灵，伴杉陪柏事孤贞。\n招呼暑气终无分，应和凉风别有声。\n细雨洒时花旋落，道人食处叶重生。\n如逢郢匠垂搜采，为栋为梁力不轻。",
        "dynasty": "唐",
        "collection_info": null
    },
    {
        "title": "再游紫阳洞重题小松",
        "author": "卢士衡",
        "content": "仙家种此充朝食，叶叶枝枝造化力。\n去年见时似鹤高，今年萧骚八九尺。\n不同矮桧终委地，定向晴空倚天碧。\n好期逸士统贞根，昂枝点破秋苔色。\n寻思凡眼重花开，宁知此木超尘埃。\n秪是十年五年间，堪作大厦之宏材。",
        "dynasty": "唐",
        "collection_info": null
    },
    {
        "title": "湘江晓望",
        "author": "熊皎",
        "content": "笙歌欢罢散离筵，水色朦胧蘸宿烟。\n山响疎钟何处寺，火光收钓下滩船。\n微云过岛侵微月，古岸平江浸远天。\n归梦已阑风色动，孤帆仍要住无缘。",
        "dynasty": "唐",
        "collection_info": null
    },
    {
        "title": "早行",
        "author": "熊皎",
        "content": "结束何妨早，将行四顾频。\n山前犹见月，陌上未逢人。\n远树动宿鸟，危桥怯病身。\n渐明恆自慰，应免復迷津。",
        "dynasty": "唐",
        "collection_info": null
    },
    {
        "title": "游嵩山",
        "author": "熊皎",
        "content": "独背焦桐访洞天，暂攀灵迹弃尘缘。\n深逢野草皆疑药，静见樵人恐是仙。\n翠木入云空自老，古碑横水莫知年。\n可怜幽景堪长往，一任人间岁月迁。",
        "dynasty": "唐",
        "collection_info": null
    },
    {
        "title": "九华望庐山",
        "author": "熊皎",
        "content": "九江山势尽峥嵘，惟有匡庐最得名。\n万迭影遮残雪在，数峰岚带夕阳明。\n冷侵醉榻铺秋色，高亚吟龙送水声。\n只待丹霄酬志了，白云深处是归程。",
        "dynasty": "唐",
        "collection_info": null
    },
    {
        "title": "道傍松",
        "author": "熊皎",
        "content": "偃盖当衢莫记年，独含苍翠鹤应怜。\n垂阴独向笙歌地，有韵自成风雨天。\n尘□路岐分夜月，烧侵根脚起残烟。\n论功只合行人赏，销得烦蒸古道边。",
        "dynasty": "唐",
        "collection_info": null
    },
    {
        "title": "月中桂",
        "author": "熊皎",
        "content": "断破重轮种者谁，银蟾何事便相随。\n莫言望夜无攀处，却是吟人有得时。\n孤影不凋清露滴，异香常在好风吹。\n几回目断云霄外，未必姮娥惜一枝。",
        "dynasty": "唐",
        "collection_info": null
    },
    {
        "title": "湖上望庐山",
        "author": "孙鲂",
        "content": "辍棹南湖首重迴，笑青吟翠向崔嵬。\n天应不许人全见，长把云藏一半来。",
        "dynasty": "唐",
        "collection_info": null
    },
    {
        "title": "题梅岭泉",
        "author": "孙鲂",
        "content": "梅岭旧闻传，林亭势峞然。\n登临真不易，幽胜恐无先。\n楚野平千里，吴江曲一边。\n标形都大别，洞府岂知焉。\n飞阁横空去，征帆落面前。\n南雄雉堞峻，北壮凤台连。\n烂熳三春媚，参差百卉妍。\n风桃诸处锦，洛竹半溪烟。\n燕入晴梁语，莺从暖谷迁。\n石根朝霭碧，帘际晚霞鲜。\n径柳行难约，庭莎醉好眠。\n清明时更异，造化意疑偏。\n不独宜韶景，尤须看暑天。\n药苗繁似结，萝蔓猛如编。\n珠亚垂枝果，冰澄汲井泉。\n粉墙蜩蜕落，丹槛雀雏颠。\n炎气微茫觉，清飙左右穿。\n云峰从勃起，葵叶岂劳扇。\n又见秋天丽，浑将夏日悬。\n红黰着霜树，香老卧池边。\n菱芡谁铺绣，莓苔自学钱。\n暗虫依砌响，明月逗帘圆。\n小砌滋新菊，高轩噪暮蝉。\n雨声寒飒飒，雁影晓联联。\n释此何堪玩，深冬更可怜。\n窗中看短景，树裏见重川。\n冈阜分明出，杉松气概全。\n讴成白雪曲，吟是早梅篇。\n剏制谁人解，根基太守贤。\n或时留皂盖，尽日簇华筵。\n谁咏忧黎庶，狂游泥管弦。\n交加丰玉食，来去迸金船。\n侍从非常客，俳谐像列仙。\n画旗张赫奕，妖妓舞婵娟。\n罢宴心犹恋，将归兴尚牵。\n秪应愁逼夜，宁厌赏经年。\n孤贱今何幸，跻攀奈有缘。\n展眉惊豁达，徐步喜周旋。\n讽咏虽知苦，推功靡极玄。\n聊书四十韵，甘责未精专。",
        "dynasty": "唐",
        "collection_info": null
    },
    {
        "title": "庐山瀑布",
        "author": "孙鲂",
        "content": "有山来便有，万丈落云端。\n雾喷千岩湿，雷倾九夏寒。\n图中僧写去，湖上客迴看。\n却羡为猨鹤，飞鸣近碧湍。",
        "dynasty": "唐",
        "collection_info": null
    },
    {
        "title": "牡丹",
        "author": "孙鲂",
        "content": "意态天生异，转看看转新。\n百花休放艳，三月始为春。\n蝶死难离槛，莺狂不避人。\n其如豪贵地，清醒復何因。",
        "dynasty": "唐",
        "collection_info": null
    },
    {
        "title": "主人司空后亭牡丹",
        "author": "孙鲂",
        "content": "佳卉挺芳辰，夭容乃绝伦。\n望开从隔岁，愁过即无春。\n体物真英气，余花似庶人。\n蜂攒知眷恋，鸟语亦殷勤。\n况在豪华地，宁同里巷尘。\n酷怜应丧德，多赏奈怡神。\n忌秽栽时土，尝甜折处津。\n绕行那识倦，围坐岂辞频。\n入梦殊巫峡，临池胜洛滨。\n乐喧丝杂竹，露渍卯连寅。\n饮兴尤思满，吟情自合新。\n怕风惟怯夜，忧雨不经旬。\n栏槛为良援，亭台是四邻。\n虽非能伐性，争免碍还淳。\n鬬艳何惭蜀，矜繁未让秦。\n私心期一日，许近看逡巡。",
        "dynasty": "唐",
        "collection_info": null
    },
    {
        "title": "看牡丹二首 一",
        "author": "孙鲂",
        "content": "莫将红粉比秾华，红粉那堪比此花。\n隔院闻香谁不惜，出栏呈艳自应夸。\n北方有态须倾国，西子能言亦丧家。\n输我一枝和晓露，真珠帘外向人斜。",
        "dynasty": "唐",
        "collection_info": null
    },
    {
        "title": "看牡丹二首 二",
        "author": "孙鲂",
        "content": "看花长到牡丹月，万事全忘自不知。\n风促乍开方可惜，雨淋将谢可堪悲。\n闲年对坐浑成偶，醉后抛眠恐负伊。\n也拟便休还改过，迢迢争奈一年期。",
        "dynasty": "唐",
        "collection_info": null
    },
    {
        "title": "题未开牡丹",
        "author": "孙鲂",
        "content": "青苞虽小叶虽疎，贵气高情便有余。\n浑未盛时犹若此，算应开日合何如。\n寻芳蝶已栖丹槛，衬落苔先染石渠。\n无限风光言不得，一心留在暮春初。",
        "dynasty": "唐",
        "collection_info": null
    },
    {
        "title": "主人司空见和未开牡丹輙却奉和",
        "author": "孙鲂",
        "content": "把笔临芳不自怡，首征章句促妖期。\n已惊常调言多鄙，遽捧高吟媿可知。\n绝代贞名应愈重，千金方笑更难移。\n狂歌狂醉犹堪羡，大拙当时是老时。",
        "dynasty": "唐",
        "collection_info": null
    },
    {
        "title": "又题牡丹上主人司空",
        "author": "孙鲂",
        "content": "一年芳胜一年芳，爱重贤侯意异常。\n手闢红房看阔狭，自张青幄盖馨香。\n白疑美玉无多润，紫觉灵芝不是祥。\n秪恐梦征他日去，又须疑向凤池傍。",
        "dynasty": "唐",
        "collection_info": null
    },
    {
        "title": "牡丹落后有作",
        "author": "孙鲂",
        "content": "未发先愁有一朝，如今零落更魂销。\n青丛别后无多色，红线穿来已半焦。\n蓄恨绮罗犹眷眷，薄情蜂蝶去飘飘。\n明年虽道还期在，争奈凭栏乍寂寥。",
        "dynasty": "唐",
        "collection_info": null
    },
    {
        "title": "柳絮咏",
        "author": "孙鲂",
        "content": "年年三月裏，随处自悠扬。\n雨过浑疑尽，风来特地狂。\n入花蜂有碍，遮水燕无妨。\n苦是添离思，青门道路长。",
        "dynasty": "唐",
        "collection_info": null
    },
    {
        "title": "甘露寺紫薇花",
        "author": "孙鲂",
        "content": "蜀葵鄙下兼全落，菡萏清高且未开。\n赫日迸光飞蝶去，紫薇擎艳出林来。\n闻香不称从僧舍，见影尤思在酒杯。\n谁笑晚芳为贱劣，便饶春丽已尘埃。\n牵吟过夏惟忧尽，立看移时亦忘迴。\n惆怅寓居无好地，懒能分取一枝栽。",
        "dynasty": "唐",
        "collection_info": null
    },
    {
        "title": "芳草",
        "author": "孙鲂",
        "content": "何处不相见，烟苗捧露心。\n萋萋绿远水，苒苒在空林。\n野吹闲摇阔，游人醉卧深。\n南朝古城裏，碑石又应沈。",
        "dynasty": "唐",
        "collection_info": null
    },
    {
        "title": "春苔",
        "author": "孙鲂",
        "content": "底物最牵吟，秋苔独自寻。\n何时连夜雨，迭翠满松阴。\n湘岸荒祠静，吴宫古砌深。\n侯门还可惜，长被马蹄侵。",
        "dynasty": "唐",
        "collection_info": null
    },
    {
        "title": "老松",
        "author": "孙鲂",
        "content": "郁郁復苍苍，秋风韵更长。\n空心应有□，老叶不知霜。\n子落生深涧，阴清背夕阳。\n如逢东岱雨，犹得覆秦王。",
        "dynasty": "唐",
        "collection_info": null
    },
    {
        "title": "柳 一",
        "author": "孙鲂",
        "content": "茏葱二月初，青软自相纡。\n意态花犹少，风流木更无。\n影繁晴陌上，烟重古城隅。\n炀帝河声裏，几番荣又枯。",
        "dynasty": "唐",
        "collection_info": null
    },
    {
        "title": "柳 二",
        "author": "孙鲂",
        "content": "数树新栽在画桥，春来犹自长长条。\n东风多事刚牵引，已解纤纤学舞腰。",
        "dynasty": "唐",
        "collection_info": null
    },
    {
        "title": "柳 三",
        "author": "孙鲂",
        "content": "金堤堤上一林烟，况近清明二月天。\n别有数枝遥望见，画桥南面拂秋韆。",
        "dynasty": "唐",
        "collection_info": null
    },
    {
        "title": "柳 四",
        "author": "孙鲂",
        "content": "春物牵情不奈何，就中杨柳态难过。\n也知是处无花去，争奈看时未觉多。",
        "dynasty": "唐",
        "collection_info": null
    },
    {
        "title": "柳 五",
        "author": "孙鲂",
        "content": "小眉初展绿条稠，露压烟蒙不自由。\n莫是折来偏属意，依稀相似是风流。",
        "dynasty": "唐",
        "collection_info": null
    },
    {
        "title": "柳 六",
        "author": "孙鲂",
        "content": "九衢春霁湿云凝，着地𣯶𣯶碍马行。\n拟折无端抛又恋，乱穿来去羡黄莺。",
        "dynasty": "唐",
        "collection_info": null
    },
    {
        "title": "柳 七",
        "author": "孙鲂",
        "content": "千树阴阴盖御沟，雪花金穗思悠悠。\n先朝事后应无也，惟是荒根逐碧流。",
        "dynasty": "唐",
        "collection_info": null
    },
    {
        "title": "柳 八",
        "author": "孙鲂",
        "content": "摇荡和风恃赖春，蘸流遮路逐年新。\n颠狂絮落还堪恨，分外欺凌寂寞人。",
        "dynasty": "唐",
        "collection_info": null
    },
    {
        "title": "柳 九",
        "author": "孙鲂",
        "content": "暖催春促吐芳芽，伴雨从风处处斜。\n莫道玄功无定配，不然争得见桃花。",
        "dynasty": "唐",
        "collection_info": null
    },
    {
        "title": "柳 十",
        "author": "孙鲂",
        "content": "小池前后碧江滨，窣翠抛青烂熳春。\n不是和风为抬举，可能开眼向行人。",
        "dynasty": "唐",
        "collection_info": null
    },
    {
        "title": "柳 十一",
        "author": "孙鲂",
        "content": "深绿依依配浅黄，两般颜色一般香。\n到头嬝娜成何事，秪解年年断客肠。",
        "dynasty": "唐",
        "collection_info": null
    },
    {
        "title": "看桑",
        "author": "孙鲂",
        "content": "簇簇互相遮，闲看实可嗟。\n藉多虽是叶，栽盛不如花。\n春绿暗连麦，秋干暮立鸦。\n旧乡曾种得，经乱属谁家。",
        "dynasty": "唐",
        "collection_info": null
    },
    {
        "title": "僊都山留题",
        "author": "刘昭禹",
        "content": "林下事无非，尘中竟不知。\n白云深拥我，青石合眠谁。\n山静捣灵药，夜闲论古诗。\n此来亲羽客，何日变枯髭。",
        "dynasty": "唐",
        "collection_info": null
    },
    {
        "title": "晚霁望岳𪋤",
        "author": "刘昭禹",
        "content": "湘西斜日边，峭入几寻天。\n翠落重城内，屏开万户前。\n崖崚危溅瀑，林罅静通仙。\n谁肯功成后，相携扫石眠。",
        "dynasty": "唐",
        "collection_info": null
    },
    {
        "title": "石笋",
        "author": "刘昭禹",
        "content": "千古海门石，移归吟叟居。\n窍腥蛟出后，形瘦浪衝余。\n工语宁无玉，僧知忽有书。\n好期仙者叱，变化向庭隅。",
        "dynasty": "唐",
        "collection_info": null
    },
    {
        "title": "伤雨后牡丹",
        "author": "刘昭禹",
        "content": "废功看不已，醉起又持杯。\n数日帘常卷，中宵雨忽来。\n凄凉无戏蝶，零落在苍苔。\n造化根难问，令人首可迴。",
        "dynasty": "唐",
        "collection_info": null
    },
    {
        "title": "送人红花栽",
        "author": "刘昭禹",
        "content": "世上红蕉异，因移万里根。\n艰难离瘴土，潇洒入朱门。\n叶战青云韵，花零宿露痕。\n长安多未识，谁想动吟魂。",
        "dynasty": "唐",
        "collection_info": null
    },
    {
        "title": "晓望",
        "author": "刘乙",
        "content": "地祇逃秀境，神化或殷雷。\n裂汉娲补合，高峰劒跃开。\n即今新定业，何世不遗才。\n若是浮名道，须言有祸胎。",
        "dynasty": "唐",
        "collection_info": null
    },
    {
        "title": "山中早起",
        "author": "刘乙",
        "content": "鸡调扶桑枝，秋空隐少微。\n阔云霞并曜，高日月争辉。\n若厥开天道，同初发帝机。\n以言当代事，闲闢紫宸扉。",
        "dynasty": "唐",
        "collection_info": null
    },
    {
        "title": "晚步",
        "author": "姚揆",
        "content": "陋巷贫疑本姓颜，晚来闲步出林间。\n数声长笛吹沈日，一片残云点破山。\n岛寺渐疎敲石磬，渔家方半掩柴关。\n迟迴从此搜吟久，待得溪头月上还。",
        "dynasty": "唐",
        "collection_info": null
    },
    {
        "title": "秋日江东晚行",
        "author": "姚揆",
        "content": "迢迢驱马过江东，此际令人恨莫穷。\n一撮秋烟堤上白，半轮残日岭头红。\n路岐滋味犹如旧，乡曲声音渐不同。\n含思看看到梁苑，画楼丝竹彻遥空。",
        "dynasty": "唐",
        "collection_info": null
    },
    {
        "title": "题陶渊明醉石",
        "author": "陈光",
        "content": "片石露寒色，先生遗素风。\n醉眠芳草合，吟起白云空。\n道出干坤外，声齐日月中。\n我知彭泽后，千载与谁同。",
        "dynasty": "唐",
        "collection_info": null
    },
    {
        "title": "长安新柳",
        "author": "陈光",
        "content": "九陌云初霁，皇衢柳已新。\n不同天苑景，先得日边春。\n色浅微含露，丝轻未惹尘。\n一枝方欲折，归去及兹晨。",
        "dynasty": "唐",
        "collection_info": null
    },
    {
        "title": "雪晴",
        "author": "杨凝式",
        "content": "春来冰未泮，冬至雪初晴。\n为报方袍客，丰年瑞已成。",
        "dynasty": "唐",
        "collection_info": null
    },
    {
        "title": "上安禄山",
        "author": "卢言",
        "content": "象曰云雷屯，大君理经纶。\n马上取天下，雪中朝海神。",
        "dynasty": "唐",
        "collection_info": null
    },
    {
        "title": "储潭庙",
        "author": "裴谞",
        "content": "江水上源急如箭，潭北转急令目眩。\n中间十里澄漫漫，龙蛇若见若不见。\n老农老圃望天语，储潭之神可致雨。\n质明斋服躬往奠，牢醴丰洁精诚举。\n女巫纷纷堂下儛，色似授兮意似与。\n云在山兮风在林，风云忽起潭更深。\n气霾祠宇连江阴，朝日不復照翠岑。\n迴溪口兮棹清流，好风带雨送到州。\n吏人雨立喜再拜，神兮灵兮如献酬。\n城上楼兮危架空，登四望兮暗蒙蒙。\n不知兮千万里，惠泽愿兮与之同。\n我有言兮报匪徐，车骑復往礼如初。\n高垣墉兮大其门，洒扫丹雘壮神居。\n使过庙者之加敬，酒食货财而有余。\n神兮灵，神兮灵，匪享慢，享克诚。",
        "dynasty": "唐",
        "collection_info": null
    },
    {
        "title": "腊月中与韦户曹游发生洞裴回之际见双白蝙蝠三飞洞门时多异之同为口号",
        "author": "任要",
        "content": "山翠羃灵洞，洞深玄想微。\n一双白蝙蝠，三度向明飞。\n虽然有两翅，了自无毛衣。\n若非饱石髓，那得凌□□。\n偶见归堪说，殊胜不见归。",
        "dynasty": "唐",
        "collection_info": null
    },
    {
        "title": "腊月中游发生洞裴回之际见双白蝙蝠三飞洞门时多异之同为口号",
        "author": "韦洪",
        "content": "欲验发生洞，先开冰雪行。\n窥临见二翼，色素飞无声。\n状类白蝙蝠，幽感腾化精。\n应知五马来，启蛰迎春荣。\n露冕□之久，鸣驺还慰情。",
        "dynasty": "唐",
        "collection_info": null
    },
    {
        "title": "蜀中经蛮后寄陶雍",
        "author": "马乂",
        "content": "酋马渡泸水，北来如鸟轻。\n几年期凤阙，一日破龟城。\n此地有征战，谁家无死生。\n人悲还旧里，鸟喜下空营。\n弟侄意初定，交朋心尚惊。\n自从经难后，吟苦似猨声。",
        "dynasty": "唐",
        "collection_info": null
    },
    {
        "title": "冲佑观",
        "author": "张绍",
        "content": "大始未形，混沌无际。\n上下开运，干坤定位。\n日月丽天，山川镇地。\n万彙犹屯，三才始备。\n肇有神化，初生蒸民。\n上惟立德，下无疎亲。\n皇风荡荡，黔首淳淳。\n天下有道，谁非圣人。\n开源嗜慾，浇漓俗盛。\n贤者避世，真人华命。\n八极神乡，十州异境。\n翠阜丹丘，潜伏灵圣。\n惟彼武夷，实曰洞天。\n峰峦黛染，岩岫霞鲜。\n金房玉室，羽盖云軿。\n葬日风雨，会有神仙。\n国步多艰，皇纲中绝。\n四海九州，瓜分幅裂。\n稔祸陬隅，阻兵瓯越。\n寂寞玄风，荒凉绛阙。\n赫赫烈祖，再造丕基。\n拱揖高让，神人乐推。\n明明我后，允协昌基。\n功崇下武，德茂重熙。\n睿哲英断，雄畧神智。\n拓土开疆，经天纬地。\n五岭来庭，三湘清彻。\n四海震威，羣生怀惠。\n犹劳宵旰，犹混马车。\n贪狼俟静，害焉方除。\n淹留骏驭，想像鹑居。\n心悬真洞，梦到华胥。\n乃眷名山，追惟圣迹。\n内库颁金，元侯奉职。\n三境求规，五灵取则。\n跨谷弥冈，张霄架极。\n珠宫宝殿，璇台玉堂。\n凤翔高甍，龙转迴廊。\n错落金碧，玲珑璧珰。\n云生林楚，雷绕藩墙。\n七圣斯严，三君如在。\n八景灵[舆]，九华神盖。\n清霄莫胥，明霜匪对。\n彷佛壶中，依稀物外。\n众真之宇，拟之无伦。\n会僊之类，名之惟新。\n高峰为壑，区谷成垧。\n皇献颂声，永绝淄磷。",
        "dynasty": "唐",
        "collection_info": null
    },
    {
        "title": "彻云涧",
        "author": "郑露",
        "content": "延绵不可穷，寒光彻云际。\n落石早雷鸣，溅空春雨细。",
        "dynasty": "唐",
        "collection_info": null
    },
    {
        "title": "秋气尚高凉",
        "author": "林披",
        "content": "秋气尚高凉，寒笛吹万木。\n故人入我庭，相照不出屋。\n[山]川虽远观，高怀不能掬。",
        "dynasty": "唐",
        "collection_info": null
    },
    {
        "title": "五言赠诸法师",
        "author": "公孙杲",
        "content": "驾鹤排朱雾，乘鸾入紫烟。\n凌晨味潭菊，薄暮翫峰莲。\n玉叶低梁下，金飗引窗前。\n啸傲云霞际，留情鳞羽年。",
        "dynasty": "唐",
        "collection_info": null
    },
    {
        "title": "恆岳晨望有怀",
        "author": "李敻",
        "content": "二仪均四序，五岳分九州。\n灵造良难测，神功匪易酬。\n恆山北临岱，秀崿东跨幽。\n澒洞镇河朔，嵯峨冠嵩丘。\n禋祠彰旧典，坛庙列平畴。\n古树侵云密，飞泉界道流。\n从官叨佐理，衔命奉珍羞。\n荐玉申诚效，锵金谅有由。\n郊原照初日，林薄委徂秋。\n塞近风声厉，川长雾气收。\n他乡饶感激，归望切祈求。\n景福如光愿，私门当復侯。",
        "dynasty": "唐",
        "collection_info": null
    },
    {
        "title": "偶宴西蜀摩诃池",
        "author": "畅甫",
        "content": "珍木郁清池，风荷左右披。\n浅觞宁及醉，慢舸不知移。\n荫林簟光冷，照流簪影攲。\n胡为独羁者，雪涕向涟漪。",
        "dynasty": "唐",
        "collection_info": null
    },
    {
        "title": "饮后献时相",
        "author": "吴士矩",
        "content": "一夕心期一种欢，那知疎散负杯盘。\n尊前数片朝云在，不许冯公子细看。",
        "dynasty": "唐",
        "collection_info": null
    },
    {
        "title": "失题",
        "author": "吴黔",
        "content": "故国海云端，归宁便整鞍。\n里荣身上蒨，省罢手中兰。\n烧急平芜广，风悲古木寒。\n谢公山色在，朝夕共谁观。",
        "dynasty": "唐",
        "collection_info": null
    },
    {
        "title": "题惠聚寺",
        "author": "崔融",
        "content": "人莫嫌山小，僧还爱寺灵。\n殿高神气力，龙活客丹青。",
        "dynasty": "唐",
        "collection_info": null
    },
    {
        "title": "平望赠蚊",
        "author": "钱信",
        "content": "安得神仙术，试为施康济。\n使此平望村，如吾江子汇。",
        "dynasty": "唐",
        "collection_info": null
    },
    {
        "title": "武康碧落观",
        "author": "胡传美",
        "content": "仙宫碧落太微书，遗蹟依然掩故居。\n幢节不归天杳邈，烟霞空锁日幽虚。\n不逢金简扳云洞，可惜瑶台迭藓除。\n欲脱儒衣陪羽客，伤心齿髮已凋疎。",
        "dynasty": "唐",
        "collection_info": null
    },
    {
        "title": "白云寺",
        "author": "许宏",
        "content": "踏破苔痕一径斑，白云飞处见青山。\n不知浮世尘中客，几箇能知物外闲。",
        "dynasty": "唐",
        "collection_info": null
    },
    {
        "title": "罗浮山",
        "author": "文丙",
        "content": "罗浮多胜境，梦到固无因。\n知有长生药，谁为不死人。\n根虽盘地脉，势自倚天津。\n未便甘休去，须栖老此身。",
        "dynasty": "唐",
        "collection_info": null
    },
    {
        "title": "牡丹",
        "author": "文丙",
        "content": "万物承春各鬬奇，百花分贵近亭池。\n开时若也姮娥见，落日那堪公子知。\n诗客筵中金琖满，美人头上玉钗垂。\n不同寒菊舒重九，只拟清香泛酒巵。",
        "dynasty": "唐",
        "collection_info": null
    },
    {
        "title": "藓花",
        "author": "文丙",
        "content": "寂寞人偏重，无心媿牡丹。\n秋风凋不得，流水泛应难。\n怪石从教徧，幽庭一任盘。\n若逢公子顾，重迭是朱栏。",
        "dynasty": "唐",
        "collection_info": null
    },
    {
        "title": "新栽松",
        "author": "文丙",
        "content": "可怜同百草，况负雪霜姿。\n歌舞地不尚，岁寒人自移。\n阶除添冷淡，毫末入思惟。\n尽道生云洞，谁知露崄巇。",
        "dynasty": "唐",
        "collection_info": null
    },
    {
        "title": "柳",
        "author": "文丙",
        "content": "何事动吟哦，长□翠色和。\n垂阴千树少，送别一枝多。\n带雾笼彭泽，摇风舞汴河。\n只因隋帝植，民力几销磨。",
        "dynasty": "唐",
        "collection_info": null
    },
    {
        "title": "仙岩四瀑布即事寄上秘书包监侍郎七兄吏部李侍郎十七兄婺州赵中丞处州齐谏议明州李九郎十四韵",
        "author": "路应",
        "content": "绝境久蒙蔽，芟萝方迨兹。\n樵苏尚未及，冠冕谁能知。\n缘崖开径小，架木度空危。\n水激千雷发，珠联万贯垂。\n阴晴状非一，昏旦势多奇。\n井识轩辕迹，坛余汉武基。\n猨声响深洞，岩影倒澄池。\n想像虬龙去，依稀羽客随。\n翫奇目岂倦，寻异神忘疲。\n干云松作盖，积翠薜成帷。\n含意攀丹桂，凝情顾紫芝。\n芸香蔼芳气，冰镜彻圆规。\n胥念沧波远，徒怀魏阙期。\n征黄应计日，莫鄙北山移。",
        "dynasty": "唐",
        "collection_info": null
    },
    {
        "title": "奉和郎中游仙岩四瀑布寄包秘监李吏部赵婺州中丞齐处州谏议十四韵",
        "author": "李缜",
        "content": "符守分珪组，放情在丘峦。\n悠然造云族，忽尔登天坛。\n求古理方赜，翫奇物不殚。\n晴光散崖壁，瑞气生芝兰。\n中有四瀑水，奔流状千般。\n风云隐岩底，雨雪霏林端。\n晶晶含古色，飕飕引晨寒。\n澄潭见猨饮，潜穴知龙盘。\n坐憩苔石遍，仰窥杉桂攒。\n幽蹊创高躅，灵药余仙飱。\n携赏喜康乐，示文惊建安。\n缣缃炳珠宝，中外贻同官。\n末调亦何为，辄陪高唱难。\n惭非御徒者，还得依门栏。",
        "dynasty": "唐",
        "collection_info": null
    },
    {
        "title": "奉和郎中游仙山四瀑泉兼寄李吏部包秘监赵婺州齐处州",
        "author": "戴公怀",
        "content": "今日永嘉守，復追山水游。\n因寻莽苍野，遂得轩辕丘。\n访古事难究，览新情屡周。\n溪垂绿篠暗，岩度白云幽。\n过石奇不尽，出林香更浮。\n凭高拥虎节，搏险窥龙湫。\n淙潨泻三四，奔腾千万秋。\n寒惊殷雷动，暑骇繁霜流。\n沫溅羣鸟外，光摇数峰头。\n丛崖散滴沥，近谷藏飕飗。\n况此特形胜，自余非等俦。\n灵光掩五岳，仙气均十洲。\n书以谢羣彦，永将叙徽猷。\n当思共攀陟，东南看斗牛。",
        "dynasty": "唐",
        "collection_info": null
    },
    {
        "title": "奉和郎中游仙山四瀑布兼寄李吏部包秘监判官",
        "author": "孟翔",
        "content": "昔人恣探讨，飞流称石门。\n安知郡城侧，别有神泉源。\n疏凿意大禹，勤求闻轩辕。\n悠悠几千岁，翳荟羣木繁。\n奇状出蔽蔓，胜概毕讨论。\n沿崖百丈落，奔注当空翻。\n下如散雨足，上拟屯云根。\n变态凡几处，静神竟朝昏。\n渴贤寄珠玉，受馥寻兰荪。\n萝茑罥紫绶，岩隈驻朱轓。\n方思谢康乐，好事名空存。",
        "dynasty": "唐",
        "collection_info": null
    },
    {
        "title": "晚眺",
        "author": "崔耿",
        "content": "江溶流落景，山色凝暮烟。\n衰髮照秋日，壮心减昔年。\n愁吟长抱膝，孰诉高高天。",
        "dynasty": "唐",
        "collection_info": null
    },
    {
        "title": "山下泉",
        "author": "宇文鼎",
        "content": "可致清川广，难量利物功。\n涓流此山下，谁识去无穷。",
        "dynasty": "唐",
        "collection_info": null
    },
    {
        "title": "永嘉经谢公石门山作",
        "author": "郭密之",
        "content": "绵境经耳目，未尝旷跻登。\n一窥石门险，再涤心神懵。\n洞壑閟金涧，欹崖盘石楞。\n阴潭下羃羃，秀岭上层层。\n千丈瀑流蹇，半溪风雨絚。\n兴余志每惬，心远道自弘。\n乘轺广储峙，祇命媿才能。\n辍棹周气象，扪条历骞崩。\n忽如生羽翼，怳若将起腾。\n谢客今已矣，我来谁与朋。",
        "dynasty": "唐",
        "collection_info": null
    },
    {
        "title": "芳草",
        "author": "扈载",
        "content": "幽芳无处无，幽处恨何如。\n倦客伤归思，春风满旧居。\n晚烟迷杳霭，朝露健扶疎。\n省傍灵光看，残阳少皡区。",
        "dynasty": "唐",
        "collection_info": null
    },
    {
        "title": "任阆中下乡检田登艾萧山北望",
        "author": "薛光谦",
        "content": "观农巡井邑，长望历山川。\n拥涧开新耨，缘崖指火田。\n荒村无径陌，古戍有风烟。\n瓠叶萦篱长，藤花绕架悬。\n岸高攒树石，水净写云天。\n迴首乡关路，行歌犹喟然。",
        "dynasty": "唐",
        "collection_info": null
    },
    {
        "title": "府尹王侍郎准制拜岳因状嵩高灵胜寄呈三十韵",
        "author": "尉迟汾",
        "content": "雄雄天之中，峻极闻维嵩。\n作镇盛标格，出云为雨风。\n瑞时物不疠，顺泽年多丰。\n加高冠四方，视秩居三公。\n明朝虔昭报，颁祀岁严恭。\n署祝纡御札，诏贤导宸衷。\n皇皇三川守，馨德清明躬。\n肃徒奉兰沐，竟夕玉华东。\n星汉耿斋户，松泉寒寿宫。\n具修谅蠲吉，曙色犹葱曚。\n端仪大圭立，兴俛声玲珑。\n挹瓒椒桂馥，奏金岩壑空。\n灵歆若有荅，彷佛传祝工。\n卒事不遑偃，胜奇纷四丛。\n朝霞破灵嶂，错落间苍红。\n动息形似蚁，玄黄气如笼。\n奔倾千万状，羣岳安比崇。\n日月襟袖捧，人天道路通。\n冥搜必殚竭，跻览忘崎穹。\n踏翠徧诸剎，趣绵步难终。\n浮丘仙袂接，谢公屐齿穷。\n龙潭应下瞰，九曲当骇容。\n龙门计东豁，三台有何踪。\n金象语奚应，玉人光想融。\n瑶浆与石髓，清骨宜遭逢。\n况是降神处，迹惟申甫同。\n周翰已洽论，伊衡亦期功。\n诚富东山兴，须陟中台庸。\n勉促旋騑軨，未可恋云松。\n散材事即异，期为卜一峰。",
        "dynasty": "唐",
        "collection_info": null
    },
    {
        "title": "早春陪敕使麻先生祭岳",
        "author": "马令",
        "content": "我皇盛文物，道化天地先。\n鞭挞走神鬼，玉帛礼山川。\n忽下袁州使，来游紫洞前。\n青羊得处所，白鹤□时年。\n虔恳飞龙记，昭彰化鸟篇。\n□风半山水，□气总云烟。\n光抱昇中日，霞明五色天。\n山横翠微外，室在绿潭边。\n缇幕灰初庪，焚林火欲然。\n年光着草树，春色换山泉。\n伊水来何日，嵩岩去几千。\n山疑小天下，人是会神仙。\n叶令乘凫入，浮丘驾鹤旋。\n麻姑几年岁，三见海成田。",
        "dynasty": "唐",
        "collection_info": null
    },
    {
        "title": "奉和郎中题仙岩瀑布十四韵",
        "author": "灵澈",
        "content": "致闲在一郡，民安已三年。\n每怀贞士心，孙许犹差肩。\n采异百代后，得之古人前。\n扪险路坱圠，临深闻潺湲。\n上有千岁树，下飞百丈泉。\n清谷长雷雨，丹青凝霜烟。\n遥将大壑近，闇与方壶连。\n白石颜色寒，老藤花叶鲜。\n轩皇自兹去，乔木空依然。\n碧山东极海，明月高昇天。\n平野生竹柏，虽远地不偏。\n永愿酬国恩，自将布金田。\n穆穆早朝人，英英丹陛贤。\n谁思沧洲意，方欲涉臣川。",
        "dynasty": "唐",
        "collection_info": null
    },
    {
        "title": "过商山",
        "author": "贯休",
        "content": "吟缘横翠忆天台，啸狖啼猨见尽猜。\n四箇老人何处去，一声仙鹤过溪来。\n皇城宫阙迴头尽，紫阁烟霞为我开。\n天际峰峰尽堪住，红尘中去大悠哉。",
        "dynasty": "唐",
        "collection_info": null
    },
    {
        "title": "过西塞山",
        "author": "齐己",
        "content": "空江平野流，风岛苇飕飕。\n残日衔西塞，孤帆向北洲。\n边鸿渡汉口，楚树出吴头。\n终日高云裏，身依片石休。",
        "dynasty": "唐",
        "collection_info": null
    },
    {
        "title": "中秋月",
        "author": "可朋",
        "content": "登楼仍喜此宵晴，圆魄纔观思便清。\n海面乍浮犹隐映，天心高挂最分明。\n片云想有神仙出，迴野应无鬼魅形。\n曾向洞庭湖上看，君山半雾水初平。",
        "dynasty": "唐",
        "collection_info": null
    },
    {
        "title": "僧院泉",
        "author": "修睦",
        "content": "澄澈照人胆，深山只一般。\n来难穷处所，心去助波澜。\n砌曲夜声苦，窗虚客梦阑。\n无心谁肯爱，时有老僧看。",
        "dynasty": "唐",
        "collection_info": null
    },
    {
        "title": "题僧院泉",
        "author": "修睦",
        "content": "何处云根新布得，归仍半日在烟萝。\n莫轻竹引经窗小，须信更深入耳多。\n绕砌虽然清自别，出门长恐浊相和。\n从此无心恋沧海，沧海无风亦起波。",
        "dynasty": "唐",
        "collection_info": null
    },
    {
        "title": "岳上作",
        "author": "修睦",
        "content": "始好步青苔，蝉声且莫催。\n辛勤来到此，容易便言迴。\n远水月未上，四方云正开。\n更堪逢道侣，特地话天台。",
        "dynasty": "唐",
        "collection_info": null
    },
    {
        "title": "望西山",
        "author": "修睦",
        "content": "积翠异诸岳，令人看莫休。\n有时经暮雨，独得倚高楼。\n云外僧应老，林间水正秋。\n到头归隐处，岂在问嵩丘。",
        "dynasty": "唐",
        "collection_info": null
    },
    {
        "title": "题虎掊泉",
        "author": "修睦",
        "content": "一自虎掊得，清声四远流。\n众人怜尔处，长夜洗心头。\n出谷花随去，背岩猨下偷。\n林边落江徼，风起雨翛翛。",
        "dynasty": "唐",
        "collection_info": null
    },
    {
        "title": "松",
        "author": "修睦",
        "content": "细韵飕飕入骨凉，影兼巢鹤过高墙。\n盘根一种依平地，自是梧桐不久长。",
        "dynasty": "唐",
        "collection_info": null
    },
    {
        "title": "岳阳对柳",
        "author": "修睦",
        "content": "谁此种秋色，令人看莫穷。\n正垂云梦雨，不奈洞庭风。\n昔出长安道，独游隋苑东。\n当时今日思，须信苦相同。",
        "dynasty": "唐",
        "collection_info": null
    },
    {
        "title": "归山吟",
        "author": "清豁",
        "content": "聚如浮沫散如云，聚不相将散不分。\n入郭当时君是我，归山今日我非君。",
        "dynasty": "唐",
        "collection_info": null
    },
    {
        "title": "游倚帝山二首 一",
        "author": "吴筠",
        "content": "山间非吾心，物表翼所託。\n振衣超烦滓，策杖追岑壑。\n绝地穷㟏岈，造天究盘礴。\n迩临烟霞积，逖睇宇宙廓。\n俯惊白云涌，仰骇飞泉落。\n苔浓鲜翠屏，松古丽丹崿。\n目冀覩乔羡，心希驭龙鹤。\n乃知巢由情，岂伊猨鸟乐。",
        "dynasty": "唐",
        "collection_info": null
    },
    {
        "title": "游倚帝山二首 二",
        "author": "吴筠",
        "content": "兹山何独秀，万仞倚昊苍。\n晨跻烟霞趾，夕憩灵仙场。\n俯观海上月，坐弄浮云翔。\n松风振雅音，桂露含晴光。\n不出六合外，超然万累忘。\n信彼古来士，岩栖道弥彰。",
        "dynasty": "唐",
        "collection_info": null
    },
    {
        "title": "翰林院望终南山 一",
        "author": "吴筠",
        "content": "窃慕隐沦道，所欢岩穴居。\n谁言忝休命，遂入承明庐。\n物情不可易，幽中未尝摅。\n幸见终南山，岧峣凌太虚。",
        "dynasty": "唐",
        "collection_info": null
    },
    {
        "title": "翰林院望终南山 二",
        "author": "吴筠",
        "content": "青霭长不灭，白云闲卷舒。\n悠然相探讨，延望空踌蹰。\n迹繫心无极，神超兴有余。\n何当解维絷，永託逍遥墟。",
        "dynasty": "唐",
        "collection_info": null
    },
    {
        "title": "秋日彭蠡湖中观庐山",
        "author": "吴筠",
        "content": "泛舟太湖上，迴瞰兹山隈。\n万顷沧波中，千峰郁崔嵬。\n凉烟发炉峤，秋日明帝台。\n绝巅凌大漠，悬流泻昭回。\n穹崇石梁引，岈豁天门开。\n飞鸟屡隐见，白云时往来。\n超然契清赏，目醉心悠哉。\n董氏出六合，王君升九垓。\n谁言旷遐祀，庶可相追陪。\n从此永栖託，拂衣谢浮埃。",
        "dynasty": "唐",
        "collection_info": null
    },
    {
        "title": "秋日望倚帝山",
        "author": "吴筠",
        "content": "楚服多奇山，灵表先倚帝。\n孤秀白云裏，青冥何崇丽。\n秋天已晴朗，晚日更澄霁。\n远峰列在目，杳与神襟契。\n倏忽遗世间，宛如再登诣。\n伊予抱斯志，代处人烟闭。\n何事牵俗网，悠然负芝桂。\n朅来从隐沦，式保羡门计。",
        "dynasty": "唐",
        "collection_info": null
    },
    {
        "title": "蔷薇花",
        "author": "李冶",
        "content": "翠融红绽浑无力，斜倚栏干似诧人。\n深处最宜香惹蝶，摘时兼恐焰烧春。\n当空巧结玲珑帐，着地能铺锦绣裀。\n最好凌晨和露看，碧纱窗外一枝新。",
        "dynasty": "唐",
        "collection_info": null
    },
    {
        "title": "柳",
        "author": "李冶",
        "content": "最爱纤纤曲水滨，夕阳移影过青苹。\n东风又染一年绿，楚客更伤千里春。\n低叶已藏依岸棹，高枝应闭上楼人。\n舞腰渐重烟光老，散作飞绵惹翠裀。",
        "dynasty": "唐",
        "collection_info": null
    },
    {
        "title": "好时光",
        "author": "明皇帝",
        "content": "宝髻偏宜宫样，莲脸嫩，体红香。\n眉黛不须张敞画，天教入鬓长。\n莫倚倾国貌，嫁取箇，有情郎。\n彼此当年少，莫负好时光。",
        "dynasty": "唐",
        "collection_info": null
    },
    {
        "title": "巫山一段云 一",
        "author": "昭宗皇帝",
        "content": "缥缈云间质，盈盈波上身。\n袖罗斜举动埃尘，明艳不胜春。\n翠鬓晚妆烟重，寂寂阳台一梦。\n冰眸莲脸见长新，巫峡更何人。",
        "dynasty": "唐",
        "collection_info": null
    },
    {
        "title": "巫山一段云 二",
        "author": "昭宗皇帝",
        "content": "蝶舞棃园雪，莺啼柳带烟。\n小池残日艳阳天，苎萝山又山。\n青鸟不来愁绝，忍看鸳鸯双结。\n春风一等少年心，闲情恨不禁。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "昭宗皇帝",
        "content": "登楼遥望秦宫殿，茫茫只见双飞燕。\n渭水一条流，千山与万丘。\n远烟笼碧树，陌上行人去。\n安得有英雄，迎归大内中。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "昭宗皇帝",
        "content": "飘飘且在三峰下，秋风往往堪霑洒。\n肠断忆仙宫，朦胧烟雾中。\n思梦时时睡，不语长如醉。\n早晚是归期，苍穹知不知。",
        "dynasty": "唐",
        "collection_info": null
    },
    {
        "title": "一叶落",
        "author": "后唐庄宗",
        "content": "一叶落，搴朱箔，此时景物正萧索。\n画楼月影寒，西风吹罗幕。\n吹罗幕，往事思量着。",
        "dynasty": "唐",
        "collection_info": null
    },
    {
        "title": "如梦令",
        "author": "后唐庄宗",
        "content": "曾宴桃源深洞，一曲清歌舞凤。\n长记别伊时，和泪出门相送。\n如梦，如梦，残月落花烟重。",
        "dynasty": "唐",
        "collection_info": null
    },
    {
        "title": "阳台梦",
        "author": "后唐庄宗",
        "content": "薄罗衫子金泥缝，困纤腰怯铢衣重。\n笑迎移步小兰丛，亸金翘玉凤。\n娇多情脉脉，羞把同心捻弄。\n楚天云雨却相和，又入阳台梦。",
        "dynasty": "唐",
        "collection_info": null
    },
    {
        "title": "歌头",
        "author": "后唐庄宗",
        "content": "赏芳春，暖风飘箔。\n莺啼绿树，轻烟笼晚阁。\n杏桃红，开繁萼。\n灵和殿，禁柳千行斜，金丝络。\n夏云多，奇峰如削，纨扇动微凉，轻绡薄。\n梅雨霁，火云烁。\n临水槛，永日逃繁暑，泛觥酌。\n露华浓，冷高梧。\n雕万叶，一霎晚风。\n蝉声新雨歇，惜惜此光阴，如流水，东篱菊残时，叹萧索。\n繁阴积，岁时暮。\n景难留，不觉朱颜失却。\n好容光，且且须呼宾友。\n西园长宵，讌云谣。\n歌皓齿，且行乐。",
        "dynasty": "唐",
        "collection_info": null
    },
    {
        "title": "浣溪沙",
        "author": "南唐嗣主李璟",
        "content": "风压轻云贴水飞，乍晴池馆燕争泥，沈郎多病不胜衣。\n沙上未闻鸿雁信，竹间时听鹧鸪啼，此情惟有落花知。",
        "dynasty": "唐",
        "collection_info": null
    },
    {
        "title": "摊破浣溪沙 一",
        "author": "南唐嗣主李璟",
        "content": "菡萏香销翠叶残，西风愁起绿波间。\n还与韶光共顦顇，不堪看。\n细雨梦回鸡塞远，小楼吹彻玉笙寒。\n多少泪珠何限恨，倚阑干。",
        "dynasty": "唐",
        "collection_info": null
    },
    {
        "title": "摊破浣溪沙 二",
        "author": "南唐嗣主李璟",
        "content": "手卷真珠上玉钩，依前春恨锁重楼。\n风裏落花谁是主，思悠悠。\n青鸟不传云外信，丁香空结雨中愁。\n回首渌波三峡暮，接天流。",
        "dynasty": "唐",
        "collection_info": null
    },
    {
        "title": "渔父 一",
        "author": "后主煜",
        "content": "浪花有意千里雪，桃花无言一队春。\n一壶酒，一竿身，快活如侬有几人。",
        "dynasty": "唐",
        "collection_info": null
    },
    {
        "title": "渔父 二",
        "author": "后主煜",
        "content": "一棹春风一叶舟，一纶茧缕一轻钩。\n花满渚，酒满瓯，万顷波中得自由。",
        "dynasty": "唐",
        "collection_info": null
    },
    {
        "title": "忆江南 一",
        "author": "后主煜",
        "content": "多少恨，昨夜梦魂中。\n还似旧时游上苑，车如流水马如龙，花月正春风。",
        "dynasty": "唐",
        "collection_info": null
    },
    {
        "title": "忆江南 二",
        "author": "后主煜",
        "content": "多少泪，霑袖復横颐。\n心事莫将和泪滴，凤笙休向月明吹，肠断更无疑。",
        "dynasty": "唐",
        "collection_info": null
    },
    {
        "title": "忆江南 三",
        "author": "后主煜",
        "content": "闲梦远，南国正芳春。\n船上管弦江面绿，满城飞絮混轻尘，愁杀看花人。",
        "dynasty": "唐",
        "collection_info": null
    },
    {
        "title": "忆江南 四",
        "author": "后主煜",
        "content": "闲梦远，南国正清秋。\n千里江山寒色暮，芦花深处泊孤舟，笛在月明楼。",
        "dynasty": "唐",
        "collection_info": null
    },
    {
        "title": "捣练子 一",
        "author": "后主煜",
        "content": "深院静，小庭空，断续寒砧断续风。\n无奈夜长人不寐，数声和月到帘栊。",
        "dynasty": "唐",
        "collection_info": null
    },
    {
        "title": "捣练子 二",
        "author": "后主煜",
        "content": "云鬟乱，晚妆残，带恨眉儿远岫攒。\n斜托香顋春笋懒，为谁和泪倚阑干。",
        "dynasty": "唐",
        "collection_info": null
    },
    {
        "title": "相见欢 一",
        "author": "后主煜",
        "content": "林花谢了春红，太悤悤。\n无奈朝来寒雨，晚来风。\n胭脂泪，相留醉，几时重。\n自是人生长恨，水长东。",
        "dynasty": "唐",
        "collection_info": null
    },
    {
        "title": "相见欢 二",
        "author": "后主煜",
        "content": "无言独上西楼，月如钩。\n寂寞梧桐深院，锁清秋。\n翦不断，理还乱，是离愁。\n别是一般滋味，在心头。",
        "dynasty": "唐",
        "collection_info": null
    },
    {
        "title": "长相思 一",
        "author": "后主煜",
        "content": "一重山，两重山。\n山远天高烟水寒，相思枫叶丹。\n菊花开，菊花残。\n塞雁高飞人未还，一帘风月闲。",
        "dynasty": "唐",
        "collection_info": null
    },
    {
        "title": "长相思 二",
        "author": "后主煜",
        "content": "云一緺，玉一梭。\n澹澹衫儿薄薄罗，轻颦双黛螺。\n秋风多，雨如和。\n帘外芭蕉三两窠，夜长人奈何。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "后主煜",
        "content": "红日已高三丈透，金鑪次第添香兽，红锦地衣随步皱。\n佳人舞点金钗溜，酒恶时拈花蘂齅，别殿遥闻箫鼓奏。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "后主煜",
        "content": "转烛飘蓬一梦归，欲寻陈迹怅人非，天教心愿与身违。\n待月池台空逝水，荫花楼阁漫斜晖，登临不惜更霑衣。",
        "dynasty": "唐",
        "collection_info": null
    },
    {
        "title": "采桑子 一",
        "author": "后主煜",
        "content": "辘轳金井梧桐晚，几树惊秋，昼雨如愁，百尺虾鬚上玉钩。\n琼窗春断双蛾皱，回首边头，欲寄鳞游，九曲寒波不泝流。",
        "dynasty": "唐",
        "collection_info": null
    },
    {
        "title": "采桑子 二",
        "author": "后主煜",
        "content": "亭前春逐红英尽，舞态徘徊，细雨霏微，不放双眉时暂开。\n绿窗冷静芳音断，香印成灰，可奈情怀，欲睡朦胧入梦来。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "后主煜",
        "content": "花明月暗笼轻雾，今宵好向郎边去。\n刬韤步香阶，手提金缕鞋。\n画堂南畔见，一晌偎人颤。\n好为出来难，教君恣意怜。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "后主煜",
        "content": "蓬莱院闭天台女，画堂昼寝无人语。\n抛枕翠云光，绣衣闻异香。\n潜来珠锁动，惊觉鸳鸯梦。\n慢脸笑盈盈，相看无限情。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "后主煜",
        "content": "铜簧韵脆锵寒竹，新声慢奏移纤玉。\n眼色暗相钩，秋波横欲流。\n雨云深绣户，来便谐衷素。\n宴罢又成空，梦迷春睡中。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "后主煜",
        "content": "人生愁恨何能免，消魂独我情何限。\n故国梦重归，觉来双泪垂。\n高楼谁与上，长记秋晴望。\n往事已成空，还如一梦中。",
        "dynasty": "唐",
        "collection_info": null
    },
    {
        "title": "清平乐",
        "author": "后主煜",
        "content": "别来春半，触目愁肠断。\n砌下落梅如雪乱，拂了一身还满。\n雁来音信无凭，路遥归梦难成。\n离恨却如春草，更行更远还生。",
        "dynasty": "唐",
        "collection_info": null
    },
    {
        "title": "喜迁莺",
        "author": "后主煜",
        "content": "晓月坠，宿云微，无语枕频欹。\n梦回芳草思依依，天远雁声稀。\n啼莺散，余花乱，寂寞画堂深院。\n片红休埽尽从伊，留待舞人归。",
        "dynasty": "唐",
        "collection_info": null
    },
    {
        "title": "阮郎归",
        "author": "后主煜",
        "content": "东风吹水日衔山，春来长是闲。\n落花狼藉酒阑珊，笙歌醉梦间。\n春睡觉，晚妆残，无人整翠鬟。\n留连光景惜朱颜，黄昏独倚阑。",
        "dynasty": "唐",
        "collection_info": null
    },
    {
        "title": "锦堂春",
        "author": "后主煜",
        "content": "昨夜风兼雨，帘帏飒飒秋声。\n烛残漏滴频欹枕，起坐不能平。\n世事漫随流水，算来一梦浮生。\n醉乡路稳宜频到，此外不堪行。",
        "dynasty": "唐",
        "collection_info": null
    },
    {
        "title": "应天长",
        "author": "后主煜",
        "content": "一钩初月临妆镜，蝉鬓凤钗慵不整。\n重帘静，层楼迥，惆怅落花风不定。\n柳堤芳草径，梦断辘轳金井。\n昨夜更阑酒醒，春愁过却病。",
        "dynasty": "唐",
        "collection_info": null
    },
    {
        "title": "望远行",
        "author": "后主煜",
        "content": "碧砌花光照眼明，朱扉长日镇长扃。\n余寒欲去梦难成，炉香烟冷自亭亭。\n辽阳月，秣陵砧，不传消息但传情。\n黄金台下忽然惊，征人归日二毛生。",
        "dynasty": "唐",
        "collection_info": null
    },
    {
        "title": "浪淘沙 一",
        "author": "后主煜",
        "content": "帘外雨潺潺，春意阑珊。\n罗衾不耐五更寒，梦裏不知身是客，一晌贪欢。\n独自暮凭阑，无限江山。\n别时容易见时难，流水落花春去也，天上人间。",
        "dynasty": "唐",
        "collection_info": null
    },
    {
        "title": "浪淘沙 二",
        "author": "后主煜",
        "content": "往事只堪哀，对景难排。\n秋风庭院藓侵阶，一桁珠帘闲不卷，终日谁来。\n金劒已沈埋，壮气蒿莱。\n晚凉天净月华开，想得玉楼瑶殿影，空照秦淮。",
        "dynasty": "唐",
        "collection_info": null
    },
    {
        "title": "木兰花",
        "author": "后主煜",
        "content": "晓妆初了明肌雪，春殿嫔娥鱼贯列。\n凤箫声断水云闲，重按霓裳歌徧彻。\n临风谁更飘香屑，醉拍阑干情未切。\n归时休放烛花红，待蹋马蹄清夜月。",
        "dynasty": "唐",
        "collection_info": null
    },
    {
        "title": "虞美人 一",
        "author": "后主煜",
        "content": "风回小院庭芜绿，柳眼春相续。\n凭阑半日独无言，依旧竹声新月，似当年。\n笙歌未散尊罍在，池面冰初解。\n烛明香暗画楼深，满鬓清霜残雪，思难禁。",
        "dynasty": "唐",
        "collection_info": null
    },
    {
        "title": "虞美人 二",
        "author": "后主煜",
        "content": "春花秋月何时了，往事知多少。\n小楼昨夜又东风，故国不堪回首，月明中。\n雕阑玉砌应犹在，只是朱颜改。\n问君能有几多愁，恰似一江春水，向东流。",
        "dynasty": "唐",
        "collection_info": null
    },
    {
        "title": "一斛珠",
        "author": "后主煜",
        "content": "晚妆初过，沈檀轻注些儿箇，向人微露丁香颗。\n一曲清歌，暂引樱桃破。\n罗袖裛残殷色可，杯深旋被香醪涴，绣床斜凭娇无那。\n烂嚼红茸，笑向檀郎唾。",
        "dynasty": "唐",
        "collection_info": null
    },
    {
        "title": "临江仙",
        "author": "后主煜",
        "content": "樱桃落尽春归去，蝶飜轻粉双飞。\n子规啼月小楼西，玉钩罗幕，惆怅暮烟垂。\n别巷寂寥人散后，望残烟草低迷。\n炉香闲袅凤皇儿，空持罗带，回首恨依依。",
        "dynasty": "唐",
        "collection_info": null
    },
    {
        "title": "蝶恋花",
        "author": "后主煜",
        "content": "遥夜亭皋闲信步，纔过清明，渐觉伤春暮。\n数点雨声风约住，朦胧澹月云来去。\n桃李依依香暗度，谁在秋韆，笑裏轻轻语。\n一片芳心千万绪，人间没箇安排处。",
        "dynasty": "唐",
        "collection_info": null
    },
    {
        "title": "破陈子",
        "author": "后主煜",
        "content": "四十年来家国，三千里地山河。\n凤阙龙楼连霄汉，玉树琼枝作烟萝，几曾识干戈？\n一旦归为臣虏，沈腰潘鬓销磨。\n最是苍黄辞庙日，教坊独奏别离歌，垂泪对宫娥。",
        "dynasty": "唐",
        "collection_info": null
    },
    {
        "title": "醉妆词",
        "author": "蜀主王衍",
        "content": "者边走，那边走，只是寻花柳。\n那边走，者边走，莫厌金杯酒。",
        "dynasty": "唐",
        "collection_info": null
    },
    {
        "title": "甘州曲",
        "author": "蜀主王衍",
        "content": "画罗裙，能解束。\n称腰身，柳眉桃脸不胜春。\n薄媚足精神，可惜沦落在风尘。",
        "dynasty": "唐",
        "collection_info": null
    },
    {
        "title": "木兰花",
        "author": "后蜀主孟昶",
        "content": "冰肌玉骨清无汗，水殿风来暗香满。\n绣帘一点月窥人，欹枕钗横云鬓乱。\n起来琼户启无声，时见疎星渡河汉。\n屈指西风几时来，只恐流年暗中换。",
        "dynasty": "唐",
        "collection_info": null
    },
    {
        "title": "回波乐",
        "author": "李景伯",
        "content": "回波尔时酒巵，微臣职在箴规。\n侍宴既过三爵，諠譁窃恐非仪。",
        "dynasty": "唐",
        "collection_info": null
    },
    {
        "title": "回波乐",
        "author": "沈佺期",
        "content": "回波尔时佺期，流向岭外生归。\n身名已蒙齿录，袍笏未復牙绯。",
        "dynasty": "唐",
        "collection_info": null
    },
    {
        "title": "回波乐",
        "author": "裴谈",
        "content": "回波尔时栲栳，怕妇也是大好。\n外边祗有裴谈，内裏无过李老。",
        "dynasty": "唐",
        "collection_info": null
    },
    {
        "title": "舞马词 一",
        "author": "张说",
        "content": "万玉朝宗凤扆，千金率领龙媒。\n眄鼓凝骄蹀躞，听歌弄影徘徊。",
        "dynasty": "唐",
        "collection_info": null
    },
    {
        "title": "舞马词 二",
        "author": "张说",
        "content": "天鹿遥征卫叔，日龙上借羲和。\n将共两骖争舞，来随八骏齐歌。",
        "dynasty": "唐",
        "collection_info": null
    },
    {
        "title": "舞马词 三",
        "author": "张说",
        "content": "綵旄八佾成行，时龙五色因方。\n屈膝衔杯赴节，倾心献寿无疆。",
        "dynasty": "唐",
        "collection_info": null
    },
    {
        "title": "舞马词 四",
        "author": "张说",
        "content": "帝皁龙驹沛艾，星阑骥子权奇。\n腾倚骧洋应节，繁骄接迹不移。",
        "dynasty": "唐",
        "collection_info": null
    },
    {
        "title": "舞马词 五",
        "author": "张说",
        "content": "二圣先天合德，羣灵率土可封。\n击石骖驔紫燕，摐金顾步苍龙。",
        "dynasty": "唐",
        "collection_info": null
    },
    {
        "title": "舞马词 六",
        "author": "张说",
        "content": "圣君出震应箓，神马浮河献图。\n足蹋天庭鼓舞，心将帝乐踟蹰。",
        "dynasty": "唐",
        "collection_info": null
    },
    {
        "title": "蹋歌词 一",
        "author": "崔液",
        "content": "綵女迎金屋，仙姬出画堂。\n鸳鸯裁锦袖，翡翠贴花黄。\n歌响舞分行，艳色动流光。",
        "dynasty": "唐",
        "collection_info": null
    },
    {
        "title": "蹋歌词 二",
        "author": "崔液",
        "content": "庭际花微落，楼前汉已横。\n金壶催夜尽，罗袖舞寒轻。\n乐笑畅欢情，未半着天明。",
        "dynasty": "唐",
        "collection_info": null
    },
    {
        "title": "桂殿秋 一",
        "author": "李白",
        "content": "仙女下，董双成，汉殿夜凉吹玉笙。\n曲终却从仙官去，万户千门惟月明。",
        "dynasty": "唐",
        "collection_info": null
    },
    {
        "title": "桂殿秋 二",
        "author": "李白",
        "content": "河汉女，玉炼颜，云軿往往在人间。\n九霄有路去无迹，袅袅香风生佩环。",
        "dynasty": "唐",
        "collection_info": null
    },
    {
        "title": "清平调 一",
        "author": "李白",
        "content": "云想衣裳花想容，春风拂槛露华浓。\n若非羣玉山头见，会向瑶台月下逢。",
        "dynasty": "唐",
        "collection_info": null
    },
    {
        "title": "清平调 二",
        "author": "李白",
        "content": "一枝红艳露凝香，云雨巫山枉断肠。\n借问汉宫谁得似，可怜飞燕倚新妆。",
        "dynasty": "唐",
        "collection_info": null
    },
    {
        "title": "清平调 三",
        "author": "李白",
        "content": "名花倾国两相欢，常得君王带笑看。\n解得春风无限恨，沈香亭北倚阑干。",
        "dynasty": "唐",
        "collection_info": null
    },
    {
        "title": "连理枝 一",
        "author": "李白",
        "content": "雪盖宫楼闭，罗幕昏金翠。\n鬬压阑干，香心澹薄，梅梢轻倚。\n喷宝猊香烬麝烟浓，馥红绡翠被。",
        "dynasty": "唐",
        "collection_info": null
    },
    {
        "title": "连理枝 二",
        "author": "李白",
        "content": "浅画云垂帔，点滴昭阳泪。\n咫尺宸居，君恩断绝，似遥千里。\n望水晶帘外竹枝寒，守羊车未至。",
        "dynasty": "唐",
        "collection_info": null
    },
    {
        "title": "菩萨蛮",
        "author": "李白",
        "content": "平林漠漠烟如织，寒山一带伤心碧。\n暝色入高楼，有人楼上愁。\n玉阶空伫立，宿鸟归飞急。\n何处是归程，长亭更短亭。",
        "dynasty": "唐",
        "collection_info": null
    },
    {
        "title": "忆秦娥",
        "author": "李白",
        "content": "箫声咽，秦娥梦断秦楼月。\n秦楼月，年年柳色，灞陵伤别。\n乐游原上清秋节，咸阳古道音尘绝。\n音尘绝，西风残照，汉家陵阙。",
        "dynasty": "唐",
        "collection_info": null
    },
    {
        "title": "清平乐 一",
        "author": "李白",
        "content": "禁庭春昼，莺羽披新绣。\n百草巧求花下鬬，祗赌珠玑满斗。\n日晚却理残妆，御前闲舞霓裳。\n谁道腰肢窈窕，折旋笑得君王。",
        "dynasty": "唐",
        "collection_info": null
    },
    {
        "title": "清平乐 二",
        "author": "李白",
        "content": "禁闱秋夜，月探金窗罅。\n玉帐鸳鸯喷兰麝，时落银灯香灺。\n女伴莫话孤眠，六宫罗绮三千。\n一笑皆生百媚，宸衷教在谁边。",
        "dynasty": "唐",
        "collection_info": null
    },
    {
        "title": "清平乐 三",
        "author": "李白",
        "content": "烟深水阔，音信无由达。\n惟有碧天云外月，偏照悬悬离别。\n尽日感事伤怀，愁眉似锁难开。\n夜夜长留半被，待君魂梦归来。",
        "dynasty": "唐",
        "collection_info": null
    },
    {
        "title": "清平乐 四",
        "author": "李白",
        "content": "鸾衾凤褥，夜夜常孤宿。\n更被银台红蜡烛，学妾泪珠相续。\n花貌些子时光，抛人远泛潇湘。\n欹枕悔听寒漏，声声滴断愁肠。",
        "dynasty": "唐",
        "collection_info": null
    },
    {
        "title": "清平乐 五",
        "author": "李白",
        "content": "画堂晨起，来报雪花坠。\n高卷帘栊看佳瑞，皓色远迷庭砌。\n盛气光引炉烟，素草寒生玉佩。\n应是天仙狂醉，乱把白云揉碎。",
        "dynasty": "唐",
        "collection_info": null
    },
    {
        "title": "欸乃曲 一",
        "author": "元结",
        "content": "偶存名迹在人间，顺俗与时未安闲。\n来谒大官兼问政，扁舟却入九疑山。",
        "dynasty": "唐",
        "collection_info": null
    },
    {
        "title": "欸乃曲 二",
        "author": "元结",
        "content": "湘江二月春水平，满月和风宜夜行。\n唱桡欲过平阳戍，守吏相呼问姓名。",
        "dynasty": "唐",
        "collection_info": null
    },
    {
        "title": "欸乃曲 三",
        "author": "元结",
        "content": "千里枫林烟雨深，无朝无暮有猨吟。\n倚桡静听曲中意，好似云山韶濩音。",
        "dynasty": "唐",
        "collection_info": null
    },
    {
        "title": "欸乃曲 四",
        "author": "元结",
        "content": "零陵郡北湘水东，浯溪形胜满湘中。\n溪口石颠堪自逸，谁能相伴作渔翁。",
        "dynasty": "唐",
        "collection_info": null
    },
    {
        "title": "欸乃曲 五",
        "author": "元结",
        "content": "下泷船似入深渊，上泷船似欲升天。\n泷南始到九疑郡，应绝高人乘兴船。",
        "dynasty": "唐",
        "collection_info": null
    },
    {
        "title": "渔父 一",
        "author": "张志和",
        "content": "西塞山前白鹭飞，桃花流水鳜鱼肥。\n青箬笠，绿蓑衣，斜风细雨不须归。",
        "dynasty": "唐",
        "collection_info": null
    },
    {
        "title": "渔父 二",
        "author": "张志和",
        "content": "钓台渔父褐为裘，两两三三舴艋舟。\n能纵棹，惯乘流，长江白浪不曾忧。",
        "dynasty": "唐",
        "collection_info": null
    },
    {
        "title": "渔父 三",
        "author": "张志和",
        "content": "霅溪湾裏钓鱼翁，舴艋为家西復东。\n江上雪，浦边风，笑着荷衣不叹穷。",
        "dynasty": "唐",
        "collection_info": null
    },
    {
        "title": "渔父 四",
        "author": "张志和",
        "content": "松江蟹舍主人欢，菰饭莼羹亦共餐。\n枫叶落，荻花干，醉宿渔舟不觉寒。",
        "dynasty": "唐",
        "collection_info": null
    },
    {
        "title": "渔父 五",
        "author": "张志和",
        "content": "青草湖中月正圆，巴陵渔父棹歌连。\n钓车子，橛头船，乐在风波不用仙。",
        "dynasty": "唐",
        "collection_info": null
    },
    {
        "title": "渔父",
        "author": "张松龄",
        "content": "乐是风波钓是闲，草堂松桧已胜攀。\n太湖水，洞庭山，狂风浪起且须还。",
        "dynasty": "唐",
        "collection_info": null
    },
    {
        "title": "章台柳",
        "author": "韩翃",
        "content": "章台柳，章台柳，往日依依今在否？纵使长条似旧垂，也应攀折他人手。",
        "dynasty": "唐",
        "collection_info": null
    },
    {
        "title": "三台 一",
        "author": "韦应物",
        "content": "一年一年老去，明日后日花开。\n未报长安平定，万国岂得衔杯。",
        "dynasty": "唐",
        "collection_info": null
    },
    {
        "title": "三台 二",
        "author": "韦应物",
        "content": "冰泮寒塘水绿，雨余百草皆生。\n朝来衡门无事，晚下高斋有情。",
        "dynasty": "唐",
        "collection_info": null
    },
    {
        "title": "调笑令 一",
        "author": "韦应物",
        "content": "胡马，胡马，远放燕支山下。\n跑沙跑雪独嘶，东望西望路迷。\n迷路，迷路，边草无穷日暮。",
        "dynasty": "唐",
        "collection_info": null
    },
    {
        "title": "调笑令 二",
        "author": "韦应物",
        "content": "河汉，河汉，晓挂秋城漫漫。\n愁人起望相思，塞北江南别离。\n离别，离别，河汉虽同路绝。",
        "dynasty": "唐",
        "collection_info": null
    },
    {
        "title": "三台 一",
        "author": "王建",
        "content": "鱼藻池边射鸭，芙蓉苑裏看花。\n日色柘袍相似，不着红鸾扇遮。",
        "dynasty": "唐",
        "collection_info": null
    },
    {
        "title": "三台 二",
        "author": "王建",
        "content": "池北池南草绿，殿前殿后花红。\n天子千秋万岁，未央明月清风。",
        "dynasty": "唐",
        "collection_info": null
    },
    {
        "title": "三台 三",
        "author": "王建",
        "content": "扬州桥边小妇，长干市裏商人。\n三年不得消息，各自拜鬼求神。",
        "dynasty": "唐",
        "collection_info": null
    },
    {
        "title": "三台 四",
        "author": "王建",
        "content": "青草湖边草色，飞猨岭上猨声。\n万里三湘客到，有风有雨人行。",
        "dynasty": "唐",
        "collection_info": null
    },
    {
        "title": "三台 五",
        "author": "王建",
        "content": "树头花落花开，道上人去人来。\n朝愁暮愁即老，百年几度三台。",
        "dynasty": "唐",
        "collection_info": null
    },
    {
        "title": "三台 六",
        "author": "王建",
        "content": "鬬身彊健且为，头白齿落难追。\n准拟百年千岁，能得几许多时。",
        "dynasty": "唐",
        "collection_info": null
    },
    {
        "title": "调笑令 一",
        "author": "王建",
        "content": "团扇，团扇，美人并来遮面。\n玉颜顦顇三年，谁復商量管弦。\n弦管，弦管，春草昭阳路断。",
        "dynasty": "唐",
        "collection_info": null
    },
    {
        "title": "调笑令 二",
        "author": "王建",
        "content": "胡蝶，胡蝶，飞上金枝玉叶。\n君前对舞春风，百叶桃花树红。\n红树，红树，燕语莺啼日暮。",
        "dynasty": "唐",
        "collection_info": null
    },
    {
        "title": "调笑令 三",
        "author": "王建",
        "content": "罗袖，罗袖，暗舞春风依旧。\n遥看歌舞玉楼，好日新妆坐愁。\n愁坐，愁坐，一世虚生虚过。",
        "dynasty": "唐",
        "collection_info": null
    },
    {
        "title": "调笑令 四",
        "author": "王建",
        "content": "杨柳，杨柳，日暮白沙渡口。\n船头江水茫茫，商人少妇断肠。\n肠断，肠断，鹧鸪夜飞失伴。",
        "dynasty": "唐",
        "collection_info": null
    },
    {
        "title": "调笑令",
        "author": "戴叔伦",
        "content": "边草，边草，边草尽来兵老。\n山南山北雪晴，千里万里月明。\n明月，明月，胡笳一声愁绝。",
        "dynasty": "唐",
        "collection_info": null
    },
    {
        "title": "纥那曲 一",
        "author": "刘禹锡",
        "content": "杨柳郁青青，竹枝无限情。\n同郎一回顾，听唱纥那声。",
        "dynasty": "唐",
        "collection_info": null
    },
    {
        "title": "纥那曲 二",
        "author": "刘禹锡",
        "content": "蹋曲兴无穷，调同辞不同。\n愿郎千万寿，长作主人翁。",
        "dynasty": "唐",
        "collection_info": null
    },
    {
        "title": "忆江南 一",
        "author": "刘禹锡",
        "content": "春去也，多谢洛城人。\n弱柳从风疑举袂，丛兰裛露似霑巾，独坐亦含嚬。",
        "dynasty": "唐",
        "collection_info": null
    },
    {
        "title": "忆江南 二",
        "author": "刘禹锡",
        "content": "春去也，共惜艳阳年。\n犹有桃花流水上，无辞竹叶醉尊前，惟待见青天。",
        "dynasty": "唐",
        "collection_info": null
    },
    {
        "title": "潇湘神 一",
        "author": "刘禹锡",
        "content": "湘水流，湘水流，九疑云物至今愁。\n若问二妃何处所，零陵芳草露中秋。",
        "dynasty": "唐",
        "collection_info": null
    },
    {
        "title": "潇湘神 二",
        "author": "刘禹锡",
        "content": "斑竹枝，斑竹枝，泪痕点点寄相思。\n楚客欲听瑶瑟怨，潇湘深夜月明时。",
        "dynasty": "唐",
        "collection_info": null
    },
    {
        "title": "抛毬乐 一",
        "author": "刘禹锡",
        "content": "五色绣团圆，登君玳瑁筵。\n最宜红烛下，偏称落花前。\n上客如先起，应须赠一船。",
        "dynasty": "唐",
        "collection_info": null
    },
    {
        "title": "抛毬乐 二",
        "author": "刘禹锡",
        "content": "春早见花枝，朝朝恨发迟。\n及看花落后，却忆未开时。\n幸有抛毬乐，一杯君莫辞。",
        "dynasty": "唐",
        "collection_info": null
    },
    {
        "title": "花非花",
        "author": "白居易",
        "content": "花非花，雾非雾，夜半来，天明去。\n来如春梦不多时，去似朝云无觅处。",
        "dynasty": "唐",
        "collection_info": null
    },
    {
        "title": "忆江南 一",
        "author": "白居易",
        "content": "江南好，风景旧曾谙。\n日出江花红胜火，春来江水绿如蓝，能不忆江南。",
        "dynasty": "唐",
        "collection_info": null
    },
    {
        "title": "忆江南 二",
        "author": "白居易",
        "content": "江南忆，最忆是杭州。\n山寺月中寻桂子，郡亭枕上看潮头，何日更重游。",
        "dynasty": "唐",
        "collection_info": null
    },
    {
        "title": "忆江南 三",
        "author": "白居易",
        "content": "江南忆，其次忆吴宫。\n吴酒一杯春竹叶，吴娃双舞醉芙蓉，早晚得相逢。",
        "dynasty": "唐",
        "collection_info": null
    },
    {
        "title": "如梦令 一",
        "author": "白居易",
        "content": "前度小花静院，不比寻常时见。\n见了又还休，愁却等闲分散。\n肠断，肠断，记取钗横鬓乱。",
        "dynasty": "唐",
        "collection_info": null
    },
    {
        "title": "如梦令 二",
        "author": "白居易",
        "content": "落月西窗惊起，好箇怱怱些子。\n鬒鬓亸轻松，凝了一双秋水。\n告你，告你，休向人间整理。",
        "dynasty": "唐",
        "collection_info": null
    },
    {
        "title": "如梦令 三",
        "author": "白居易",
        "content": "频日雅欢幽会，打得来来越晒。\n说着暂分飞，蹙损一双眉黛。\n无奈，无奈，两箇心儿总待。",
        "dynasty": "唐",
        "collection_info": null
    },
    {
        "title": "长相思 一",
        "author": "白居易",
        "content": "汴水流，泗水流，流到瓜洲古渡头，吴山点点愁。\n思悠悠，恨悠悠，恨到归时方始休，月明人倚楼。",
        "dynasty": "唐",
        "collection_info": null
    },
    {
        "title": "长相思 二",
        "author": "白居易",
        "content": "深画眉，浅画眉，蝉鬓鬅鬙云满衣，阳台行雨回。\n巫山高，巫山低，暮雨潇潇郎不归，空房独守时。",
        "dynasty": "唐",
        "collection_info": null
    },
    {
        "title": "谪仙怨",
        "author": "刘长卿",
        "content": "晴川落日初低，惆怅孤舟解携。\n鸟向平芜远近，人随流水东西。\n白云千里万里，明月前溪后溪。\n独恨长沙谪去，江潭春草萋萋。",
        "dynasty": "唐",
        "collection_info": null
    },
    {
        "title": "广谪仙怨",
        "author": "窦弘余",
        "content": "胡尘犯阙衝关，金辂提携玉颜。\n云雨此时萧散，君王何日归还。\n伤心朝恨暮恨，回首千山万山。\n独望天边初月，蛾眉犹自弯弯。",
        "dynasty": "唐",
        "collection_info": null
    },
    {
        "title": "广谪仙怨",
        "author": "康骈",
        "content": "晴山碍目横天，绿迭君王马前。\n銮辂西巡蜀国，龙颜东望秦川。\n曲江魂断芳草，妃子愁凝暮烟。\n长笛此时吹罢，何言独为婵娟。",
        "dynasty": "唐",
        "collection_info": null
    },
    {
        "title": "八六子",
        "author": "杜牧",
        "content": "洞房深，画屏灯照，山色凝翠沈沈。\n听夜雨，冷滴芭蕉，惊断红窗好梦，龙烟细飘绣衾。\n辞恩久归长信，凤帐萧疎，椒殿闲扃。\n辇路苔侵，绣帘垂，迟迟漏传丹禁。\n蕣华偷悴，翠鬟羞整，愁坐望处，金舆渐远。\n何时綵仗重临，正消魂，梧桐又移翠阴。",
        "dynasty": "唐",
        "collection_info": null
    },
    {
        "title": "忆江南",
        "author": "崔怀宝",
        "content": "平生愿，愿作乐中筝。\n得近玉人纤手子，砑罗裙上放娇声，便死也为荣。",
        "dynasty": "唐",
        "collection_info": null
    },
    {
        "title": "闲中好",
        "author": "郑符",
        "content": "闲中好，尽日松为侣。\n此趣人不知，轻风度僧语。",
        "dynasty": "唐",
        "collection_info": null
    },
    {
        "title": "闲中好",
        "author": "段成式",
        "content": "闲中好，尘务不萦心。\n坐对当窗木，看移三面阴。",
        "dynasty": "唐",
        "collection_info": null
    },
    {
        "title": "闲中好",
        "author": "张希復",
        "content": "闲中好，幽磬度声迟。\n卷上论题肇，画尽僧姓支。",
        "dynasty": "唐",
        "collection_info": null
    },
    {
        "title": "南歌子 一",
        "author": "温庭筠",
        "content": "手裏金鹦鹉，胸前绣凤凰。\n偷眼暗形相。\n不如从嫁与，作鸳鸯。",
        "dynasty": "唐",
        "collection_info": null
    },
    {
        "title": "南歌子 二",
        "author": "温庭筠",
        "content": "似带如丝柳，团酥握雪花。\n帘卷玉钩斜。\n九衢尘欲暮，逐香车。",
        "dynasty": "唐",
        "collection_info": null
    },
    {
        "title": "南歌子 三",
        "author": "温庭筠",
        "content": "倭堕低梳髻，连娟细扫眉。\n终日两相思。\n为君憔悴尽，百花时。",
        "dynasty": "唐",
        "collection_info": null
    },
    {
        "title": "南歌子 四",
        "author": "温庭筠",
        "content": "脸上金霞细，眉间翠钿深。\n欹枕覆鸳衾。\n隔帘鸎百转，感君心。",
        "dynasty": "唐",
        "collection_info": null
    },
    {
        "title": "南歌子 五",
        "author": "温庭筠",
        "content": "扑蘂添黄子，呵花满翠鬟。\n鸳枕映屏山。\n月明三五夜，对芳颜。",
        "dynasty": "唐",
        "collection_info": null
    },
    {
        "title": "南歌子 六",
        "author": "温庭筠",
        "content": "转盼如波眼，娉婷似柳腰。\n花裏暗相招。\n忆君肠欲断，恨春宵。",
        "dynasty": "唐",
        "collection_info": null
    },
    {
        "title": "南歌子 七",
        "author": "温庭筠",
        "content": "懒拂鸳鸯枕，休缝翡翠裙。\n罗帐罢炉熏。\n近来心更切，为思君。",
        "dynasty": "唐",
        "collection_info": null
    },
    {
        "title": "荷叶杯 一",
        "author": "温庭筠",
        "content": "一点露珠凝冷，波影，满池塘。\n绿茎红艳两相乱，肠断，水风凉。",
        "dynasty": "唐",
        "collection_info": null
    },
    {
        "title": "荷叶杯 二",
        "author": "温庭筠",
        "content": "镜水夜来秋月，如雪，采莲时。\n小娘红粉对寒浪，惆怅，正思惟。",
        "dynasty": "唐",
        "collection_info": null
    },
    {
        "title": "荷叶杯 三",
        "author": "温庭筠",
        "content": "楚女欲归南浦，朝雨，湿愁红。\n小船摇漾入花裏，波起，隔西风。",
        "dynasty": "唐",
        "collection_info": null
    },
    {
        "title": "忆江南 一",
        "author": "温庭筠",
        "content": "千万恨，恨极在天涯。\n山月不知心裏事，水风空落眼前花，摇曳碧云斜。",
        "dynasty": "唐",
        "collection_info": null
    },
    {
        "title": "忆江南 二",
        "author": "温庭筠",
        "content": "梳洗罢，独倚望江楼。\n过尽千帆皆不是，斜晖脉脉水悠悠，肠断白苹洲。",
        "dynasty": "唐",
        "collection_info": null
    },
    {
        "title": "蕃女怨 一",
        "author": "温庭筠",
        "content": "万枝香雪开已遍，细雨双燕。\n钿蝉筝，金雀扇，画梁相见。\n鴈门消息不归来，又飞回。",
        "dynasty": "唐",
        "collection_info": null
    },
    {
        "title": "蕃女怨 二",
        "author": "温庭筠",
        "content": "碛南沙上惊鴈起，飞雪千里。\n玉连环，金镞箭，年年征战。\n画楼离恨锦屏空，杏花红。",
        "dynasty": "唐",
        "collection_info": null
    },
    {
        "title": "遐方怨 一",
        "author": "温庭筠",
        "content": "凭绣槛，解罗帏。\n未得君书，断肠潇湘春鴈飞。\n不知征马几时归。\n海棠花谢也，雨霏霏。",
        "dynasty": "唐",
        "collection_info": null
    },
    {
        "title": "遐方怨 二",
        "author": "温庭筠",
        "content": "花半拆，雨初晴。\n未卷珠帘，梦残惆怅闻晓鸎。\n宿妆眉浅粉山横。\n约鬟鸾镜裏，绣罗轻。",
        "dynasty": "唐",
        "collection_info": null
    },
    {
        "title": "诉衷情",
        "author": "温庭筠",
        "content": "鸎语，花舞，春昼午，雨霏微。\n金带枕，宫锦，凤凰帷。\n柳弱燕交飞，依依。\n辽阳音信稀，梦中归。",
        "dynasty": "唐",
        "collection_info": null
    },
    {
        "title": "定西番 一",
        "author": "温庭筠",
        "content": "汉使昔年离别，攀弱柳，折寒梅，上高台。\n千里玉关春雪，鴈来人不来。\n羌笛一声愁绝，月裴回。",
        "dynasty": "唐",
        "collection_info": null
    },
    {
        "title": "定西番 二",
        "author": "温庭筠",
        "content": "海燕欲飞调羽，萱草绿，杏花红，隔帘栊。\n双鬓翠霞金缕，一枝春艳浓。\n楼上月明三五，琐窗中。",
        "dynasty": "唐",
        "collection_info": null
    },
    {
        "title": "定西番 三",
        "author": "温庭筠",
        "content": "细雨晓鸎春晚，人似玉，柳如眉，正相思。\n罗幕翠帘初卷，镜中花一枝。\n肠断塞门消息，鴈来稀。",
        "dynasty": "唐",
        "collection_info": null
    },
    {
        "title": "思帝乡",
        "author": "温庭筠",
        "content": "花花，满枝红似霞。\n罗袖画帘肠断，卓香车。\n回面共人闲语，战箆金凤斜。\n惟有阮郎春尽，不归家。",
        "dynasty": "唐",
        "collection_info": null
    },
    {
        "title": "酒泉子 一",
        "author": "温庭筠",
        "content": "花映柳条，闲向绿萍池上。\n凭栏干，窥细浪，雨萧萧。\n近来音信两疎索，洞房空寂寞。\n掩银屏，垂翠箔，度春宵。",
        "dynasty": "唐",
        "collection_info": null
    },
    {
        "title": "酒泉子 二",
        "author": "温庭筠",
        "content": "日映纱窗，金鸭小屏山碧。\n故乡春，烟霭隔，背兰釭。\n宿妆惆怅倚高阁，千里云影薄。\n草初齐，花又落，燕双飞。",
        "dynasty": "唐",
        "collection_info": null
    },
    {
        "title": "酒泉子 三",
        "author": "温庭筠",
        "content": "楚女不归，楼枕小河春水。\n月孤明，风又起，杏花稀。\n玉钗斜篸云鬟重，裙上金缕凤。\n八行书，千里梦，鴈南飞。",
        "dynasty": "唐",
        "collection_info": null
    },
    {
        "title": "酒泉子 四",
        "author": "温庭筠",
        "content": "罗带惹香，犹繫别时红豆。\n泪痕新，金缕旧，断离肠。\n一双娇燕语雕梁，还是去年时节。\n绿杨浓，芳草歇，柳花狂。",
        "dynasty": "唐",
        "collection_info": null
    },
    {
        "title": "玉蝴蝶",
        "author": "温庭筠",
        "content": "秋风凄切伤离，行客未归时。\n塞外草先衰，江南鴈到迟。\n芙蓉凋嫩脸，杨柳堕新眉。\n摇落使人悲，断肠谁得知。",
        "dynasty": "唐",
        "collection_info": null
    },
    {
        "title": "女冠子 一",
        "author": "温庭筠",
        "content": "含娇含笑，宿翠残红窈窕，鬓如蝉。\n寒玉簪秋水，轻纱卷碧烟。\n雪胸鸾镜裏，琪树凤楼前。\n寄语青娥伴，早求仙。",
        "dynasty": "唐",
        "collection_info": null
    },
    {
        "title": "女冠子 二",
        "author": "温庭筠",
        "content": "霞帔云髮，钿镜仙容似雪，画愁眉。\n遮语回轻扇，含羞下绣帏。\n玉楼相望久，花洞恨来迟。\n早晚乘鸾去，莫相遗。",
        "dynasty": "唐",
        "collection_info": null
    },
    {
        "title": "归国遥 一",
        "author": "温庭筠",
        "content": "香玉，翠凤宝钗垂{罒/彔}𦌉，钿筐交胜金粟，越罗春水绿。\n画堂照帘残烛，梦余更漏促。\n谢娘无限心曲，晓屏山断续。",
        "dynasty": "唐",
        "collection_info": null
    },
    {
        "title": "归国遥 二",
        "author": "温庭筠",
        "content": "双脸，小凤战箆金飐艳，舞衣无力风敛，藕丝秋色染。\n锦帐绣帏斜掩，露珠清晓簟。\n粉心黄蘂花靥，黛眉山两点。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "温庭筠",
        "content": "小山重迭金明灭，鬓云欲度香顋雪。\n懒起画蛾眉，弄妆梳洗迟。\n照花前后镜，花面交相映。\n新帖绣罗襦，双双金鹧鸪。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "温庭筠",
        "content": "水精帘裏颇黎枕，暖香惹梦鸳鸯锦。\n江上柳如烟，鴈飞残月天。\n藕丝秋色浅，人胜参差翦。\n双鬓隔香红，玉钗头上风。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "温庭筠",
        "content": "蘂黄无限当山额，宿妆隐笑纱窗隔。\n相见牡丹时，暂来还别离。\n翠钗金作股，钗上蝶双舞。\n心事竟谁知，月明花满枝。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "温庭筠",
        "content": "翠翘金缕双鸂鶒，水文细起春池碧。\n池上海棠梨，雨晴红满枝。\n绣衫遮笑靥，烟草黏飞蝶。\n青琐对芳菲，玉关音信稀。",
        "dynasty": "唐",
        "collection_info": null
    },
    {
        "title": "菩萨蛮 五",
        "author": "温庭筠",
        "content": "杏花含露团香雪，绿杨陌上多离别。\n灯在月胧明，觉来闻晓鸎。\n玉钩褰翠幕，妆浅旧眉薄。\n春梦正关情，镜中蝉鬓轻。",
        "dynasty": "唐",
        "collection_info": null
    },
    {
        "title": "菩萨蛮 六",
        "author": "温庭筠",
        "content": "玉楼明月长相忆，柳丝袅娜春无力。\n门外草萋萋，送君闻马嘶。\n画罗金翡翠，香烛销成泪。\n花落子规啼，绿窗残梦迷。",
        "dynasty": "唐",
        "collection_info": null
    },
    {
        "title": "菩萨蛮 七",
        "author": "温庭筠",
        "content": "凤凰相对盘金缕，牡丹一夜经微雨。\n明镜照新妆，鬓轻双脸长。\n画楼相望久，阑外垂丝柳。\n音信不归来，社前双燕回。",
        "dynasty": "唐",
        "collection_info": null
    },
    {
        "title": "菩萨蛮 八",
        "author": "温庭筠",
        "content": "牡丹花谢鸎声歇，绿杨满院中庭月。\n相忆梦难成，背窗灯半明。\n翠钿金压脸，寂寞香闺掩。\n人远泪阑干，燕飞春又残。",
        "dynasty": "唐",
        "collection_info": null
    },
    {
        "title": "菩萨蛮 九",
        "author": "温庭筠",
        "content": "满宫明月梨花白，故人万里关山隔。\n金鴈一双飞，泪痕霑绣衣。\n小园芳草绿，家住越溪曲。\n杨柳色依依，燕归君不归。",
        "dynasty": "唐",
        "collection_info": null
    },
    {
        "title": "菩萨蛮 十",
        "author": "温庭筠",
        "content": "宝函钿雀金鸂鶒，沈香阁上吴山碧。\n杨柳又如丝，驿桥春雨时。\n画楼音信断，芳草江南岸。\n鸾镜与花枝，此情谁得知。",
        "dynasty": "唐",
        "collection_info": null
    },
    {
        "title": "菩萨蛮 十一",
        "author": "温庭筠",
        "content": "南园满地堆轻絮，愁闻一霎清明雨。\n雨后却斜阳，杏花零落香。\n无言匀睡脸，枕上屏山掩。\n时节欲黄昏，无憀独倚门。",
        "dynasty": "唐",
        "collection_info": null
    },
    {
        "title": "菩萨蛮 十二",
        "author": "温庭筠",
        "content": "夜来皓月纔当午，重帘悄悄无人语。\n深处麝烟长，卧时留薄妆。\n当年还自惜，往事那堪忆。\n花露月明残，锦衾知晓寒。",
        "dynasty": "唐",
        "collection_info": null
    },
    {
        "title": "菩萨蛮 十三",
        "author": "温庭筠",
        "content": "雨晴夜合玲珑日，万枝香袅红丝拂。\n闲梦忆金堂，满庭萱草长。\n绣帘垂{罒/彔}𦌉，眉黛远山绿。\n春水渡溪桥，凭阑魂欲消。",
        "dynasty": "唐",
        "collection_info": null
    },
    {
        "title": "菩萨蛮 十四",
        "author": "温庭筠",
        "content": "竹风轻动庭除冷，珠帘月上玲珑影。\n山枕隐浓妆，绿檀金凤凰。\n两蛾愁黛浅，故国吴宫远。\n春恨正关情，画楼残点声。",
        "dynasty": "唐",
        "collection_info": null
    },
    {
        "title": "菩萨蛮 十五",
        "author": "温庭筠",
        "content": "玉纤弹处真珠落，流多暗湿铅华薄。\n春露浥朝花，秋波浸晚霞。\n风流心上物，本为风流出。\n看取薄情人，罗衣无此痕。",
        "dynasty": "唐",
        "collection_info": null
    },
    {
        "title": "清平乐 一",
        "author": "温庭筠",
        "content": "上阳春晚，宫女愁蛾浅。\n新岁清平思同辇，争奈长安路远。\n凤帐鸳被徒熏，寂寞花琐千门。\n竞把黄金买赋，为妾将上明君。",
        "dynasty": "唐",
        "collection_info": null
    },
    {
        "title": "清平乐 二",
        "author": "温庭筠",
        "content": "洛阳愁绝，杨柳花飘雪。\n终日行人争攀折，桥下水流呜咽。\n上马争劝离觞，南浦鸎声断肠。\n愁杀平原年少，回首挥泪千行。",
        "dynasty": "唐",
        "collection_info": null
    },
    {
        "title": "更漏子 一",
        "author": "温庭筠",
        "content": "柳丝长，春雨细，花外漏声迢递。\n惊塞鴈，起城乌，画屏金鹧鸪。\n香雾薄，透帘幕，惆怅谢家池阁。\n红烛背，绣帘垂，梦长君不知。",
        "dynasty": "唐",
        "collection_info": null
    },
    {
        "title": "更漏子 二",
        "author": "温庭筠",
        "content": "星斗稀，钟鼓歇，帘外晓鸎残月。\n兰露重，柳风斜，满庭堆落花。\n虚阁上，倚阑望，还似去年惆怅。\n春欲暮，思无穷，旧欢如梦中。",
        "dynasty": "唐",
        "collection_info": null
    },
    {
        "title": "更漏子 三",
        "author": "温庭筠",
        "content": "金雀钗，红粉面，花裏暂时相见。\n知我意，感君怜，此情须问天。\n香作穗，蜡成泪，还似两人心意。\n山枕腻，锦衾寒，觉来更漏残。",
        "dynasty": "唐",
        "collection_info": null
    },
    {
        "title": "更漏子 四",
        "author": "温庭筠",
        "content": "相见稀，相忆久，眉浅淡烟如柳。\n垂翠幕，结同心，待郎熏绣衾。\n城上月，白如雪，蝉鬓美人愁绝。\n宫树暗，鹊桥横，玉籤初报明。",
        "dynasty": "唐",
        "collection_info": null
    },
    {
        "title": "更漏子 五",
        "author": "温庭筠",
        "content": "背江楼，临海月，城上角声呜咽。\n堤柳动，岛烟昏，两行征鴈分。\n京口路，归帆渡，正是芳菲欲度。\n银烛尽，玉绳低，一声村落鸡。",
        "dynasty": "唐",
        "collection_info": null
    },
    {
        "title": "更漏子 六",
        "author": "温庭筠",
        "content": "玉炉香，红蜡泪，偏照画堂秋思。\n眉翠薄，鬓云残，夜长衾枕寒。\n梧桐树，三更雨，不道离情正苦。\n一叶叶，一声声，空阶滴到明。",
        "dynasty": "唐",
        "collection_info": null
    },
    {
        "title": "河渎神 一",
        "author": "温庭筠",
        "content": "河上望丛祠，庙前春雨来时。\n楚山无限鸟飞迟，兰棹空伤别离。\n何处杜鹃啼不歇，艳红开尽如血。\n蝉鬓美人愁绝，百花芳草佳节。",
        "dynasty": "唐",
        "collection_info": null
    },
    {
        "title": "河渎神 二",
        "author": "温庭筠",
        "content": "孤庙对寒潮，西陵风雨潇潇。\n谢娘惆怅倚兰桡，泪流玉筯千条。\n暮天愁听思归乐，早梅香满山郭。\n回首两情萧索，离魂何处飘泊。",
        "dynasty": "唐",
        "collection_info": null
    },
    {
        "title": "河渎神 三",
        "author": "温庭筠",
        "content": "铜鼓赛神来，满庭幡盖裴回。\n水村江浦过风雷，楚山如画烟开。\n离别艣声空萧索，玉容惆怅妆薄。\n青麦燕飞落落，卷帘愁对珠阁。",
        "dynasty": "唐",
        "collection_info": null
    },
    {
        "title": "河传 一",
        "author": "温庭筠",
        "content": "江畔，相唤。\n晓妆鲜，仙景箇女采莲。\n请君莫向那岸边，少年，好花新满船。\n红袖摇曳逐风輭，垂玉腕，肠向柳丝断。\n浦南归，浦北归，莫知，晚来人已稀。",
        "dynasty": "唐",
        "collection_info": null
    },
    {
        "title": "河传 二",
        "author": "温庭筠",
        "content": "湖上，闲望。\n雨萧萧，烟浦花桥路遥。\n谢娘翠蛾愁不销，终朝，梦魂迷晚潮。\n荡子天涯归棹远，春已晚，鸎语空肠断。\n若耶溪，溪水西，柳堤，不闻郎马嘶。",
        "dynasty": "唐",
        "collection_info": null
    },
    {
        "title": "河传 三",
        "author": "温庭筠",
        "content": "同伴，相唤。\n杏花稀，梦裏每愁依违。\n仙客一去燕已飞，不归，泪痕空满衣。\n天际云鸟引情远，春已晚，烟霭渡南苑。\n雪梅香，柳带长，小娘，转令人意伤。",
        "dynasty": "唐",
        "collection_info": null
    },
    {
        "title": "木兰花",
        "author": "温庭筠",
        "content": "家临长信往来道，乳燕双双拂烟草。\n油壁车轻金犊肥，流苏帐晓春鸡早。\n笼中娇鸟暖犹睡，帘外落花闲不扫。\n衰桃一树近前池，似惜容颜镜中老。",
        "dynasty": "唐",
        "collection_info": null
    },
    {
        "title": "竹枝 一",
        "author": "皇甫松",
        "content": "槟榔花发鹧鸪啼，雄飞烟瘴雌亦飞。",
        "dynasty": "唐",
        "collection_info": null
    },
    {
        "title": "竹枝 二",
        "author": "皇甫松",
        "content": "木棉花尽荔支垂，千花万花待郎归。",
        "dynasty": "唐",
        "collection_info": null
    },
    {
        "title": "竹枝 三",
        "author": "皇甫松",
        "content": "芙蓉并蔕一心连，花侵槅子眼应穿。",
        "dynasty": "唐",
        "collection_info": null
    },
    {
        "title": "竹枝 四",
        "author": "皇甫松",
        "content": "筵中蜡烛泪珠红，合欢桃核两人同。",
        "dynasty": "唐",
        "collection_info": null
    },
    {
        "title": "竹枝 五",
        "author": "皇甫松",
        "content": "斜江风起动横波，劈开莲子苦心多。",
        "dynasty": "唐",
        "collection_info": null
    },
    {
        "title": "竹枝 六",
        "author": "皇甫松",
        "content": "山头桃花谷底杏，两花窈窕遥相映。",
        "dynasty": "唐",
        "collection_info": null
    },
    {
        "title": "摘得新 一",
        "author": "皇甫松",
        "content": "酌一巵，须教玉笛吹。\n锦筵红蜡烛，莫来迟。\n繁红一夜经风雨，是空枝。",
        "dynasty": "唐",
        "collection_info": null
    },
    {
        "title": "摘得新 二",
        "author": "皇甫松",
        "content": "摘得新，枝枝叶叶春。\n管弦兼美酒，最关人。\n平生都得几十度，展香茵。",
        "dynasty": "唐",
        "collection_info": null
    },
    {
        "title": "采莲子 一",
        "author": "皇甫松",
        "content": "菡萏香连十顷陂，小姑贪戏采莲迟。\n晚来弄水船头湿，更脱红裙裹鸭儿。",
        "dynasty": "唐",
        "collection_info": null
    },
    {
        "title": "采莲子 二",
        "author": "皇甫松",
        "content": "船动湖光滟滟秋，贪看年少信船流。\n无端隔水抛莲子，遥被人知半日羞。",
        "dynasty": "唐",
        "collection_info": null
    },
    {
        "title": "抛毬乐 一",
        "author": "皇甫松",
        "content": "红拨一声飘，轻裘坠越绡。\n带翻金孔雀，香满绣蜂腰。\n少少抛分数，花枝正索饶。",
        "dynasty": "唐",
        "collection_info": null
    },
    {
        "title": "抛毬乐 二",
        "author": "皇甫松",
        "content": "金蹙花毬小，真珠绣带垂。\n几回衝蜡烛，千度入香怀。\n上客终须醉，觥盂且乱排。",
        "dynasty": "唐",
        "collection_info": null
    },
    {
        "title": "忆江南 一",
        "author": "皇甫松",
        "content": "兰烬落，屏上暗红蕉。\n闲梦江南梅熟日，夜船吹笛雨潇潇，人语驿边桥。",
        "dynasty": "唐",
        "collection_info": null
    },
    {
        "title": "忆江南 二",
        "author": "皇甫松",
        "content": "楼上寝，残月下帘旌。\n梦见秣陵惆怅事，桃花柳絮满江城，双髻坐吹笙。",
        "dynasty": "唐",
        "collection_info": null
    },
    {
        "title": "天仙子 一",
        "author": "皇甫松",
        "content": "晴野鹭鸶飞一隻，水葓花发秋江碧。\n刘郎此日别天仙，登绮席，泪珠滴，十二晚峰青历历。",
        "dynasty": "唐",
        "collection_info": null
    },
    {
        "title": "天仙子 二",
        "author": "皇甫松",
        "content": "踯躅花开红照水，鹧鸪飞遶青山觜。\n行人经岁始归来，千万里，错相倚，懊恼天仙应有以。",
        "dynasty": "唐",
        "collection_info": null
    },
    {
        "title": "怨回纥 一",
        "author": "皇甫松",
        "content": "白首南朝女，愁听异域歌。\n收兵颉利国，饮马胡卢河。\n毳布腥膻久，穹庐岁月多。\n雕窠城上宿，吹笛泪滂沱。",
        "dynasty": "唐",
        "collection_info": null
    },
    {
        "title": "怨回纥 二",
        "author": "皇甫松",
        "content": "祖席驻征棹，开帆候信潮。\n隔筵桃叶泣，吹管杏花飘。\n船去鸥飞阁，人归尘上桥。\n别离惆怅泪，江路湿红蕉。",
        "dynasty": "唐",
        "collection_info": null
    },
    {
        "title": "酒泉子",
        "author": "司空图",
        "content": "买得杏花，十载归来方始坼。\n假山西畔药阑东，满枝红。\n旋开旋落旋成空，白髮多情人更惜。\n黄昏把酒祝东风，且从容。",
        "dynasty": "唐",
        "collection_info": null
    },
    {
        "title": "生查子 一",
        "author": "韩偓",
        "content": "侍女动妆奁，故故惊人睡。\n那知本未眠，背面偷垂泪。",
        "dynasty": "唐",
        "collection_info": null
    },
    {
        "title": "生查子 二",
        "author": "韩偓",
        "content": "懒卸凤凰钗，羞入鸳鸯被。\n时復见残灯，和烟坠金穗。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "韩偓",
        "content": "拢鬓新收玉步摇，背灯初解绣裙腰，枕寒衾冷异香焦。\n深院不关春寂寂，落花和雨夜迢迢，恨情残醉却无聊。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "韩偓",
        "content": "宿醉离愁慢髻鬟，六铢衣薄惹轻寒，慵红闷翠掩青鸾。\n罗韈况兼金菡萏，雪肌仍是玉琅玕，骨香腰细更沈檀。",
        "dynasty": "唐",
        "collection_info": null
    },
    {
        "title": "浣溪沙",
        "author": "张曙",
        "content": "枕障熏炉隔绣帷，二年终日苦相思，杏花明月始应知。\n天上人间何处去，旧欢新梦觉来时，黄昏微雨画帘垂。",
        "dynasty": "唐",
        "collection_info": null
    },
    {
        "title": "卜算子慢",
        "author": "钟辐",
        "content": "桃花院落，烟重露寒，寂寞禁烟晴昼。\n风拂珠帘，还记去年时候，惜春心，不喜闲窗绣。\n倚屏山，和衣睡觉，醺醺暗消残酒。\n独倚危阑久，把玉笋偷弹，黛蛾轻鬬。\n一点相思，万般自家甘受，抽金钗，欲买丹青手。\n写别来，容颜寄与，使知人清瘦。",
        "dynasty": "唐",
        "collection_info": null
    },
    {
        "title": "诉衷情 一",
        "author": "韦庄",
        "content": "烛烬香残帘半卷，梦初惊。\n花欲谢，深夜，月笼明。\n何处按歌声，轻轻。\n舞衣尘暗生，负春情。",
        "dynasty": "唐",
        "collection_info": null
    },
    {
        "title": "诉衷情 二",
        "author": "韦庄",
        "content": "碧沼红芳烟雨静，倚兰桡。\n垂玉佩，交带，袅纤腰。\n鸳梦隔星桥，迢迢。\n越罗香暗销，坠花翘。",
        "dynasty": "唐",
        "collection_info": null
    },
    {
        "title": "天仙子 一",
        "author": "韦庄",
        "content": "怅望前回梦裏期，看花不语苦寻思。\n露桃宫裏小腰肢。\n眉眼细，鬓云垂，惟有多情宋玉知。",
        "dynasty": "唐",
        "collection_info": null
    },
    {
        "title": "天仙子 二",
        "author": "韦庄",
        "content": "深夜归来长酩酊，扶入流苏犹未醒。\n醺醺酒气麝兰和。\n惊睡觉，笑呵呵，长笑人生能几何。",
        "dynasty": "唐",
        "collection_info": null
    },
    {
        "title": "天仙子 三",
        "author": "韦庄",
        "content": "蟾彩霜华夜不分，天外鸿声枕上闻。\n绣衾香冷懒重熏。\n人寂寂，叶纷纷，纔睡依前梦见君。",
        "dynasty": "唐",
        "collection_info": null
    },
    {
        "title": "天仙子 四",
        "author": "韦庄",
        "content": "梦觉云屏依旧空，杜鹃声咽隔帘栊。\n玉郎薄倖去无踪。\n一日日，恨重重，泪界莲顋两线红。",
        "dynasty": "唐",
        "collection_info": null
    },
    {
        "title": "天仙子 五",
        "author": "韦庄",
        "content": "金似衣裳玉似身，眼如秋水鬓如云。\n霞帬月帔一羣羣。\n来洞口，望烟分，刘阮不归春日曛。",
        "dynasty": "唐",
        "collection_info": null
    },
    {
        "title": "江城子 一",
        "author": "韦庄",
        "content": "恩重娇多情易伤，漏更长，解鸳鸯。\n朱唇未动，先觉口脂香。\n缓揭绣衾抽皓腕，移凤枕，枕檀郎。",
        "dynasty": "唐",
        "collection_info": null
    },
    {
        "title": "江城子 二",
        "author": "韦庄",
        "content": "髻鬟狼藉黛眉长，出兰房，别檀郎。\n角声呜咽，星斗渐微茫。\n露冷月残人未起，留不住，泪千行。",
        "dynasty": "唐",
        "collection_info": null
    },
    {
        "title": "定西番 一",
        "author": "韦庄",
        "content": "挑尽金灯红烬，人灼灼，漏迟迟，未眠时。\n斜倚银屏无语，闲愁上翠眉。\n闷杀梧桐残雨，滴相思。",
        "dynasty": "唐",
        "collection_info": null
    },
    {
        "title": "定西番 二",
        "author": "韦庄",
        "content": "芳草丛生缕结，花艳艳，雨蒙蒙，晓庭中。\n塞远久无音问，愁销镜裏红。\n紫燕黄鹂犹至，恨何穷。",
        "dynasty": "唐",
        "collection_info": null
    },
    {
        "title": "思帝乡 一",
        "author": "韦庄",
        "content": "云髻坠，凤钗垂。\n髻坠钗垂无力，枕函欹。\n翡翠屏深月落，漏依依。\n说尽人间天上，两心知。",
        "dynasty": "唐",
        "collection_info": null
    },
    {
        "title": "思帝乡 二",
        "author": "韦庄",
        "content": "春日游，杏花吹满头。\n陌上谁家年少，足风流。\n妾拟将身嫁与，一生休。\n纵被无情弃，不能羞。",
        "dynasty": "唐",
        "collection_info": null
    },
    {
        "title": "上行杯 一",
        "author": "韦庄",
        "content": "芳草灞陵春岸，柳烟深，满楼弦管，一曲离声肠寸断。\n今日送君千万，红缕玉盘金镂盏。\n须劝，珍重意，莫辞满。",
        "dynasty": "唐",
        "collection_info": null
    },
    {
        "title": "上行杯 二",
        "author": "韦庄",
        "content": "白马玉鞭金辔，少年郎，离别容易，迢遰去程千万里。\n惆怅异乡云水，满酌一杯劝和泪。\n须愧，珍重意，莫辞醉。",
        "dynasty": "唐",
        "collection_info": null
    },
    {
        "title": "酒泉子",
        "author": "韦庄",
        "content": "月落星沈，楼上美人春睡。\n绿云欹，金枕腻，画屏深。\n子规啼破相思梦，曙色东方纔动。\n柳烟轻，花露重，思难任。",
        "dynasty": "唐",
        "collection_info": null
    },
    {
        "title": "女冠子 一",
        "author": "韦庄",
        "content": "四月十七，正是去年今日。\n别君时。\n忍泪佯低面，含羞半敛眉。\n不知魂已断，空有梦相随。\n除却天边月，没人知。",
        "dynasty": "唐",
        "collection_info": null
    },
    {
        "title": "女冠子 二",
        "author": "韦庄",
        "content": "昨夜夜半，枕上分明梦见。\n语多时。\n依旧桃花面，频低柳叶眉。\n半羞还半喜，欲去又依依。\n觉来知是梦，不胜悲。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "韦庄",
        "content": "清晓妆成寒食天，柳毬斜袅间花钿，卷帘直出画堂前。\n指点牡丹初绽朵，日高犹自凭朱阑，含嚬不语恨春残。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "韦庄",
        "content": "欲上秋韆四体慵，拟交人送又心忪，画堂帘幕月明风。\n此夜有情谁不极，隔墙梨雪又玲珑，玉容憔悴惹微红。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "韦庄",
        "content": "惆怅梦余山月斜，孤灯照壁背红纱，小楼高阁谢娘家。\n暗想玉容何所似，一枝春雪冻梅花，满身香雾簇朝霞。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "韦庄",
        "content": "绿树藏莺莺正啼，柳丝斜拂白铜鞮，弄珠江上草萋萋。\n日暮饮归何处客，绣鞍骢马一声嘶，满身兰麝醉如泥。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "韦庄",
        "content": "夜夜相思更漏残，伤心明月凭阑干，想君思我锦衾寒。\n咫尺画堂深似海，忆来惟把旧书看，几时携手入长安。",
        "dynasty": "唐",
        "collection_info": null
    },
    {
        "title": "归国遥 一",
        "author": "韦庄",
        "content": "春欲暮，满地落花红带雨。\n惆怅玉笼鹦鹉，单栖无伴侣。\n南望去程何许，问花花不语。\n早晚得同归去，恨无双翠羽。",
        "dynasty": "唐",
        "collection_info": null
    },
    {
        "title": "归国遥 二",
        "author": "韦庄",
        "content": "金翡翠，为我南飞传我意。\n罨画桥边春水，几年花下醉。\n别后只知相愧，泪珠难远寄。\n罗幕绣帏鸳被，旧欢如梦裏。",
        "dynasty": "唐",
        "collection_info": null
    },
    {
        "title": "归国遥 三",
        "author": "韦庄",
        "content": "春欲晚，戏蝶游蜂花烂熳。\n日落谢家池馆，柳丝金缕断。\n睡觉绿鬟风乱，画屏云雨散。\n闲倚博山长叹，泪流霑皓腕。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "韦庄",
        "content": "红楼别夜堪惆怅，香灯半卷流苏帐。\n残月出门时，美人和泪辞。\n琵琶金翠羽，弦上黄莺语。\n劝我早归家，绿窗人似花。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "韦庄",
        "content": "人人尽说江南好，游人只合江南老。\n春水碧于天，画船听雨眠。\n垆边人似月，皓腕凝双雪。\n未老莫还乡，还乡须断肠。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "韦庄",
        "content": "如今却忆江南乐，当时年少春衫薄。\n骑马倚斜桥，满楼红袖招。\n翠屏金屈曲，醉入花丛宿。\n此度见花枝，白头誓不归。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "韦庄",
        "content": "劝君今夜须沈醉，尊前莫话明朝事。\n珍重主人心，酒深情亦深。\n须愁春漏短，莫诉金杯满。\n遇酒且呵呵，人生能几何。",
        "dynasty": "唐",
        "collection_info": null
    },
    {
        "title": "菩萨蛮 五",
        "author": "韦庄",
        "content": "洛阳城裏春光好，洛阳才子他乡老。\n柳暗魏王堤，此时心转迷。\n桃花春水渌，水上鸳鸯浴。\n凝恨对残晖，忆君君不知。",
        "dynasty": "唐",
        "collection_info": null
    },
    {
        "title": "更漏子",
        "author": "韦庄",
        "content": "钟鼓寒，楼阁暝，月照古桐金井。\n深院闭，小庭空，落花香露红。\n烟柳重，春雾薄，灯背水窗高阁。\n闲倚户，暗霑衣，待郎郎不归。",
        "dynasty": "唐",
        "collection_info": null
    },
    {
        "title": "谒金门 一",
        "author": "韦庄",
        "content": "春雨足，染就一溪新绿。\n柳外飞来双羽玉，弄晴相对浴。\n楼外翠帘高轴，倚遍阑干几曲。\n云淡水平烟树簇，寸心千里目。",
        "dynasty": "唐",
        "collection_info": null
    },
    {
        "title": "谒金门 二",
        "author": "韦庄",
        "content": "春漏促，金烬暗挑残烛。\n一夜帘前风撼竹，梦魂相断续。\n有箇娇饶如玉，夜夜绣屏孤宿。\n闲抱琵琶寻旧曲，远山眉黛绿。",
        "dynasty": "唐",
        "collection_info": null
    },
    {
        "title": "谒金门 三",
        "author": "韦庄",
        "content": "空相忆，无记得传消息。\n天上嫦娥人不识，寄书何处觅。\n新睡觉来无力，不忍把君书迹。\n满院落花春寂寂，断肠芳草碧。",
        "dynasty": "唐",
        "collection_info": null
    },
    {
        "title": "清平乐 一",
        "author": "韦庄",
        "content": "春愁南陌，故国音书隔。\n细雨霏霏梨花白，燕拂画帘金额。\n尽日相望王孙，尘满衣上泪痕。\n谁向桥边吹笛，驻马西望销魂。",
        "dynasty": "唐",
        "collection_info": null
    },
    {
        "title": "清平乐 二",
        "author": "韦庄",
        "content": "野花芳草，寂寞关山道。\n柳吐金丝莺语早，惆怅香闺暗老。\n罗带悔结同心，独凭朱阑思深。\n梦觉半床斜月，小窗风触鸣琴。",
        "dynasty": "唐",
        "collection_info": null
    },
    {
        "title": "清平乐 三",
        "author": "韦庄",
        "content": "何处游女，蜀国多云雨。\n云解有情花解语，窣地绣罗金缕。\n妆成不整金钿，含羞待月秋韆。\n住在绿槐阴裏，门临春水桥边。",
        "dynasty": "唐",
        "collection_info": null
    },
    {
        "title": "清平乐 四",
        "author": "韦庄",
        "content": "莺啼残月，绣阁香灯灭。\n门外马嘶郎欲别，正是落花时节。\n妆成不画蛾眉，含愁独倚金扉。\n去路香尘莫扫，扫即郎去归迟。",
        "dynasty": "唐",
        "collection_info": null
    },
    {
        "title": "清平乐 五",
        "author": "韦庄",
        "content": "琐窗春暮，满地梨花雨。\n君不归来情又去，红泪散霑金缕。\n梦魂飞断烟波，伤心不奈春何。\n空把金针独坐，鸳鸯愁绣双窠。",
        "dynasty": "唐",
        "collection_info": null
    },
    {
        "title": "清平乐 六",
        "author": "韦庄",
        "content": "绿杨春雨，金线飘千缕。\n花拆香枝黄鹂语，玉勒雕鞍何处。\n碧窗望断燕鸿，翠帘睡眼溟蒙。\n宝瑟谁家弹罢，含悲斜倚屏风。",
        "dynasty": "唐",
        "collection_info": null
    },
    {
        "title": "喜迁莺 一",
        "author": "韦庄",
        "content": "人汹汹，鼓𪔜𪔜，襟袖五更风。\n大罗天上月朦胧，骑马上虚空。\n香满衣，云满路，鸾凤遶身飞舞。\n霓旌绛节一羣羣，引见玉华君。",
        "dynasty": "唐",
        "collection_info": null
    },
    {
        "title": "喜迁莺 二",
        "author": "韦庄",
        "content": "街鼓动，禁城开，天上探人回。\n凤衔金牓出云来，平地一声雷。\n莺已迁，龙已化，一夜满城车马。\n家家楼上簇神仙，争看鹤冲天。",
        "dynasty": "唐",
        "collection_info": null
    },
    {
        "title": "应天长 一",
        "author": "韦庄",
        "content": "绿槐阴裏黄莺语，深院无人春昼午。\n画帘垂，金凤舞，寂寞绣屏香一炷。\n碧天云，无定处。\n空有梦魂来去，夜夜绿窗风雨，断肠君信否。",
        "dynasty": "唐",
        "collection_info": null
    },
    {
        "title": "应天长 二",
        "author": "韦庄",
        "content": "别来半岁音书绝，一寸离肠千万结。\n难相见，易相别，又是玉楼花似雪。\n暗相思，无处说。\n惆怅夜来烟月，想得此时情切，泪霑红袖黦。",
        "dynasty": "唐",
        "collection_info": null
    },
    {
        "title": "荷叶杯 一",
        "author": "韦庄",
        "content": "绝代佳人难得，倾国，花下见无期。\n一双愁黛远山眉，不忍更思惟。\n闲掩翠屏金凤，残梦，罗幕画堂空。\n碧天无路信难通，惆怅旧房栊。",
        "dynasty": "唐",
        "collection_info": null
    },
    {
        "title": "荷叶杯 二",
        "author": "韦庄",
        "content": "记得那年花下，深夜，初识谢娘时。\n水堂西面画帘垂，携手暗相期。\n惆怅晓莺残月，相别，从此隔音尘。\n如今俱是异乡人，相见更无因。",
        "dynasty": "唐",
        "collection_info": null
    },
    {
        "title": "河传 一",
        "author": "韦庄",
        "content": "何处，烟雨。\n隋堤春暮，柳色葱茏。\n画桡金缕，翠旗高飐香风，水光融。\n青娥殿脚春妆媚，轻云裏，绰约司花妓。\n江都宫阙，清淮月映迷楼，古今愁。",
        "dynasty": "唐",
        "collection_info": null
    },
    {
        "title": "河传 二",
        "author": "韦庄",
        "content": "春晚，风暖。\n锦城花满，狂杀游人。\n玉鞭金勒寻胜，驰骤轻尘，惜良辰。\n翠蛾争劝临邛酒，纤纤手，拂面垂丝柳。\n归时烟裏钟鼓，正是黄昏，暗销魂。",
        "dynasty": "唐",
        "collection_info": null
    },
    {
        "title": "河传 三",
        "author": "韦庄",
        "content": "锦浦，春女。\n绣衣金缕，雾薄云轻。\n花深柳暗，时节正是清明，雨初晴。\n玉鞭魂断烟霞路，莺莺语，一望巫山雨。\n香尘隐映，遥望翠槛红楼，黛眉愁。",
        "dynasty": "唐",
        "collection_info": null
    },
    {
        "title": "怨王孙",
        "author": "韦庄",
        "content": "锦里，蚕市。\n满街珠翠，千万红妆。\n玉蝉金雀，宝髻花簇鸣珰，绣衣长。\n日斜归去人难见，青楼远，队队行云散。\n不知今夜，何处深锁兰房，隔仙乡。",
        "dynasty": "唐",
        "collection_info": null
    },
    {
        "title": "木兰花",
        "author": "韦庄",
        "content": "独上小楼春欲暮，愁望玉关芳草路。\n消息断，不逢人，却敛细眉归绣户。\n坐看落花空叹息，罗袂湿班红泪滴。",
        "dynasty": "唐",
        "collection_info": null
    },
    {
        "title": "小重山",
        "author": "韦庄",
        "content": "一闭昭阳春又春，夜寒宫漏永，梦君恩。\n卧思陈事暗消魂，罗衣湿，红袂有啼痕。\n歌吹隔重阍，遶庭芳草绿，倚长门。\n万般惆怅向谁论，凝情立，宫殿欲黄昏。",
        "dynasty": "唐",
        "collection_info": null
    },
    {
        "title": "望远行",
        "author": "韦庄",
        "content": "欲别无言倚画屏，含恨暗伤情。\n谢家庭树锦鸡鸣，残月落边城。\n人欲别，马频嘶，绿槐千里长堤。\n出门芳草路萋萋，云雨别来易东西。\n不忍别君后，却入旧香闺。",
        "dynasty": "唐",
        "collection_info": null
    },
    {
        "title": "忆江南 一",
        "author": "牛峤",
        "content": "衔泥燕，飞到画堂前。\n占得杏梁安稳处，体轻惟有主人怜，堪羡好因缘。",
        "dynasty": "唐",
        "collection_info": null
    },
    {
        "title": "忆江南 二",
        "author": "牛峤",
        "content": "红绣被，两两间鸳鸯。\n不是鸟中偏爱尔，为缘交颈睡南塘，全胜薄情郎。",
        "dynasty": "唐",
        "collection_info": null
    },
    {
        "title": "西溪子",
        "author": "牛峤",
        "content": "捍拨双盘金凤，蝉鬓玉钗摇动。\n画堂前，人不语，弦解语。\n弹到昭君怨处，翠蛾愁，不抬头。",
        "dynasty": "唐",
        "collection_info": null
    },
    {
        "title": "江城子 一",
        "author": "牛峤",
        "content": "鵁鶄飞起郡城东，碧江空，半滩风。\n越王宫殿，苹叶藕花中。\n帘卷水楼鱼浪起，千片雪，雨蒙蒙。",
        "dynasty": "唐",
        "collection_info": null
    },
    {
        "title": "江城子 二",
        "author": "牛峤",
        "content": "极浦烟消水鸟飞，离筵分手时，送金巵。\n渡口杨花，狂雪任风吹。\n日暮空江波浪急，芳草岸，柳如丝。",
        "dynasty": "唐",
        "collection_info": null
    },
    {
        "title": "定西番",
        "author": "牛峤",
        "content": "紫塞月明千里，金甲冷，戍楼寒，梦长安。\n乡思望中天阔，漏残星亦残。\n画角数声呜咽，雪漫漫。",
        "dynasty": "唐",
        "collection_info": null
    },
    {
        "title": "望江怨",
        "author": "牛峤",
        "content": "东风急，惜别花时手频执。\n罗帏愁独入，马嘶残雨春芜湿。\n倚门立，寄语薄情郎，粉香和泪泣。",
        "dynasty": "唐",
        "collection_info": null
    },
    {
        "title": "女冠子 一",
        "author": "牛峤",
        "content": "绿云高髻，点翠匀红时世。\n月如眉，浅笑含双靥，低声唱小词。\n眼看惟恐化，魂荡欲相随。\n玉趾回娇步，约佳期。",
        "dynasty": "唐",
        "collection_info": null
    },
    {
        "title": "女冠子 二",
        "author": "牛峤",
        "content": "锦江烟水，卓女烧春浓美。\n小檀霞，绣带芙蓉帐，金钗芍药花。\n额黄侵腻髮，臂钏透红纱。\n柳暗莺啼处，认郎家。",
        "dynasty": "唐",
        "collection_info": null
    },
    {
        "title": "女冠子 三",
        "author": "牛峤",
        "content": "星冠霞帔，住在蘂珠宫裏。\n佩丁当，明翠摇蝉翼，纤珪理宿妆。\n醮坛春[草]昼绿，药院杏花香。\n青鸟传心事，寄刘郎。",
        "dynasty": "唐",
        "collection_info": null
    },
    {
        "title": "女冠子 四",
        "author": "牛峤",
        "content": "双飞双舞，春昼后园莺语。\n卷罗帏，锦字书封了，银河雁过迟。\n鸳鸯排宝帐，豆蔻绣连枝。\n不语匀珠泪，落花时。",
        "dynasty": "唐",
        "collection_info": null
    },
    {
        "title": "酒泉子",
        "author": "牛峤",
        "content": "记得去年，烟暖杏园花正发，雪飘香。\n江草绿，柳丝长。\n钿车纤手卷帘望，眉学春山样。\n凤钗低袅翠鬟上，落梅妆。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "牛峤",
        "content": "舞帬香暖金泥凤，画梁语燕惊残梦。\n门外柳花飞，玉郎犹未归。\n愁匀红粉泪，眉翦春山翠。\n何处是辽阳，锦屏春昼长。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "牛峤",
        "content": "柳花飞处莺声急，晴街春色香车立。\n金凤小帘开，脸波和恨来。\n今宵求梦想，难到青楼上。\n赢得一场愁，鸳衾谁并头。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "牛峤",
        "content": "玉钗风动春幡急，交枝红杏笼烟泣。\n楼上望卿卿，窗寒新雨晴。\n熏炉蒙翠被，绣帐鸳鸯睡。\n何处有相知，羡他初画眉。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "牛峤",
        "content": "画屏重迭巫阳翠，楚神尚有行云意。\n朝暮几般心，向他情谩深。\n风流今古隔，虚作瞿塘客。\n山月照山花，梦回灯影斜。",
        "dynasty": "唐",
        "collection_info": null
    },
    {
        "title": "菩萨蛮 五",
        "author": "牛峤",
        "content": "风帘燕舞莺啼柳，妆台约鬓低纤手。\n钗重髻盘珊，一枝红牡丹。\n门前行乐客，白马嘶春色。\n故故坠金鞭，回头应眼穿。",
        "dynasty": "唐",
        "collection_info": null
    },
    {
        "title": "菩萨蛮 六",
        "author": "牛峤",
        "content": "绿云鬓上飞金雀，愁眉敛翠春烟薄。\n香阁掩芙蓉，画屏山几重。\n窗寒天欲曙，犹结同心苣。\n啼粉涴罗衣，问郎何日归。",
        "dynasty": "唐",
        "collection_info": null
    },
    {
        "title": "菩萨蛮 七",
        "author": "牛峤",
        "content": "玉炉冰簟鸳鸯锦，粉融香汗流山枕。\n帘外辘轳声，敛眉含笑惊。\n柳阴烟漠漠，低鬓蝉钗落。\n须作一生拌，尽君今日欢。",
        "dynasty": "唐",
        "collection_info": null
    },
    {
        "title": "更漏子 一",
        "author": "牛峤",
        "content": "星渐稀，漏频转，何处轮台声怨？\n香阁掩，杏花红，月明杨柳风。\n挑锦字，记情事，惟愿两心相似。\n收泪语，背灯眠，玉钗横枕边。",
        "dynasty": "唐",
        "collection_info": null
    },
    {
        "title": "更漏子 二",
        "author": "牛峤",
        "content": "春夜阑，更漏促，金烬暗挑残烛。\n惊梦断，锦屏深，两乡明月心。\n闺草碧，望归客，还是不知消息。\n孤负我，悔怜君，告天天不闻。",
        "dynasty": "唐",
        "collection_info": null
    },
    {
        "title": "更漏子 三",
        "author": "牛峤",
        "content": "南浦情，红粉泪，争奈两人深意。\n低翠黛，卷征衣，马嘶霜叶飞。\n招手别，寸肠结，还是去年时节。\n书託鴈，梦归家，觉来江月斜。",
        "dynasty": "唐",
        "collection_info": null
    },
    {
        "title": "感恩多 一",
        "author": "牛峤",
        "content": "两条红粉泪，多少香闺意。\n彊攀桃李枝，敛愁眉。\n陌上莺啼蝶舞，柳花飞。\n柳花飞，愿得郎心，忆家还早归。",
        "dynasty": "唐",
        "collection_info": null
    },
    {
        "title": "感恩多 二",
        "author": "牛峤",
        "content": "自从南浦别，愁见丁香结。\n近来情转深，忆鸳衾。\n几度将书託烟雁，泪盈襟。\n泪盈襟，礼月求天，愿君知我心。",
        "dynasty": "唐",
        "collection_info": null
    },
    {
        "title": "应天长 一",
        "author": "牛峤",
        "content": "玉楼春望晴烟灭，舞衫斜卷金条脱。\n黄鹂娇转声初歇，杏花飘尽龙山雪。\n凤钗低赴节，筵上王孙愁绝。\n鸳鸯对衔罗结，两情深夜月。",
        "dynasty": "唐",
        "collection_info": null
    },
    {
        "title": "应天长 二",
        "author": "牛峤",
        "content": "双眉澹薄藏心事，清夜背灯娇又醉。\n玉钗横，山枕腻，宝帐鸳鸯春睡美。\n别经时，无限意，虚道相思憔悴。\n莫信綵笺书裏，赚人肠断字。",
        "dynasty": "唐",
        "collection_info": null
    },
    {
        "title": "木兰花",
        "author": "牛峤",
        "content": "春入横塘摇浅浪，花落小园空惆怅。\n此情谁信为狂夫，恨翠愁红流枕上。\n小玉窗前嗔燕语，红泪滴穿金线缕。\n雁归不见报郎归，织成锦字封过与。",
        "dynasty": "唐",
        "collection_info": null
    },
    {
        "title": "西溪子",
        "author": "毛文锡",
        "content": "昨夜西溪游赏，芳树奇花千样。\n锁春光，金尊满，听弦管，娇妓舞衫香暖。\n不觉到斜晖，马驮归。",
        "dynasty": "唐",
        "collection_info": null
    },
    {
        "title": "何满子",
        "author": "毛文锡",
        "content": "红粉楼前月照，碧纱窗外莺啼。\n梦断辽阳音信，那堪独守空闺。\n恨对百花时节，王孙绿草萋萋。",
        "dynasty": "唐",
        "collection_info": null
    },
    {
        "title": "诉衷情 一",
        "author": "毛文锡",
        "content": "桃花流水漾纵横，春昼彩霞明。\n刘郎去，阮郎行，惆怅恨难平。\n愁坐对云屏，筭归程。\n何时携手洞边迎，诉衷情。",
        "dynasty": "唐",
        "collection_info": null
    },
    {
        "title": "诉衷情 二",
        "author": "毛文锡",
        "content": "鸳鸯交颈绣衣轻，碧沼藕花馨。\n偎藻荇，映兰汀，和雨浴浮萍。\n思妇对心惊，想边庭。\n何时解佩掩云屏，诉衷情。",
        "dynasty": "唐",
        "collection_info": null
    },
    {
        "title": "中兴乐",
        "author": "毛文锡",
        "content": "豆蔻花繁烟艳深，丁香輭结同心。\n翠鬟女，相与，共淘金。\n红蕉叶裏猩猩语，鸳鸯浦。\n镜中鸾舞，丝雨，隔荔枝阴。",
        "dynasty": "唐",
        "collection_info": null
    },
    {
        "title": "醉花间 一",
        "author": "毛文锡",
        "content": "休相问，怕相问，相问还添恨。\n春水满塘生，鸂鶒还相趂。\n昨夜雨霏霏，临明寒一阵。\n偏忆戍楼人，久绝边庭信。",
        "dynasty": "唐",
        "collection_info": null
    },
    {
        "title": "醉花间 二",
        "author": "毛文锡",
        "content": "深相忆，莫相忆，相忆情难极。\n银汉是红墙，一带遥相隔。\n金盘珠露滴，两岸榆花白。\n风摇玉佩清，今夕为何夕。",
        "dynasty": "唐",
        "collection_info": null
    },
    {
        "title": "酒泉子",
        "author": "毛文锡",
        "content": "绿树春深，燕语莺啼声断续，惠风飘荡入芳丛，惹残红。\n柳丝无力袅烟空，金盏不辞须满酌，海棠花下思朦胧，醉春风。",
        "dynasty": "唐",
        "collection_info": null
    },
    {
        "title": "纱窗恨 一",
        "author": "毛文锡",
        "content": "新春燕子还来至，一双飞。\n垒巢泥湿时时坠，涴人衣。\n后园裏看百花发，香风拂，绣户金扉。\n月照纱窗，恨依依。",
        "dynasty": "唐",
        "collection_info": null
    },
    {
        "title": "纱窗恨 二",
        "author": "毛文锡",
        "content": "双双蝶翅涂铅粉，咂花心。\n绮窗绣户飞来稳，画堂阴。\n二三月，爱随风絮，伴落花，来拂衣襟。\n更剪轻罗片，傅黄金。",
        "dynasty": "唐",
        "collection_info": null
    },
    {
        "title": "恋情深 一",
        "author": "毛文锡",
        "content": "滴滴铜壶寒漏咽，醉红楼月。\n宴余香殿会鸳衾，荡春心。\n真珠帘下晓光侵，莺语隔琼林。\n宝帐欲开慵起，恋情深。",
        "dynasty": "唐",
        "collection_info": null
    },
    {
        "title": "恋情深 二",
        "author": "毛文锡",
        "content": "玉殿春浓花烂熳，簇神仙伴。\n罗帬窣地缕黄金，奏清音。\n酒阑歌罢两沈沈，一笑动君心。\n永愿作鸳鸯伴，恋情深。",
        "dynasty": "唐",
        "collection_info": null
    },
    {
        "title": "浣溪沙",
        "author": "毛文锡",
        "content": "七夕年年信不违，银河清浅白云微，蟾光鹊影伯劳飞。\n每恨蟪蛄怜婺女，几回娇妒下鸳机，今宵嘉会两依依。",
        "dynasty": "唐",
        "collection_info": null
    },
    {
        "title": "摊破浣溪沙",
        "author": "毛文锡",
        "content": "春水轻波浸绿苔，枇杷洲上紫檀开。\n晴日眠沙鸂鶒稳，暖相偎。\n罗韈生尘游女过，有人逢着弄珠回。\n兰麝飘香初解佩，忘归来。",
        "dynasty": "唐",
        "collection_info": null
    },
    {
        "title": "赞浦子",
        "author": "毛文锡",
        "content": "锦帐添香睡，金炉换夕熏。\n懒结芙蓉带，慵拖翡翠帬。\n正是柳夭桃媚，那堪暮雨朝云。\n宋玉高唐意，裁琼欲赠君。",
        "dynasty": "唐",
        "collection_info": null
    },
    {
        "title": "巫山一段云 一",
        "author": "毛文锡",
        "content": "雨霁巫山上，云轻映碧天。\n远风吹散又相连，十二晚峰前。\n暗湿啼猨树，高笼过客船。\n朝朝暮暮楚江边，几度降神仙。",
        "dynasty": "唐",
        "collection_info": null
    },
    {
        "title": "巫山一段云 二",
        "author": "毛文锡",
        "content": "貌掩巫山色，才过濯锦波。\n阿谁提笔上银河，月裏写嫦娥。\n薄薄施铅粉，盈盈挂绮罗。\n菖蒲花役梦魂多，年代属元和。",
        "dynasty": "唐",
        "collection_info": null
    },
    {
        "title": "柳含烟 一",
        "author": "毛文锡",
        "content": "隋堤柳，汴河旁。\n夹岸绿阴千里，龙舟凤舸木兰香。\n锦帆张。\n因梦江南春景好，一路流苏羽葆。\n笙歌未尽起横流，锁春愁。",
        "dynasty": "唐",
        "collection_info": null
    },
    {
        "title": "柳含烟 二",
        "author": "毛文锡",
        "content": "河桥柳，占芳春。\n映水含烟拂路，几回攀折赠行人。\n暗伤神。\n乐府吹为横笛曲，能使离肠断续。\n不如移植在金门，近天恩。",
        "dynasty": "唐",
        "collection_info": null
    },
    {
        "title": "柳含烟 三",
        "author": "毛文锡",
        "content": "章台柳，近垂旒。\n低拂往来冠盖，朦胧春色满皇州。\n瑞烟浮。\n直与路边江畔别，免被离人攀折。\n最怜京兆画蛾眉，叶纤时。",
        "dynasty": "唐",
        "collection_info": null
    },
    {
        "title": "柳含烟 四",
        "author": "毛文锡",
        "content": "御沟柳，占春多。\n半出宫墙婀娜，有时倒景醮轻罗。\n曲尘波。\n昨日金銮巡上苑，风亚舞腰纤輭。\n栽培得地近皇宫，瑞烟浓。",
        "dynasty": "唐",
        "collection_info": null
    },
    {
        "title": "更漏子",
        "author": "毛文锡",
        "content": "春夜阑，春恨切，花外子规啼月。\n人不见，梦难凭，红纱一点灯。\n偏怨别，是芳节，庭下丁香千结。\n宵雾散，晓霞晖，梁间双燕飞。",
        "dynasty": "唐",
        "collection_info": null
    },
    {
        "title": "喜迁莺",
        "author": "毛文锡",
        "content": "芳春景，暧晴烟。\n乔木见莺迁，传枝偎叶语关关，飞过绮丛间。\n锦翼鲜，金毳輭。\n百转千娇相唤，碧纱窗晓怕闻声，惊破鸳鸯暖。",
        "dynasty": "唐",
        "collection_info": null
    },
    {
        "title": "应天长",
        "author": "毛文锡",
        "content": "平江波暖鸳鸯语，两两钓船归极浦。\n芦洲一夜风和雨，飞起浅沙翘雪鹭。\n渔灯明远渚，兰棹今宵何处。\n罗袂从风轻举，愁杀采莲女。",
        "dynasty": "唐",
        "collection_info": null
    },
    {
        "title": "月宫春",
        "author": "毛文锡",
        "content": "水晶宫裏桂花开，神仙探几回。\n红芳金蘂绣重台，低倾玛瑙杯。\n玉兔银蟾争守护，姮娥姹女戏相偎。\n遥听钧天九奏，玉皇亲看来。",
        "dynasty": "唐",
        "collection_info": null
    },
    {
        "title": "虞美人 一",
        "author": "毛文锡",
        "content": "鸳鸯对浴银塘暖，水面蒲梢短。\n垂杨低拂曲尘波，蛛丝结网露珠多，滴圆荷。\n遥思桃叶吴江碧，便是天河隔。\n锦鳞红鬣影沈沈，想思空有梦相寻，意难任。",
        "dynasty": "唐",
        "collection_info": null
    },
    {
        "title": "虞美人 二",
        "author": "毛文锡",
        "content": "宝檀金缕鸳鸯枕，绶带盘宫锦。\n夕阳低映小窗明，南园绿树语莺莺，梦难成。\n玉炉香暖频添炷，满地飘轻絮。\n珠帘不卷度沈烟，庭前闲立画秋韆，艳阳天。",
        "dynasty": "唐",
        "collection_info": null
    },
    {
        "title": "临江仙",
        "author": "毛文锡",
        "content": "暮蝉声尽落斜阳，银蟾影挂潇湘。\n黄陵庙侧水茫茫，楚山红树，烟雨隔高唐。\n岸泊渔灯风飐碎，白苹远散浓香。\n灵娥鼓瑟韵清商，朱弦凄切，云散碧天长。",
        "dynasty": "唐",
        "collection_info": null
    },
    {
        "title": "接贤宾",
        "author": "毛文锡",
        "content": "香鞯镂襜五色骢，值春景初融。\n流珠喷沫躞蹀，汗血流红。\n少年公子能乘驭，金镳玉辔珑璁。\n为惜珊瑚鞭不下，骄生百步千踪。\n信穿花，从拂柳，向九陌追风。",
        "dynasty": "唐",
        "collection_info": null
    },
    {
        "title": "赞成功",
        "author": "毛文锡",
        "content": "海棠未坼，万点深红，香包缄结一重重。\n似含羞态，邀勒春风，蜂来蝶去，任遶芳丛。\n昨夜微雨，飘洒庭中，忽闻声滴井边桐。\n美人惊起，坐听晨钟，快教折取，戴玉珑璁。",
        "dynasty": "唐",
        "collection_info": null
    },
    {
        "title": "甘州遍 一",
        "author": "毛文锡",
        "content": "春光好，公子爱闲游，足风流。\n金鞍白马，雕弓宝劒，红缨锦襜出长楸。\n花蔽膝，玉衔头。\n寻芳逐胜欢宴，丝竹不曾休。\n美人唱，揭调是甘州。\n醉红楼，尧年舜日，乐圣永无忧。",
        "dynasty": "唐",
        "collection_info": null
    },
    {
        "title": "甘州遍 二",
        "author": "毛文锡",
        "content": "秋风紧，平碛雁行低，阵云齐。\n萧萧飒飒，边声四起，愁闻戍角与征鼙。\n青冢北，黑山西。\n沙飞聚散无定，往往路人迷。\n铁衣冷，战马血霑蹄。\n破蕃奚，凤皇诏下，步步蹑丹梯。",
        "dynasty": "唐",
        "collection_info": null
    },
    {
        "title": "渔父",
        "author": "和凝",
        "content": "白芷汀寒立鹭鸶，苹风轻翦浪花时。\n烟幂幂，日迟迟，香引芙蓉惹钓丝。",
        "dynasty": "唐",
        "collection_info": null
    },
    {
        "title": "天仙子 一",
        "author": "和凝",
        "content": "柳色披衫金缕凤，纤手轻拈红豆弄。\n翠蛾双敛正含情，桃花洞，瑶台梦，一片春愁谁与共。",
        "dynasty": "唐",
        "collection_info": null
    },
    {
        "title": "天仙子 二",
        "author": "和凝",
        "content": "洞口春红飞䔩䔩，仙子含愁眉黛绿。\n阮郎何事不归来，懒烧金，慵篆玉，流水桃花空断续。",
        "dynasty": "唐",
        "collection_info": null
    },
    {
        "title": "江城子 一",
        "author": "和凝",
        "content": "初夜含娇入洞房，理残妆，柳眉长。\n翡翠屏中，亲爇玉炉香。\n整顿金钿呼小玉，排红烛，待潘郎。",
        "dynasty": "唐",
        "collection_info": null
    },
    {
        "title": "江城子 二",
        "author": "和凝",
        "content": "竹裏风生月上门，理秦筝，对云屏。\n轻拨朱弦，恐乱马嘶声。\n含恨含娇独自语，今夜约，太迟生。",
        "dynasty": "唐",
        "collection_info": null
    },
    {
        "title": "江城子 三",
        "author": "和凝",
        "content": "斗转星移玉漏频，已三更，对栖莺。\n历历花间，似有马蹄声。\n含笑整衣开绣户，斜敛手，下阶迎。",
        "dynasty": "唐",
        "collection_info": null
    },
    {
        "title": "江城子 四",
        "author": "和凝",
        "content": "迎得郎来入绣闱，语相思，连理枝。\n鬓乱钗垂，梳堕印山眉。\n娅姹含情娇不语，纤玉手，抚郎衣。",
        "dynasty": "唐",
        "collection_info": null
    },
    {
        "title": "江城子 五",
        "author": "和凝",
        "content": "帐裏鸳鸯交颈情，恨鸡声，天已明。\n愁见街前，还是说归程。\n临上马时期后会，待梅绽，月初生。",
        "dynasty": "唐",
        "collection_info": null
    },
    {
        "title": "何满子 一",
        "author": "和凝",
        "content": "正是破瓜年几，含情惯得人饶。\n桃李精神鹦鹉舌，可堪虚度良宵。\n却爱蓝罗帬子，羡他长束纤腰。",
        "dynasty": "唐",
        "collection_info": null
    },
    {
        "title": "何满子 二",
        "author": "和凝",
        "content": "写得鱼笺无限，其如花锁春晖。\n目断巫山云雨，空教残梦依依。\n却爱熏香小鸭，羡他长在屏帷。",
        "dynasty": "唐",
        "collection_info": null
    },
    {
        "title": "望梅花",
        "author": "和凝",
        "content": "春草全无消息，腊雪犹余踪迹。\n越岭寒枝香自折，冷艳奇芳堪惜。\n何事寿阳无处觅，吹入谁家横笛。",
        "dynasty": "唐",
        "collection_info": null
    },
    {
        "title": "薄命女",
        "author": "和凝",
        "content": "天欲晓，宫漏穿花声缭绕。\n窗裏星光少。\n冷露寒侵帐额，残月光沈树杪。\n梦断锦帷空悄悄，彊起愁眉小。",
        "dynasty": "唐",
        "collection_info": null
    },
    {
        "title": "春光好 一",
        "author": "和凝",
        "content": "纱窗暖，画屏闲，亸云鬟。\n睡起四肢无力，半春[间]。\n玉指翦裁罗胜，金盘点缀酥山。\n窥宋深心无限事，小眉弯。",
        "dynasty": "唐",
        "collection_info": null
    },
    {
        "title": "春光好 二",
        "author": "和凝",
        "content": "苹叶輭，杏花明，画船轻。\n双浴鸳鸯出绿汀，棹歌声。\n春水无风无浪，春天半雨半晴。\n红粉相随南浦晚，几含情。",
        "dynasty": "唐",
        "collection_info": null
    },
    {
        "title": "采桑子",
        "author": "和凝",
        "content": "蝤蛴领上诃梨子，绣带双垂。\n椒户闲时，竞学摴蒲赌荔支。\n丛头鞋子红编细，帬窣金丝。\n无事嚬眉，春思翻教阿母疑。",
        "dynasty": "唐",
        "collection_info": null
    },
    {
        "title": "菩萨蛮",
        "author": "和凝",
        "content": "越梅半拆轻寒裏，冰清澹薄笼蓝水。\n暖觉杏梢红，游丝狂惹风。\n闲阶莎径碧，远梦犹堪惜。\n离恨又迎春，相思难重陈。",
        "dynasty": "唐",
        "collection_info": null
    },
    {
        "title": "喜迁莺",
        "author": "和凝",
        "content": "晓月坠，宿云披，银烛锦屏帷。\n建章钟动玉绳低，宫漏出花迟。\n春态浅，来双燕，红日渐长一线。\n严妆欲罢转黄鹂，飞上万年枝。",
        "dynasty": "唐",
        "collection_info": null
    },
    {
        "title": "山花子 一",
        "author": "和凝",
        "content": "莺锦蝉縠馥麝脐，轻裾花草晓烟迷。\n鸂鶒战金红掌坠，翠云低。\n星靥笑偎霞脸畔，蹙金开襜衬银泥。\n春思半和芳草嫩，碧萋萋。",
        "dynasty": "唐",
        "collection_info": null
    },
    {
        "title": "山花子 二",
        "author": "和凝",
        "content": "银字笙寒调正长，水文簟冷画屏凉。\n玉腕重，金扼臂，淡梳妆。\n几度试香纤手暖，一回尝酒绛唇光。\n佯弄红丝绳拂子，打檀郎。",
        "dynasty": "唐",
        "collection_info": null
    },
    {
        "title": "临江仙 一",
        "author": "和凝",
        "content": "海棠香老春江晚，小楼雾縠空蒙。\n翠鬟初出绣帘中，麝烟鸾佩惹苹风。\n碾玉钗摇鸂鶒战，雪肌云鬓将融。\n含情遥指碧波东，越王台殿蓼花红。",
        "dynasty": "唐",
        "collection_info": null
    },
    {
        "title": "临江仙 二",
        "author": "和凝",
        "content": "披袍窣地红宫锦，莺语时转轻音。\n碧罗冠子稳犀簪，凤凰双飐步摇金。\n肌骨细匀红玉輭，脸波微送春心。\n娇羞不肯入鸳衾，兰膏光裏两情深。",
        "dynasty": "唐",
        "collection_info": null
    },
    {
        "title": "小重山 一",
        "author": "和凝",
        "content": "春入神京万木芳，禁林莺语滑，蝶飞狂。\n晓花擎露妒啼妆，红日永，风和百花香。\n烟锁柳丝长，御沟澄碧水，转池塘。\n时时微雨洗风光，天衢远，到处引笙篁。",
        "dynasty": "唐",
        "collection_info": null
    },
    {
        "title": "小重山 二",
        "author": "和凝",
        "content": "正是神京烂熳时，羣仙初折得，郄诜枝。\n乌犀白纻最相宜，精神出，御陌袖鞭垂。\n柳色展愁眉，管弦分响亮，探花期。\n光阴占断曲江池，新牓上，名姓彻丹墀。",
        "dynasty": "唐",
        "collection_info": null
    },
    {
        "title": "麦秀两岐",
        "author": "和凝",
        "content": "凉簟铺斑竹，鸳枕并红玉。\n脸莲红，眉柳绿。\n胸雪宜新浴，淡黄衫子裁春縠，异香芬馥。\n羞道交回烛，未惯双双宿。\n树连枝，鱼比目。\n掌上腰如束，娇娆不争人拳跼，黛眉微蹙。",
        "dynasty": "唐",
        "collection_info": null
    },
    {
        "title": "生查子 一",
        "author": "牛希济",
        "content": "春山烟欲收，天澹星稀小。\n残月脸边明，别泪临清晓。\n语已多，情未了，回首犹重道。\n记得绿罗帬，处处怜芳草。",
        "dynasty": "唐",
        "collection_info": null
    },
    {
        "title": "生查子 二",
        "author": "牛希济",
        "content": "新月曲如眉，未有团圞意。\n红豆不堪看，满眼相思泪。\n终日劈桃穰，人在心儿裏。\n两朵隔墙花，早晚成连理。",
        "dynasty": "唐",
        "collection_info": null
    },
    {
        "title": "中兴乐",
        "author": "牛希济",
        "content": "池塘暖碧浸晴晖，蒙蒙柳絮轻飞。\n红蘂凋来，醉梦还稀。\n春云空有雁归，珠帘垂。\n东风寂寞，恨郎抛掷，泪湿罗衣。",
        "dynasty": "唐",
        "collection_info": null
    },
    {
        "title": "酒泉子",
        "author": "牛希济",
        "content": "枕转簟凉，清晓远钟残梦。\n月光斜，帘影动，旧炉香。\n梦中说尽相思事，纤手匀双泪。\n去年书，今日意，断人肠。",
        "dynasty": "唐",
        "collection_info": null
    },
    {
        "title": "谒金门",
        "author": "牛希济",
        "content": "秋已暮，重迭关山岐路。\n嘶马摇鞭何处去，晓禽霜满树。\n梦断禁城钟鼓，泪滴枕檀无数。\n一点凝红和薄雾，翠蛾愁不语。",
        "dynasty": "唐",
        "collection_info": null
    },
    {
        "title": "临江仙 一",
        "author": "牛希济",
        "content": "峭碧参差十二峰，冷烟寒树重重。\n瑶姬宫殿是仙踪。\n金炉珠帐，香霭昼偏浓。\n一自楚王惊梦断，人间无路相逢。\n至今云雨带愁容。\n月斜江上，征棹动晨钟。",
        "dynasty": "唐",
        "collection_info": null
    },
    {
        "title": "临江仙 二",
        "author": "牛希济",
        "content": "谢家仙观寄云岑，嵒萝拂地成阴。\n洞房不闭白云深。\n当时丹竈，一粒化黄金。\n石壁霞衣犹半挂，松风长似鸣琴。\n时闻唳鹤起前林。",
        "dynasty": "唐",
        "collection_info": null
    },
    {
        "title": "临江仙 三",
        "author": "牛希济",
        "content": "渭阙宫城秦树凋，玉楼独上无憀。\n含情不语自吹箫。\n调清和恨，天路逐风飘。\n何事乘龙人忽降，似知深意相招。\n三清携手路非遥。\n世间屏障，彩笔画娇饶。",
        "dynasty": "唐",
        "collection_info": null
    },
    {
        "title": "临江仙 四",
        "author": "牛希济",
        "content": "江绕黄陵春庙闲，娇莺独语关关。\n满庭重迭绿苔斑。\n阴云无事，四散自归山。\n箫鼓声稀香烬冷，月娥敛尽弯环。\n风流皆道胜人间。\n须知狂客，判死为红颜。",
        "dynasty": "唐",
        "collection_info": null
    },
    {
        "title": "临江仙 五",
        "author": "牛希济",
        "content": "素洛春光潋滟平，千重媚脸初生。\n凌波罗韈势轻轻。\n烟笼日照，珠翠半分明。\n风引宝衣疑欲舞，鸾回凤翥堪惊。\n也知心许恐无成。\n陈王辞赋，千载有声名。",
        "dynasty": "唐",
        "collection_info": null
    },
    {
        "title": "临江仙 六",
        "author": "牛希济",
        "content": "柳带摇风汉水滨，平芜两岸争匀。\n鸳鸯对浴浪痕新。\n弄珠游女，微笑自含春。\n轻步暗移蝉鬓动，罗帬风惹轻尘。\n水精宫殿岂无因。\n空劳纤手，解佩赠情人。",
        "dynasty": "唐",
        "collection_info": null
    },
    {
        "title": "临江仙 七",
        "author": "牛希济",
        "content": "洞庭波浪飐晴天，君山一点凝烟。\n此中真境属神仙。\n玉楼珠殿，相映月轮边。\n万里平湖秋色冷，星辰垂影参然。\n橘林霜重更红鲜。\n罗浮山下，有路暗相连。",
        "dynasty": "唐",
        "collection_info": null
    },
    {
        "title": "相见欢",
        "author": "薛昭藴",
        "content": "罗襦绣袂香红，画堂中。\n细草平沙蕃马，小屏风。\n卷罗幕，凭妆阁，思无穷。\n暮雨轻烟魂断，隔帘栊。",
        "dynasty": "唐",
        "collection_info": null
    },
    {
        "title": "醉公子",
        "author": "薛昭藴",
        "content": "慢绾青丝髮，光砑吴绫韈。\n床上小熏笼，韶州新退红。\n叵耐无端处，捻得从头污。\n恼得眼慵开，问人闲事来。",
        "dynasty": "唐",
        "collection_info": null
    },
    {
        "title": "女冠子 一",
        "author": "薛昭藴",
        "content": "求仙去也，翠钿金箆尽舍，入嵒峦。\n雾卷黄罗帔，云雕白玉冠。\n野烟溪洞冷，林月石桥寒。\n静夜松风下，礼天坛。",
        "dynasty": "唐",
        "collection_info": null
    },
    {
        "title": "女冠子 二",
        "author": "薛昭藴",
        "content": "云罗雾縠，新授明威法箓，降真函。\n髻绾青丝髮，冠抽碧玉篸。\n往来云过五，去住岛经三。\n正遇刘郎使，启瑶缄。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "薛昭藴",
        "content": "红蓼渡头秋正雨，印沙鸥迹自成行，整鬟飘袖野风香。\n不语含嚬深浦裏，几回愁煞棹船郎，燕归帆尽水茫茫。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "薛昭藴",
        "content": "钿匣菱花锦带垂，静临兰槛卸头时，约鬟低珥算归期。\n花茂草青湘渚阔，梦余空有漏依依，二年终日损芳菲。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "薛昭藴",
        "content": "粉上依稀有泪痕，郡庭花落欲黄昏，远情深恨与谁论。\n记得去年寒食日，延秋门外卓金轮，日斜人散暗销魂。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "薛昭藴",
        "content": "握手河桥柳似金，蜂鬚轻惹百花心，蕙风兰思寄清琴。\n意满便同春水满，情深还似酒杯深，楚烟湘月两沈沈。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "薛昭藴",
        "content": "帘外三间出寺墙，满街垂柳绿阴长，嫩红轻翠间浓妆。\n瞥地见时犹可可，却来闲处暗思量，如今情事隔仙乡。",
        "dynasty": "唐",
        "collection_info": null
    },
    {
        "title": "浣溪沙 六",
        "author": "薛昭藴",
        "content": "江馆清秋缆客船，故人相送夜开筵，麝烟兰燄簇花钿。\n正是断魂迷楚雨，不堪离恨咽湘弦，月高霜白水连天。",
        "dynasty": "唐",
        "collection_info": null
    },
    {
        "title": "浣溪沙 七",
        "author": "薛昭藴",
        "content": "倾国倾城恨有余，几多红泪泣姑苏，倚风凝睇雪肌肤。\n吴主山河空落日，越王宫殿半平芜，藕花菱蔓满平湖。",
        "dynasty": "唐",
        "collection_info": null
    },
    {
        "title": "浣溪沙 八",
        "author": "薛昭藴",
        "content": "越女淘金春水上，步摇云鬓佩鸣珰，渚风江草又清香。\n不为远山凝翠黛，只应含恨向斜阳，碧桃花谢忆刘郎。",
        "dynasty": "唐",
        "collection_info": null
    },
    {
        "title": "谒金门",
        "author": "薛昭藴",
        "content": "春满院，迭损罗衣金线。\n睡觉水精帘未卷，帘前双语燕。\n斜掩金铺一扇，满地落花千片。\n早是相思肠欲断，忍教频梦见。",
        "dynasty": "唐",
        "collection_info": null
    },
    {
        "title": "喜迁莺 一",
        "author": "薛昭藴",
        "content": "残蟾落，晓钟鸣，羽化觉身轻。\n乍无春睡有余酲，杏苑雪初晴。\n紫陌长，襟袖冷，不是人间风景。\n回看尘土似前生，休羡谷中鸎。",
        "dynasty": "唐",
        "collection_info": null
    },
    {
        "title": "喜迁莺 二",
        "author": "薛昭藴",
        "content": "金门晓，玉京春，骏马骤轻尘。\n桦烟深处白衫新，认得化龙身。\n九陌喧，千户启，满袖桂香风细。\n杏园欢宴曲江滨，自此占芳辰。",
        "dynasty": "唐",
        "collection_info": null
    },
    {
        "title": "喜迁莺 三",
        "author": "薛昭藴",
        "content": "清明节，雨晴天，得意正当年。\n马骄泥輭锦连干，香袖半笼鞭。\n花色融，人竞赏，尽是绣鞍朱鞅。\n日斜无计更留连，归路草和烟。",
        "dynasty": "唐",
        "collection_info": null
    },
    {
        "title": "小重山 一",
        "author": "薛昭藴",
        "content": "春到长门春草青，玉阶华露滴，月胧明。\n东风吹断紫箫声，宫漏促，帘外晓啼鸎。\n愁极梦难成，红妆流宿泪，不胜情。\n手挼裙带遶花行，思君切，罗幌暗尘生。",
        "dynasty": "唐",
        "collection_info": null
    },
    {
        "title": "小重山 二",
        "author": "薛昭藴",
        "content": "秋到长门秋草黄，画梁双燕去，出宫墙。\n玉箫无復理霓裳，金蝉坠，鸾镜掩休妆。\n忆昔在昭阳，舞衣红绶带，绣鸳鸯。\n至今犹惹御炉香，魂梦断，愁听漏更长。",
        "dynasty": "唐",
        "collection_info": null
    },
    {
        "title": "离别难",
        "author": "薛昭藴",
        "content": "宝马晓鞴雕鞍，罗帏乍别情难。\n那堪春景媚，送君千万里。\n半妆珠翠落，露华寒。\n红蜡烛，青丝曲，偏能钩引泪阑干。\n良夜促，香尘绿，魂欲迷，檀眉半敛愁低。\n未别心先咽，欲语情难说。\n出芳草，路东西，摇袖立。\n春风急，樱花杨柳雨凄凄。",
        "dynasty": "唐",
        "collection_info": null
    },
    {
        "title": "荷叶杯 一",
        "author": "顾敻",
        "content": "春尽小庭花落，寂寞，凭槛敛双眉。\n忍教成病忆佳期，知摩知，知摩知。",
        "dynasty": "唐",
        "collection_info": null
    },
    {
        "title": "荷叶杯 二",
        "author": "顾敻",
        "content": "歌发谁家筵上，寥亮，别恨正悠悠。\n兰釭背帐月当楼，愁摩愁，愁摩愁。",
        "dynasty": "唐",
        "collection_info": null
    },
    {
        "title": "荷叶杯 三",
        "author": "顾敻",
        "content": "弱柳好花尽拆，晴陌，陌上少年郎。\n满身兰麝扑人香，狂摩狂，狂摩狂。",
        "dynasty": "唐",
        "collection_info": null
    },
    {
        "title": "荷叶杯 四",
        "author": "顾敻",
        "content": "记得那时相见，胆战，鬓乱四肢柔。\n泥人无语不抬头，羞摩羞，羞摩羞。",
        "dynasty": "唐",
        "collection_info": null
    },
    {
        "title": "荷叶杯 五",
        "author": "顾敻",
        "content": "夜久歌声怨咽，残月，菊冷露微微。\n看看湿透缕金衣，归摩归，归摩归。",
        "dynasty": "唐",
        "collection_info": null
    },
    {
        "title": "荷叶杯 六",
        "author": "顾敻",
        "content": "我忆君诗最苦，知否，字字尽关心。\n红笺写寄表情深，吟摩吟，吟摩吟。",
        "dynasty": "唐",
        "collection_info": null
    },
    {
        "title": "荷叶杯 七",
        "author": "顾敻",
        "content": "金鸭香浓鸳被，枕腻，小髻簇花钿。\n腰如细柳脸如莲，怜摩怜，怜摩怜。",
        "dynasty": "唐",
        "collection_info": null
    },
    {
        "title": "荷叶杯 八",
        "author": "顾敻",
        "content": "曲砌蝶飞烟暖，春半，花发柳垂条。\n花如双脸柳如腰，娇摩娇，娇摩娇。",
        "dynasty": "唐",
        "collection_info": null
    },
    {
        "title": "荷叶杯 九",
        "author": "顾敻",
        "content": "一去又乖期信，春尽，满院长莓苔。\n手挼裙带独裴回，来摩来，来摩来。",
        "dynasty": "唐",
        "collection_info": null
    },
    {
        "title": "甘州子 一",
        "author": "顾敻",
        "content": "一炉龙麝锦帷傍，屏掩映，烛荧煌。\n禁楼刁斗喜初长，罗荐绣鸳鸯。\n山枕上，私语口脂香。",
        "dynasty": "唐",
        "collection_info": null
    },
    {
        "title": "甘州子 二",
        "author": "顾敻",
        "content": "每逢清夜与良晨，多怅望，足伤神。\n云迷水隔意中人，寂寞绣罗茵。\n山枕上，几点泪痕新。",
        "dynasty": "唐",
        "collection_info": null
    },
    {
        "title": "甘州子 三",
        "author": "顾敻",
        "content": "曾如刘阮访仙踪，深洞客，此时逢。\n绮筵散后绣衾同，款曲见韶容。\n山枕上，长是怯晨钟。",
        "dynasty": "唐",
        "collection_info": null
    },
    {
        "title": "甘州子 四",
        "author": "顾敻",
        "content": "露桃花裏小楼深，持玉盏，听瑶琴。\n醉归青琐入鸳衾，月色照衣襟。\n山枕上，翠钿镇眉心。",
        "dynasty": "唐",
        "collection_info": null
    },
    {
        "title": "甘州子 五",
        "author": "顾敻",
        "content": "红炉深夜醉调笙，敲拍处，玉纤轻。\n小屏古画岸低平，烟月满闲庭。\n山枕上，灯背脸波横。",
        "dynasty": "唐",
        "collection_info": null
    },
    {
        "title": "遐方怨",
        "author": "顾敻",
        "content": "帘影细，簟文平。\n象纱笼玉指，缕金罗扇轻。\n嫩红双脸似花明，两条眉黛远山横。\n凤箫歇，镜尘生。\n辽塞音书绝，梦魂长暗惊。\n玉郎经岁负娉婷，教人争不恨无情。",
        "dynasty": "唐",
        "collection_info": null
    },
    {
        "title": "诉衷情 一",
        "author": "顾敻",
        "content": "香灭帘垂春漏永，整鸳衾。\n罗带重，双凤，缕黄金。\n窗外月光临，沈沈。\n断肠无处寻，负春心。",
        "dynasty": "唐",
        "collection_info": null
    },
    {
        "title": "诉衷情 二",
        "author": "顾敻",
        "content": "永夜抛人何处去，绝来音。\n香阁掩，眉敛，月将沈。\n争忍不相寻，怨孤衾。\n换我心，为你心，始知相忆深。",
        "dynasty": "唐",
        "collection_info": null
    },
    {
        "title": "杨柳枝",
        "author": "顾敻",
        "content": "秋夜香闺思寂寥，漏迢迢。\n鸳帏罗幌麝烟销，烛光摇。\n正忆玉郎游荡去，无寻处。\n更闻帘外雨潇潇，滴芭蕉。",
        "dynasty": "唐",
        "collection_info": null
    },
    {
        "title": "醉公子 一",
        "author": "顾敻",
        "content": "漠漠秋云澹，红藕香侵槛。\n枕倚小山屏，金铺向晚扃。\n睡起横波慢，独望情何限。\n衰柳数声蝉，魂销似去年。",
        "dynasty": "唐",
        "collection_info": null
    },
    {
        "title": "醉公子 二",
        "author": "顾敻",
        "content": "岸柳垂金线，雨晴鸎百转。\n家住绿杨边，往来多少年。\n马嘶芳草远，高楼帘半卷。\n敛袖翠蛾攒，相逢尔许难。",
        "dynasty": "唐",
        "collection_info": null
    },
    {
        "title": "酒泉子 一",
        "author": "顾敻",
        "content": "杨柳舞风，轻惹春烟残雨。\n杏花愁，鸎正语，画楼东。\n锦屏寂寞思无穷，还是不知消息。\n镜尘生，珠泪滴，损仪容。",
        "dynasty": "唐",
        "collection_info": null
    },
    {
        "title": "酒泉子 二",
        "author": "顾敻",
        "content": "罗带缕金，兰麝烟凝魂断。\n画屏欹，云鬓乱，恨难任。\n几回垂泪滴鸳衾，薄情何处去？\n月临窗，花满树，信沈沈。",
        "dynasty": "唐",
        "collection_info": null
    },
    {
        "title": "酒泉子 三",
        "author": "顾敻",
        "content": "小槛日斜，风度绿窗人悄悄，翠帏闲掩舞双鸾，旧香寒。\n别来情绪转难判，韶颜看却老，依稀粉上有啼痕，暗销魂。",
        "dynasty": "唐",
        "collection_info": null
    },
    {
        "title": "酒泉子 四",
        "author": "顾敻",
        "content": "黛薄红深，约掠绿鬟云腻。\n小鸳鸯，金翡翠，称人心。\n锦鳞无处传幽意，海燕兰堂春又去。\n隔年书，千点泪，恨难任。",
        "dynasty": "唐",
        "collection_info": null
    },
    {
        "title": "酒泉子 五",
        "author": "顾敻",
        "content": "掩却菱花，收拾翠钿休上面，金虫玉燕锁香奁，恨厌厌。\n云鬟半坠懒重篸，泪侵山枕湿，银灯背帐梦方酣，鴈飞南。",
        "dynasty": "唐",
        "collection_info": null
    },
    {
        "title": "酒泉子 六",
        "author": "顾敻",
        "content": "水碧风清，入槛细香红藕腻，谢娘敛翠恨无涯，小屏斜。\n堪憎荡子不还家，谩留罗带结，帐深枕腻炷沈烟，负当年。",
        "dynasty": "唐",
        "collection_info": null
    },
    {
        "title": "酒泉子 七",
        "author": "顾敻",
        "content": "黛怨红羞，掩映画堂春欲暮，残花微雨隔青楼，思悠悠。\n芳菲时节看将度，寂寞无人还独语。\n画罗襦，香粉污，不胜愁。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "顾敻",
        "content": "春色迷人恨正赊，可堪荡子不还家，细风轻露着梨花。\n帘外有情双燕扬，槛前无力绿杨斜，小屏狂梦极天涯。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "顾敻",
        "content": "红藕香寒翠渚平，月笼虚阁夜蛩清，塞鸿惊梦两牵情。\n宝帐玉炉残麝冷，罗衣金缕暗尘生，小窗孤烛泪纵横。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "顾敻",
        "content": "荷芰风轻帘幕香，绣衣鸂鶒泳回塘，小屏闲掩旧潇湘。\n恨入空帏鸾影独，泪凝双脸渚莲光，薄情年少悔思量。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "顾敻",
        "content": "惆怅经年别谢娘，月窗花院好风光，此时相望最情伤。\n青鸟不来传锦字，瑶姬何处锁兰房，忍教魂梦两茫茫。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "顾敻",
        "content": "庭菊飘黄玉露浓，冷莎偎砌隐鸣蛩，何期良夜得相逢。\n背帐风摇红蜡滴，惹香暖梦绣衾重，觉来枕上怯晨钟。",
        "dynasty": "唐",
        "collection_info": null
    },
    {
        "title": "浣溪沙 六",
        "author": "顾敻",
        "content": "云澹风高叶乱飞，小庭寒雨绿苔微，深闺人静掩屏帷。\n粉黛暗愁金带枕，鸳鸯空绕画罗衣，那堪孤负不思归。",
        "dynasty": "唐",
        "collection_info": null
    },
    {
        "title": "浣溪沙 七",
        "author": "顾敻",
        "content": "鴈响遥天玉漏清，小纱窗外月胧明，翠帏金鸭炷香平。\n何处不归音信断，良宵空使梦魂惊，簟凉枕冷不胜情。",
        "dynasty": "唐",
        "collection_info": null
    },
    {
        "title": "浣溪沙 八",
        "author": "顾敻",
        "content": "露白蟾明又到秋，佳期幽会两悠悠，梦牵情役几时休。\n记得泥人微敛黛，无言斜倚小书楼，暗思前事不胜愁。",
        "dynasty": "唐",
        "collection_info": null
    },
    {
        "title": "更漏子",
        "author": "顾敻",
        "content": "旧欢娱，新怅望，拥鼻含嚬楼上。\n浓柳翠，晚霞微，江鸥接翼飞。\n帘半卷，屏斜掩，远岫参差迷眼。\n歌满耳，酒盈尊，前非不要论。",
        "dynasty": "唐",
        "collection_info": null
    },
    {
        "title": "应天长",
        "author": "顾敻",
        "content": "瑟瑟罗裙金线缕，轻透鹅黄香画袴。\n垂交带，盘鹦鹉，袅袅翠翘移玉步。\n背人匀檀注，慢转娇波偷觑。\n敛黛春情暗许，倚屏慵不语。",
        "dynasty": "唐",
        "collection_info": null
    },
    {
        "title": "渔歌子",
        "author": "顾敻",
        "content": "晓风清，幽沼绿，倚阑凝望珍禽浴。\n画帘垂，翠屏曲，满袖荷香馥郁。\n好摅怀，堪寓目，身闲心静平生足。\n酒杯深，光影促，名利无心较逐。",
        "dynasty": "唐",
        "collection_info": null
    },
    {
        "title": "河传 一",
        "author": "顾敻",
        "content": "燕扬，晴景。\n小窗屏暖，鸳鸯交颈。\n菱花掩却翠鬟欹，慵整，海棠帘外影。\n绣帏香断金鸂鶒，无消息。\n心事空相忆，倚东风。\n春正浓，愁红，泪痕衣上重。",
        "dynasty": "唐",
        "collection_info": null
    },
    {
        "title": "河传 二",
        "author": "顾敻",
        "content": "曲槛，春晚。\n碧流纹细，绿杨丝輭。\n露华鲜，杏枝繁，鸎转，野芜平似翦。\n直是人间到天上，堪游赏。\n醉眼疑屏障，对池塘。\n惜韶光，断肠，为花须尽狂。",
        "dynasty": "唐",
        "collection_info": null
    },
    {
        "title": "河传 三",
        "author": "顾敻",
        "content": "棹举，舟去。\n波光渺渺，不知何处。\n岸花汀草共依依，雨微，鹧鸪相逐飞。\n天涯离恨江声咽，啼猿切。\n此意向谁说，倚兰桡。\n独无憀，魂销，小炉香欲焦。",
        "dynasty": "唐",
        "collection_info": null
    },
    {
        "title": "木兰花 一",
        "author": "顾敻",
        "content": "月照玉楼春漏促，飒飒风摇庭砌竹。\n梦惊鸳被觉来时，何处管弦声断续。\n惆怅少年游冶去，枕上两蛾攒细绿。\n晓莺帘外语花枝，背帐犹残红蜡烛。",
        "dynasty": "唐",
        "collection_info": null
    },
    {
        "title": "木兰花 二",
        "author": "顾敻",
        "content": "柳映玉楼春日晚，雨细风轻烟草輭。\n画堂鹦鹉语雕笼，金粉小屏犹半掩。\n香灭绣帏人寂寂，倚槛无言愁思远。\n恨郎何处纵疎狂，长使含啼眉不展。",
        "dynasty": "唐",
        "collection_info": null
    },
    {
        "title": "木兰花 三",
        "author": "顾敻",
        "content": "月皎露华窗影细，风送菊香黏绣袂。\n博山炉冷水沈微，惆怅金闺终日闭。\n懒展罗衾垂玉筯，羞对菱花篸宝髻。\n良宵好事枉教休，无计那他狂耍壻。",
        "dynasty": "唐",
        "collection_info": null
    },
    {
        "title": "木兰花 四",
        "author": "顾敻",
        "content": "拂水双飞来去燕，曲槛小屏山六扇。\n春愁凝思结眉心，绿绮懒调红锦荐。\n话别情多声欲战，玉筯痕留红粉面。\n镇长独立到黄昏，却怕良宵频梦见。",
        "dynasty": "唐",
        "collection_info": null
    },
    {
        "title": "虞美人 一",
        "author": "顾敻",
        "content": "晓莺啼破相思梦，帘卷金泥凤。\n宿妆犹在酒初醒，翠翘慵整倚云屏，转娉婷。\n香檀细画侵桃脸，罗袂轻轻敛。\n佳期堪恨再难寻，绿芜满院柳成阴，负春心。",
        "dynasty": "唐",
        "collection_info": null
    },
    {
        "title": "虞美人 二",
        "author": "顾敻",
        "content": "触帘风送景阳钟，鸳被绣花重。\n晓帏初卷冷烟浓，翠匀粉黛好仪容，思娇慵。\n起来无语理朝妆，宝匣镜凝光。\n绿荷相倚满池塘，露清枕簟藕花香，恨悠扬。",
        "dynasty": "唐",
        "collection_info": null
    },
    {
        "title": "虞美人 三",
        "author": "顾敻",
        "content": "翠屏闲掩垂珠箔，丝雨笼池阁。\n露黏红藕咽清香，谢娘娇极不成狂，罢朝妆。\n小金鸂鶒沈烟细，腻枕堆云髻。\n浅眉微敛注檀轻，旧欢时有梦魂惊，悔多情。",
        "dynasty": "唐",
        "collection_info": null
    },
    {
        "title": "虞美人 四",
        "author": "顾敻",
        "content": "碧梧桐映纱窗晚，花谢莺声懒。\n小屏屈曲掩青山，翠帏香粉玉炉寒，两蛾攒。\n颠狂年少轻离别，孤负春时节。\n画罗红袂有啼痕，魂销无语倚闺门，欲黄昏。",
        "dynasty": "唐",
        "collection_info": null
    },
    {
        "title": "虞美人 五",
        "author": "顾敻",
        "content": "深闺春色劳思想，恨共春芜长。\n黄鹂娇转泥芳妍，杏枝如画倚轻烟，锁窗前。\n凭阑愁立双蛾细，柳影斜摇砌。\n玉郎还是不还家，教人魂梦逐杨花，绕天涯。",
        "dynasty": "唐",
        "collection_info": null
    },
    {
        "title": "虞美人 六",
        "author": "顾敻",
        "content": "少年艳质胜琼英，早晚别三清。\n莲冠稳篸钿箆横，飘飘罗袖碧云轻，画难成。\n迟迟少转腰身袅，翠靥眉心小。\n醮坛风急杏枝香，此时恨不驾鸾皇，访刘郎。",
        "dynasty": "唐",
        "collection_info": null
    },
    {
        "title": "临江仙 一",
        "author": "顾敻",
        "content": "碧染长空池似镜，倚楼闲望凝情。\n满衣红藕细香清。\n象床珍簟，山障掩，玉琴横。\n暗想昔时欢笑事，如今赢得愁生。\n博山炉暖澹烟轻。\n蝉吟人静，残日傍，小窗明。",
        "dynasty": "唐",
        "collection_info": null
    },
    {
        "title": "临江仙 二",
        "author": "顾敻",
        "content": "幽闺小槛春光晚，柳浓花澹莺稀。\n旧欢思想尚依依。\n翠嚬红敛，终日损芳菲。\n何事狂夫音信断，不如梁燕犹归。\n画堂深处麝烟微。\n屏虚枕冷，风细雨霏霏。",
        "dynasty": "唐",
        "collection_info": null
    },
    {
        "title": "临江仙 三",
        "author": "顾敻",
        "content": "月色穿帘风入竹，倚屏双黛愁时。\n砌花含露两三枝。\n如啼恨脸，魂断损容仪。\n香烬暗销金鸭冷，可堪孤负前期。\n绣襦不整鬓鬟攲。\n几多惆怅，情绪在天涯。",
        "dynasty": "唐",
        "collection_info": null
    },
    {
        "title": "献衷心",
        "author": "顾敻",
        "content": "绣鸳鸯帐暖，画孔雀屏欹。\n人悄悄，月明时。\n想昔年欢笑，恨今日分离。\n银釭背，铜漏永，阻佳期。\n小炉烟细，虚阁帘垂。\n几多心事，暗地思惟。\n被娇娥牵役，魂梦如痴。\n金闺裏，山枕上，始应知。",
        "dynasty": "唐",
        "collection_info": null
    },
    {
        "title": "女冠子 一",
        "author": "鹿虔扆",
        "content": "凤楼琪树，惆怅刘郎一去，正春深。\n洞裏愁空结，人间信莫寻。\n竹疎斋殿迥，松密醮坛阴。\n倚云低首望，可知心。",
        "dynasty": "唐",
        "collection_info": null
    },
    {
        "title": "女冠子 二",
        "author": "鹿虔扆",
        "content": "步虚坛上，绛节霓旌相向，引真仙。\n玉佩摇蟾影，金炉袅麝烟。\n露浓霜简湿，风紧羽衣偏。\n欲留难得住，却归天。",
        "dynasty": "唐",
        "collection_info": null
    },
    {
        "title": "思越人",
        "author": "鹿虔扆",
        "content": "翠屏欹，银烛背，漏残清夜迢迢。\n双带绣窠盘锦荐，泪侵花暗香销。\n珊瑚枕腻鸦鬟乱，玉纤慵整云散。\n苦是适来新梦见，离肠争不千断。",
        "dynasty": "唐",
        "collection_info": null
    },
    {
        "title": "虞美人",
        "author": "鹿虔扆",
        "content": "卷荷香澹浮烟渚，绿嫩擎新雨。\n琐窗疎透晓风清，象床珍簟冷光轻，水文平。\n九疑黛色屏斜掩，枕上眉心敛。\n不堪相望病将成，钿昏檀粉泪纵横，不胜情。",
        "dynasty": "唐",
        "collection_info": null
    },
    {
        "title": "临江仙 一",
        "author": "鹿虔扆",
        "content": "金锁重门荒苑静，绮窗愁对秋空。\n翠华一去寂无踪。\n玉楼歌吹，声断已随风。\n烟月不知人事改，夜阑还照深宫。\n藕花相向野塘中。\n暗伤亡国，清露泣香红。",
        "dynasty": "唐",
        "collection_info": null
    },
    {
        "title": "临江仙 二",
        "author": "鹿虔扆",
        "content": "无赖晓莺惊梦断，起来残酒初醒。\n映窗丝柳袅烟青。\n翠帘慵卷，约砌杏花零。\n一自玉郎游冶去，莲凋月惨仪形。\n暮天微雨洒闲庭。\n手挼裙带，无语倚云屏。",
        "dynasty": "唐",
        "collection_info": null
    },
    {
        "title": "诉衷情 一",
        "author": "魏承班",
        "content": "高歌宴罢月初盈，诗情引恨情。\n烟露冷，水流轻，思想梦难成。\n罗帐袅香平，恨频生。\n思君无计睡还醒，隔层城。",
        "dynasty": "唐",
        "collection_info": null
    },
    {
        "title": "诉衷情 二",
        "author": "魏承班",
        "content": "春深花簇小楼台，风飘锦绣开。\n新睡觉，步香阶，山枕印红顋。\n鬓乱坠金钗，语檀偎。\n临行执手重重属，几千回。",
        "dynasty": "唐",
        "collection_info": null
    },
    {
        "title": "诉衷情 三",
        "author": "魏承班",
        "content": "银汉云情玉漏长，蛩声悄画堂。\n筠簟冷，碧窗凉，红蜡泪飘香。\n皓月泻寒光，割人肠。\n那堪独自步池塘，对鸳鸯。",
        "dynasty": "唐",
        "collection_info": null
    },
    {
        "title": "诉衷情 四",
        "author": "魏承班",
        "content": "金风轻透碧窗纱，银釭燄影斜。\n欹枕卧，恨何赊，山掩小屏霞。\n云雨别吴娃，想容华。\n梦成几度遶天涯，到君家。",
        "dynasty": "唐",
        "collection_info": null
    },
    {
        "title": "诉衷情 五",
        "author": "魏承班",
        "content": "春情满眼脸红消，娇妒索人饶。\n星靥小，玉珰摇，几共醉春朝。\n别后忆纤腰，梦魂劳。\n如今风叶又萧萧，恨迢迢。",
        "dynasty": "唐",
        "collection_info": null
    },
    {
        "title": "生查子 一",
        "author": "魏承班",
        "content": "烟雨晚晴天，零落花无语。\n难话此时心，梁燕双来去。\n琴韵对熏风，有恨和情抚。\n肠断断弦频，泪滴黄金缕。",
        "dynasty": "唐",
        "collection_info": null
    },
    {
        "title": "生查子 二",
        "author": "魏承班",
        "content": "寂寞画堂空，深夜垂罗幕。\n灯暗锦屏欹，月冷珠帘薄。\n愁恨梦难成，何处贪欢乐。\n看看又春来，还是长萧索。",
        "dynasty": "唐",
        "collection_info": null
    },
    {
        "title": "生查子 三",
        "author": "魏承班",
        "content": "离别又经年，独对芳菲景。\n嫁得薄情夫，长抱相思病。\n花红柳绿间晴空，蝶舞双双影。\n羞看绣罗衣，为有金鸾并。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "魏承班",
        "content": "罗裾薄薄秋波染，眉间画得山两点。\n相见绮筵时，深情暗共知。\n翠翘云鬓动，敛态弹金凤。\n宴罢入兰房，邀人解佩珰。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "魏承班",
        "content": "罗衣隐约金泥画，玳筵一曲当秋夜。\n声颤觑人娇，[云]鬟袅翠翘。\n酒醺红玉輭，眉翠秋山远。\n绣幌麝烟沈，谁人知两心。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "魏承班",
        "content": "玉容光照菱花影，沈沈脸上秋波冷。\n白雪一声新，雕梁起暗尘。\n宝钗摇翡翠，香惹芙蓉醉。\n携手入鸳衾，谁人知此心。",
        "dynasty": "唐",
        "collection_info": null
    },
    {
        "title": "渔歌子",
        "author": "魏承班",
        "content": "柳如眉，云似髮，鲛绡雾縠笼香雪。\n梦魂惊，钟漏歇，窗外晓莺残月。\n几多情，无处说，落花飞絮清明节。\n少年郎，容易别，一去音书断绝。",
        "dynasty": "唐",
        "collection_info": null
    },
    {
        "title": "满宫花 一",
        "author": "魏承班",
        "content": "雪霏霏，风凛凛。\n玉郎何处狂饮，醉时想得纵风流，罗帐香帏鸳寝。\n春朝秋夜思君甚，愁见绣屏孤枕。\n少年何事负初心，泪滴缕金双袵。",
        "dynasty": "唐",
        "collection_info": null
    },
    {
        "title": "满宫花 二",
        "author": "魏承班",
        "content": "寒夜长，更漏永。\n愁见透帘月影，王孙何处不归来，应在倡楼酩酊。\n金鸭无香罗帐冷，羞更双鸾交颈。\n梦中几度见儿夫，不忍駡伊薄倖。",
        "dynasty": "唐",
        "collection_info": null
    },
    {
        "title": "谒金门 一",
        "author": "魏承班",
        "content": "烟水阔，人值清明时节。\n雨细花零莺语切，愁肠千万结。\n鴈去音徽断绝，有恨欲凭谁说。\n无事伤心犹不彻，春时容易别。",
        "dynasty": "唐",
        "collection_info": null
    },
    {
        "title": "谒金门 二",
        "author": "魏承班",
        "content": "春欲半，堆砌落花千片。\n早是潘郎长不见，忍听双语燕。\n飞絮晴空扬远，风送谁家弦管。\n愁倚画屏凡事懒，泪霑金缕线。",
        "dynasty": "唐",
        "collection_info": null
    },
    {
        "title": "谒金门 三",
        "author": "魏承班",
        "content": "长思忆，思忆佳辰轻掷。\n霜月透帘澄夜色，小屏山凝碧。\n恨恨君何太极，记得娇娆无力。\n独坐思量愁似织，断肠烟水隔。",
        "dynasty": "唐",
        "collection_info": null
    },
    {
        "title": "木兰花",
        "author": "魏承班",
        "content": "小芙蓉，香旖旎，碧玉堂深清似水。\n闭宝匣，掩金铺，倚屏拖袖愁如醉。\n迟迟好景烟花媚，曲渚鸳鸯眠锦翅。\n凝然愁望静相思，一双笑靥嚬香蘂。",
        "dynasty": "唐",
        "collection_info": null
    },
    {
        "title": "玉楼春 一",
        "author": "魏承班",
        "content": "寂寂画堂梁上燕，高卷翠帘横数扇。\n一庭春色恼人来，满地落花红几片。\n愁倚锦屏低雪面，泪滴绣罗金缕线。\n好天凉月尽伤心，为是玉郎长不见。",
        "dynasty": "唐",
        "collection_info": null
    },
    {
        "title": "玉楼春 二",
        "author": "魏承班",
        "content": "轻敛翠蛾呈皓齿，莺转一枝花影裏。\n声声清迥遏行云，寂寂画梁尘暗起。\n玉斝满斟情未已，促坐王孙公子醉。\n春风筵上贯珠匀，艳色韶颜娇旖旎。",
        "dynasty": "唐",
        "collection_info": null
    },
    {
        "title": "黄钟乐",
        "author": "魏承班",
        "content": "池塘烟暖草萋萋，惆怅闲宵含恨。\n愁坐思堪迷，遥想玉人情事远，音容浑似隔桃溪。\n偏记同欢秋月低，帘外论心花畔。\n和醉暗相携，何事春来君不见，梦魂长在锦江西。",
        "dynasty": "唐",
        "collection_info": null
    },
    {
        "title": "江城子",
        "author": "尹鹗",
        "content": "帬拖碧，步飘香，纤腰束素长。\n鬓云光，拂面珑璁，腻玉碎凝妆。\n宝柱秦筝弹向晚，弦促雁，更思量。",
        "dynasty": "唐",
        "collection_info": null
    },
    {
        "title": "何满子",
        "author": "尹鹗",
        "content": "云雨常陪胜会，笙歌惯逐闲游。\n锦里风光应占，玉鞭金勒骅骝。\n戴月潜穿深曲，和香醉脱轻裘。\n方喜正同鸳帐，又言将往皇州。\n每忆良宵公子伴，梦魂长挂红楼。\n欲表伤离情味，丁香结在心头。",
        "dynasty": "唐",
        "collection_info": null
    },
    {
        "title": "醉公子",
        "author": "尹鹗",
        "content": "暮烟笼藓砌，戟门犹未闭。\n尽日醉寻春，归来月满身。\n离鞍偎绣袂，坠巾花乱缀。\n何处恼佳人，檀痕衣上新。",
        "dynasty": "唐",
        "collection_info": null
    },
    {
        "title": "女冠子",
        "author": "尹鹗",
        "content": "双成伴侣，去去不知何处，有佳期。\n霞帔金丝薄，花冠玉叶危。\n懒乘丹凤子，学跨小龙儿。\n叵耐天风紧，挫腰肢。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "尹鹗",
        "content": "陇云暗合秋天白，俯窗独坐窥烟陌。\n楼际角重吹，黄昏方醉归。\n荒唐难共语，明日还应去。\n上马出门时，金鞭莫与伊。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "尹鹗",
        "content": "呜呜晓角调如语，画楼三会喧雷鼓。\n枕上梦方残，月光铺水寒。\n蛾眉应敛翠，咫尺同千里。\n宿酒未全消，满怀离恨饶。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "尹鹗",
        "content": "锦茵闲衬丁香枕，银釭烬落犹慵寝。\n颙坐遍红炉，谁知情绪孤。\n少年狂荡惯，花曲长牵绊。\n去便不归来，空教骏马回。",
        "dynasty": "唐",
        "collection_info": null
    },
    {
        "title": "杏园芳",
        "author": "尹鹗",
        "content": "严妆嫩脸花明，教人见了关情。\n含羞举步越罗轻，称娉婷。\n终朝咫尺窥香阁，迢遥似隔层城。\n何时休遣梦相萦，入云屏。",
        "dynasty": "唐",
        "collection_info": null
    },
    {
        "title": "清平乐 一",
        "author": "尹鹗",
        "content": "偎红敛翠，尽日思闲事。\n髻滑凤皇钗欲坠，雨打梨花满地。\n绣衣独倚阑干，玉容似怯春寒。\n应待少年公子，鸳帏深处同欢。",
        "dynasty": "唐",
        "collection_info": null
    },
    {
        "title": "清平乐 二",
        "author": "尹鹗",
        "content": "芳年妙妓，淡拂铅华翠。\n轻笑自然生百媚，争那尊前人意。\n酒倾琥珀杯时，更堪能唱新词。\n赚得王孙狂处，断肠一搦腰肢。",
        "dynasty": "唐",
        "collection_info": null
    },
    {
        "title": "满宫花",
        "author": "尹鹗",
        "content": "月沈沈，人悄悄，一炷后庭香袅。\n风流帝子不归来，满地禁花慵扫。\n离恨多，相见少，何处醉迷三岛。\n漏清宫树子规啼，愁锁碧窗春晓。",
        "dynasty": "唐",
        "collection_info": null
    },
    {
        "title": "临江仙 一",
        "author": "尹鹗",
        "content": "一番荷芰生池沼，槛前风送馨香。\n昔年于此伴萧娘。\n相偎伫立，牵惹叙衷肠。\n时逞笑容无限态，还如菡萏争芳。\n别来虚遣思悠扬。\n慵窥往事，金锁小兰房。",
        "dynasty": "唐",
        "collection_info": null
    },
    {
        "title": "临江仙 二",
        "author": "尹鹗",
        "content": "深秋寒夜银河静，月明深院中庭。\n西窗幽梦等闲成。\n逡巡觉后，特地恨难平。\n红烛半条残焰短，[依]稀暗背银屏。\n枕前何事最伤情。\n梧桐叶上，点点露珠零。",
        "dynasty": "唐",
        "collection_info": null
    },
    {
        "title": "拨棹子 一",
        "author": "尹鹗",
        "content": "风切切，深秋月。\n十朵芙蓉繁艳歇，小槛细腰无力。\n空赢得，目断魂飞何处说。\n寸心恰似丁香结，看看瘦尽胸前雪。\n偏挂恨，少年抛掷。\n羞覩见，绣被堆红闲不彻。",
        "dynasty": "唐",
        "collection_info": null
    },
    {
        "title": "拨棹子 二",
        "author": "尹鹗",
        "content": "丹脸腻，双靥媚。\n冠子缕金装翡翠，将一朵，琼花堪比。\n窠窠绣，鸾凤衣裳香窣地。\n银台蜡烛滴红泪，醁酒劝人教半醉。\n帘幕外，月华如水。\n特地向，宝帐颠狂不肯睡。",
        "dynasty": "唐",
        "collection_info": null
    },
    {
        "title": "秋夜月",
        "author": "尹鹗",
        "content": "三秋佳节，罥晴空，凝碎露，茱萸千结。\n菊蘂和烟轻捻，酒浮金屑。\n征云雨，调丝竹，此时难辍。\n欢极，一片艳歌声揭。\n黄昏慵别，炷沈烟，熏绣被，翠帷同歇。\n醉并鸳鸯双枕，暖偎春雪。\n语丁宁，情委曲，论心正切。\n夜深，窗透数条斜月。",
        "dynasty": "唐",
        "collection_info": null
    },
    {
        "title": "金浮图",
        "author": "尹鹗",
        "content": "繁华地，王孙富贵。\n玳瑁筵开，下朝无事。\n压红茵，凤舞黄金翅。\n玉立纤腰，一片揭天歌吹。\n满目绮罗珠翠，和风淡荡，偷散沈檀气。\n堪判醉，韶光正媚。\n折尽牡丹，艳迷人意。\n金张许史应难比，贪恋欢娱，不觉金乌坠。\n还惜会难别易，金船更劝，勒住花骢辔。",
        "dynasty": "唐",
        "collection_info": null
    },
    {
        "title": "定西番",
        "author": "毛熙震",
        "content": "苍翠浓阴满院，莺对语。\n蝶交飞，戏蔷薇。\n斜日倚阑风好，余香出绣衣。\n未得玉郎消息，几时归。",
        "dynasty": "唐",
        "collection_info": null
    },
    {
        "title": "何满子 一",
        "author": "毛熙震",
        "content": "寂寞芳菲暗度，岁华如箭堪惊。\n缅想旧欢多少事，转添春思难平。\n曲槛丝垂金柳，小窗弦断银筝。\n深院空闻燕语，满园闲落花轻。\n一片相思休不得，忍教长日愁生。\n谁见夕阳孤梦，觉来无限伤情。",
        "dynasty": "唐",
        "collection_info": null
    },
    {
        "title": "何满子 二",
        "author": "毛熙震",
        "content": "无语残妆澹薄，含羞亸袂轻盈。\n几度香闺眠过晓，绮窗疎日微明。\n云母帐中偷惜，水精枕上初惊。\n笑靥嫩疑花拆，愁眉翠敛山横。\n相望只教添怅恨，整鬟时见纤琼。\n独倚朱扉闲立，谁知别有深情。",
        "dynasty": "唐",
        "collection_info": null
    },
    {
        "title": "女冠子 一",
        "author": "毛熙震",
        "content": "碧桃红杏，迟日媚笼光影，綵霞深。\n香暖熏莺语，风清引鹤音。\n翠鬟冠玉叶，霓袖捧瑶琴。\n应共吹箫侣，暗相寻。",
        "dynasty": "唐",
        "collection_info": null
    },
    {
        "title": "女冠子 二",
        "author": "毛熙震",
        "content": "修蛾慢脸，不语檀心一点，小山妆。\n蝉鬓低含绿，罗衣澹拂黄。\n[闷]来深院裏，闲步落花傍。\n纤手轻轻整，玉炉香。",
        "dynasty": "唐",
        "collection_info": null
    },
    {
        "title": "酒泉子 一",
        "author": "毛熙震",
        "content": "闲卧绣帏，慵想万般情宠。\n锦檀偏，翘股重，翠云欹。\n暮天屏上春山碧，映香烟雾隔。\n蕙兰心，魂梦役，敛蛾眉。",
        "dynasty": "唐",
        "collection_info": null
    },
    {
        "title": "酒泉子 二",
        "author": "毛熙震",
        "content": "钿匣舞鸾，隐映艳红修碧。\n月梳斜，云鬓腻，粉香寒。\n晓花微敛轻呵展，袅钗金燕輭。\n日初升，帘半卷，对妆残。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "毛熙震",
        "content": "春暮黄莺下砌前，水精帘影露珠悬，绮霞低映晚晴天。\n弱柳万条垂翠带，残红满地碎香钿，蕙风飘荡散轻烟。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "毛熙震",
        "content": "花榭香红烟景迷，满庭芳草绿萋萋，金铺闲掩绣帘底。\n紫燕一双娇语碎，翠屏十二晚峰齐，梦魂消散醉空闺。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "毛熙震",
        "content": "晚起红房醉欲消，绿鬟云散袅金翘，雪香花语不胜娇。\n好是向人柔弱处，玉纤时急绣帬腰，春心牵惹转无憀。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "毛熙震",
        "content": "一隻横钗坠髻丛，静眠珍簟起来慵，绣罗红嫩抹苏胸。\n羞敛细蛾魂暗断，因迷无语思犹浓，小屏香霭碧山重。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "毛熙震",
        "content": "云薄罗帬绶带长，满身新裛瑞龙香，翠钿斜映艳梅妆。\n佯不觑人空婉约，笑和娇语太猖狂，忍教牵恨暗形相。",
        "dynasty": "唐",
        "collection_info": null
    },
    {
        "title": "浣溪沙 六",
        "author": "毛熙震",
        "content": "碧玉冠轻袅燕钗，捧心无语步香阶，缓移弓底绣罗鞋。\n暗想欢娱何计好，岂堪期约有时乖，日高深院正忘怀。",
        "dynasty": "唐",
        "collection_info": null
    },
    {
        "title": "浣溪沙 七",
        "author": "毛熙震",
        "content": "半醉凝情卧绣茵，睡容无力卸罗裙，玉笼鹦鹉厌听闻。\n慵整落钗金翡翠，象梳欹鬓月生云，锦屏绡幌麝烟熏。",
        "dynasty": "唐",
        "collection_info": null
    },
    {
        "title": "后庭花 一",
        "author": "毛熙震",
        "content": "莺啼燕语芳菲节，瑞庭花发。\n昔时欢宴歌声揭，管弦清越。\n自从陵谷追游歇，画梁尘黦。\n伤心一片如珪月，闲锁宫阙。",
        "dynasty": "唐",
        "collection_info": null
    },
    {
        "title": "后庭花 二",
        "author": "毛熙震",
        "content": "轻盈舞伎含芳艳，竞妆新脸。\n步摇珠翠修蛾敛，腻鬟云染。\n歌声慢发开檀点，绣衫斜掩。\n时将纤手匀红脸，笑拈金靥。",
        "dynasty": "唐",
        "collection_info": null
    },
    {
        "title": "后庭花 三",
        "author": "毛熙震",
        "content": "越罗小袖新香蒨，薄笼金钏。\n倚阑无语摇轻扇，半遮匀面。\n春残日暖莺娇懒，满庭花片。\n争不教人长相见，画堂深院。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "毛熙震",
        "content": "梨花满院飘香雪，高楼夜静风筝咽。\n斜月照帘帷，忆君和梦稀。\n小窗灯影背，燕语惊愁态。\n屏掩断香飞，行云山外归。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "毛熙震",
        "content": "绣帘高轴临塘看，雨翻荷芰真珠散。\n残暑晚初凉，轻风渡水香。\n无憀悲往事，争那牵情思。\n光影暗相催，等闲秋又来。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "毛熙震",
        "content": "天含残碧融春色，五陵薄倖无消息。\n尽日掩朱门，离愁暗断魂。\n莺啼芳树暖，燕拂回塘满。\n寂寞对屏山，相思醉梦间。",
        "dynasty": "唐",
        "collection_info": null
    },
    {
        "title": "清平乐",
        "author": "毛熙震",
        "content": "春光欲暮，寂寞闲庭户。\n粉蝶双双穿槛舞，帘卷晚天疎雨。\n含愁独倚闺帏，玉炉烟断香微。\n正是销魂时节，东风满院花飞。",
        "dynasty": "唐",
        "collection_info": null
    },
    {
        "title": "更漏子 一",
        "author": "毛熙震",
        "content": "秋色清，河影淡，深户烛寒光暗。\n绡幌碧，锦衾红，博山香炷融。\n更漏咽，蛩鸣切，满院霜华如雪。\n新月上，薄云收，映帘悬玉钩。",
        "dynasty": "唐",
        "collection_info": null
    },
    {
        "title": "更漏子 二",
        "author": "毛熙震",
        "content": "烟月寒，秋夜静，漏转金壶初永。\n罗幕下，绣屏空，灯花结碎红。\n人悄悄，愁无了，思梦不成难晓。\n长忆得，与郎期，窃香私语时。",
        "dynasty": "唐",
        "collection_info": null
    },
    {
        "title": "南歌子 一",
        "author": "毛熙震",
        "content": "远山愁黛碧，横波慢脸明，腻香红玉茜罗轻。\n深院晚堂人静，理银筝。\n鬓动行云影，帬遮点屐声，娇羞爱问曲中名。\n杨柳杏花时节，几多情。",
        "dynasty": "唐",
        "collection_info": null
    },
    {
        "title": "南歌子 二",
        "author": "毛熙震",
        "content": "惹恨还添恨，牵肠即断肠，凝情不语一枝芳。\n独映画帘闲立，绣衣香。\n暗想为云女，应怜傅粉郎，晚来轻步出闺房。\n髻慢钗横无力，纵猖狂。",
        "dynasty": "唐",
        "collection_info": null
    },
    {
        "title": "木兰花",
        "author": "毛熙震",
        "content": "掩朱扉，钩翠箔，满院莺声春寂寞。\n匀粉泪，恨檀郎，一去不归花又落。\n对斜晖，临小阁，前事岂堪重想着。\n金带冷，画屏幽，宝帐慵熏兰麝薄。",
        "dynasty": "唐",
        "collection_info": null
    },
    {
        "title": "小重山",
        "author": "毛熙震",
        "content": "梁燕双飞画阁前，寂寥多少恨，懒孤眠。\n晓来闲处想君怜，红罗帐，金鸭冷沈烟。\n谁信损婵娟，倚屏啼玉筯，湿香钿。\n四支无力上秋韆，羣花谢，愁对艳阳天。",
        "dynasty": "唐",
        "collection_info": null
    },
    {
        "title": "临江仙 一",
        "author": "毛熙震",
        "content": "南齐天子宠婵娟，六宫罗绮三千，潘妃娇艳独芳妍。\n椒房兰洞，云雨降神仙。\n纵态迷欢心不足，风流可惜当年，纤腰婉约步金莲。\n妖君倾国，犹自至今传。",
        "dynasty": "唐",
        "collection_info": null
    },
    {
        "title": "临江仙 二",
        "author": "毛熙震",
        "content": "幽闺欲曙闻莺转，红窗月影微明，好风频谢落花声。\n隔帏残烛，犹照绮屏筝。\n绣被锦茵眠玉暖，炷香斜袅烟轻，淡蛾羞敛不胜情。",
        "dynasty": "唐",
        "collection_info": null
    },
    {
        "title": "渔父 一",
        "author": "李珣",
        "content": "水接衡门十里余，信船归去卧看书。\n轻爵禄，慕玄虚，莫道渔人只为鱼。",
        "dynasty": "唐",
        "collection_info": null
    },
    {
        "title": "渔父 二",
        "author": "李珣",
        "content": "避世垂纶不记年，官高争得似君闲。\n倾白酒，对青山，笑指柴门待月还。",
        "dynasty": "唐",
        "collection_info": null
    },
    {
        "title": "渔父 三",
        "author": "李珣",
        "content": "棹警鸥飞水溅袍，影随潭面柳垂縚。\n终日醉，绝尘劳，曾见钱塘八月涛。",
        "dynasty": "唐",
        "collection_info": null
    },
    {
        "title": "南乡子 一",
        "author": "李珣",
        "content": "烟漠漠，雨凄凄，岸花零落鹧鸪啼。\n远客扁舟临野渡，思乡处，潮退水平春色暮。",
        "dynasty": "唐",
        "collection_info": null
    },
    {
        "title": "南乡子 二",
        "author": "李珣",
        "content": "兰桡举，水文开，竞携藤笼采莲来。\n回塘深处遥相见，邀同宴，渌酒一巵红上面。",
        "dynasty": "唐",
        "collection_info": null
    },
    {
        "title": "南乡子 三",
        "author": "李珣",
        "content": "归路近，扣舷歌，采真珠处水风多。\n曲岸小桥山月过，烟深锁，豆蔻花垂千万朵。",
        "dynasty": "唐",
        "collection_info": null
    },
    {
        "title": "南乡子 四",
        "author": "李珣",
        "content": "乘綵舫，过莲塘，棹歌惊起睡鸳鸯。\n带香游女偎伴笑，争窈窕，竞折团荷遮晚照。",
        "dynasty": "唐",
        "collection_info": null
    },
    {
        "title": "南乡子 五",
        "author": "李珣",
        "content": "倾绿蚁，泛红螺，闲邀女伴簇笙歌。\n避暑信船轻浪裏，闲游戏，夹岸荔支红蘸水。",
        "dynasty": "唐",
        "collection_info": null
    },
    {
        "title": "南乡子 六",
        "author": "李珣",
        "content": "云带雨，浪迎风，钓翁回棹碧湾中。\n春酒香熟鲈鱼美，谁同醉，缆却扁舟篷底睡。",
        "dynasty": "唐",
        "collection_info": null
    },
    {
        "title": "南乡子 七",
        "author": "李珣",
        "content": "沙月静，水烟轻，芰荷香裏夜船行。\n绿鬟红脸谁家女，遥相顾，缓唱棹歌极浦去。",
        "dynasty": "唐",
        "collection_info": null
    },
    {
        "title": "南乡子 八",
        "author": "李珣",
        "content": "渔市散，渡船稀，越南云树望中微。\n行客待潮天欲暮，送春浦，愁听猩猩啼瘴雨。",
        "dynasty": "唐",
        "collection_info": null
    },
    {
        "title": "南乡子 九",
        "author": "李珣",
        "content": "拢云髻，背犀梳，焦红衫映绿罗裾。\n越王台下春风暖，花盈岸，游赏每邀邻女伴。",
        "dynasty": "唐",
        "collection_info": null
    },
    {
        "title": "南乡子 十",
        "author": "李珣",
        "content": "相见处，晚晴天，刺桐花下越台前。\n暗裏回眸深属意，遗双翠，骑象背人先过水。",
        "dynasty": "唐",
        "collection_info": null
    },
    {
        "title": "南乡子 十一",
        "author": "李珣",
        "content": "携笼去，采菱归，碧波风起雨霏霏。\n趁岸小船齐棹急，罗衣湿，出向桄榔树下立。",
        "dynasty": "唐",
        "collection_info": null
    },
    {
        "title": "南乡子 十二",
        "author": "李珣",
        "content": "云髻重，葛衣轻，见人微笑亦多情。\n拾翠采珠能几许，来还去，争及村居织机女。",
        "dynasty": "唐",
        "collection_info": null
    },
    {
        "title": "南乡子 十三",
        "author": "李珣",
        "content": "登画舸，泛清波，采莲时唱采莲歌。\n拦棹声齐罗袖敛，池光飐，惊起沙鸥八九点。",
        "dynasty": "唐",
        "collection_info": null
    },
    {
        "title": "南乡子 十四",
        "author": "李珣",
        "content": "双髻坠，小眉弯，笑随女伴下春山。\n玉纤遥指花深处，争回顾，孔雀双双迎日舞。",
        "dynasty": "唐",
        "collection_info": null
    },
    {
        "title": "南乡子 十五",
        "author": "李珣",
        "content": "红豆蔻，紫玫瑰，谢娘家接越王台。\n一曲乡歌齐抚掌，堪游赏，酒酌螺杯流水上。",
        "dynasty": "唐",
        "collection_info": null
    },
    {
        "title": "南乡子 十六",
        "author": "李珣",
        "content": "山果熟，水花香，家家风景有池塘。\n木兰舟上珠帘卷，歌声远，椰子酒倾鹦鹉醆。",
        "dynasty": "唐",
        "collection_info": null
    },
    {
        "title": "南乡子 十七",
        "author": "李珣",
        "content": "新月上，远烟开，惯随潮水采珠来。\n棹穿花过归溪口，酤春酒，小艇缆牵垂岸柳。",
        "dynasty": "唐",
        "collection_info": null
    },
    {
        "title": "西溪子 一",
        "author": "李珣",
        "content": "金缕翠钿浮动，妆罢小窗圆梦。\n日高时，春已老，人来到，满地落花慵埽。\n无语倚屏风，泣残红。",
        "dynasty": "唐",
        "collection_info": null
    },
    {
        "title": "西溪子 二",
        "author": "李珣",
        "content": "马上见时如梦，认得脸波相送。\n柳堤长，无限意，夕阳裏，醉把金鞭欲坠。\n归去想娇娆，暗魂销。",
        "dynasty": "唐",
        "collection_info": null
    },
    {
        "title": "女冠子 一",
        "author": "李珣",
        "content": "星高月午，丹桂青松深处，醮坛开。\n金磬敲清露，珠幢立翠苔。\n步虚声缥缈，相像思徘徊。\n晓天归去路，指蓬莱。",
        "dynasty": "唐",
        "collection_info": null
    },
    {
        "title": "女冠子 二",
        "author": "李珣",
        "content": "春山夜静，愁闻洞天疎磬，玉堂虚。\n细雾垂珠佩，轻烟曳翠裾。\n对花情脉脉，望月步徐徐。\n刘阮今何处，绝来书。",
        "dynasty": "唐",
        "collection_info": null
    },
    {
        "title": "中兴乐",
        "author": "李珣",
        "content": "后庭寂寂日初长，翩翩蝶舞红芳。\n绣帘垂地，金鸭无香，谁知春思如狂，忆萧郎。\n等闲一去，程遥信断，五岭三湘。\n休开鸾镜学宫妆，可能更理笙簧。\n倚屏凝睇，泪落成行，手寻裙带鸳鸯，暗思量。\n忍孤前约，教人花貌，虚老风光。",
        "dynasty": "唐",
        "collection_info": null
    },
    {
        "title": "酒泉子 一",
        "author": "李珣",
        "content": "寂寞青楼，风触绣帘珠碎撼。\n月朦胧，花暗澹，锁春愁。\n寻思往事依稀梦，泪脸露桃红色重。\n鬓欹蝉，钗坠凤，思悠悠。",
        "dynasty": "唐",
        "collection_info": null
    },
    {
        "title": "酒泉子 二",
        "author": "李珣",
        "content": "雨渍花零，红散香凋池两岸。\n别情遥，春歌断，掩银屏。\n孤帆早晚离三楚，闲理钿筝愁几许。\n曲中情，弦上语，不堪听。",
        "dynasty": "唐",
        "collection_info": null
    },
    {
        "title": "酒泉子 三",
        "author": "李珣",
        "content": "秋雨连绵，声散败荷丛裏。\n那堪深夜枕前听，酒初醒。\n牵愁惹思更无停，烛暗香凝天欲曙。\n细和烟，冷和雨，透帘旌。",
        "dynasty": "唐",
        "collection_info": null
    },
    {
        "title": "酒泉子 四",
        "author": "李珣",
        "content": "秋月婵娟，皎洁碧纱窗外。\n照花穿竹冷沈沈，印池心。\n凝露滴，砌蛩吟。\n惊觉谢娘残梦，夜深斜傍枕前来，影徘徊。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "李珣",
        "content": "入夏偏宜澹薄妆，越罗衣褪郁金黄，翠钿檀注助容光。\n相见无言还有恨，几回判却又思量，月窗香径梦悠扬。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "李珣",
        "content": "晚出闲庭看海棠，风流学得内家妆，小钗横戴一枝芳。\n镂玉梳斜云鬓腻，缕金衣透雪肌香，暗思何事立残阳。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "李珣",
        "content": "访旧伤离欲断魂，无因重见玉楼人，六街微雨镂香尘。\n早为不逢巫峡梦，那堪虚度锦江春，遇花倾酒莫辞频。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "李珣",
        "content": "红藕花香到槛频，可堪闲忆似花人，旧欢如梦绝音尘。",
        "dynasty": "唐",
        "collection_info": null
    },
    {
        "title": "巫山一段云 一",
        "author": "李珣",
        "content": "有客经巫峡，停桡向水湄。\n楚王曾此梦瑶姬，一梦杳无期。\n尘暗珠帘卷，香销翠幄垂。\n西风回首不胜悲，暮雨洒空祠。",
        "dynasty": "唐",
        "collection_info": null
    },
    {
        "title": "巫山一段云 二",
        "author": "李珣",
        "content": "古庙依青嶂，行宫枕碧流。\n水声山色锁妆楼，往事思悠悠。\n云雨朝还暮，烟花春復秋。\n啼猨何必近孤舟，行客自多愁。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "李珣",
        "content": "回塘风起波文细，刺桐花裏门斜闭。\n残日照平芜，双双飞鹧鸪。\n征帆何处客，相见还相隔。\n不语欲魂销，望中烟水遥。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "李珣",
        "content": "等闲将度三春景，帘垂碧砌参差影。\n曲槛日初斜，杜鹃啼落花。\n恨君容易处，又话潇湘去。\n凝思倚屏山，泪流红脸斑。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "李珣",
        "content": "隔帘微雨双飞燕，砌花零落红深浅。\n捻得宝筝调，心随征棹遥。\n楚天云外路，动便经年去。\n香断画屏深，旧欢何处寻。",
        "dynasty": "唐",
        "collection_info": null
    },
    {
        "title": "渔歌子 一",
        "author": "李珣",
        "content": "楚山青，湘水渌，春风澹荡看不足。\n草芊芊，花簇簇，渔艇棹歌相续。\n信浮沈，无管束，钓回乘月归湾曲。\n酒盈尊，云满屋，不见人间荣辱。",
        "dynasty": "唐",
        "collection_info": null
    },
    {
        "title": "渔歌子 二",
        "author": "李珣",
        "content": "荻花秋，潇湘夜，橘洲佳景如屏画。\n碧烟中，明月下，小艇垂纶初罢。\n水为乡，蓬作舍，鱼羹稻饭常飡也。\n酒盈杯，书满架，名利不将心挂。",
        "dynasty": "唐",
        "collection_info": null
    },
    {
        "title": "渔歌子 三",
        "author": "李珣",
        "content": "柳垂丝，花满树，莺啼楚岸春天暮。\n棹轻舟，出深浦，缓唱渔郎归去。\n罢垂纶，还酌醑，孤村遥指云遮处。\n下长汀，临深渡，惊起一行沙鹭。",
        "dynasty": "唐",
        "collection_info": null
    },
    {
        "title": "渔歌子 四",
        "author": "李珣",
        "content": "九疑山，三湘水，芦花时节秋风起。\n水云间，山月裏，棹月穿云游戏。\n鼓清琴，倾渌蚁，扁舟自得逍遥志。\n任东西，无定止，不议人间醒醉。",
        "dynasty": "唐",
        "collection_info": null
    },
    {
        "title": "望远行 一",
        "author": "李珣",
        "content": "春日迟迟思寂寥，行客关山路遥。\n琼窗时听语莺娇，柳丝牵恨一条条。\n休晕绣，罢吹箫，貌逐残花暗凋。\n同心犹结旧帬腰，忍孤风月度良宵。",
        "dynasty": "唐",
        "collection_info": null
    },
    {
        "title": "望远行 二",
        "author": "李珣",
        "content": "露滴幽庭落叶时，愁聚萧娘柳眉。\n玉郎一去负佳期，水云迢遰雁书迟。\n屏半掩，枕斜欹，蜡泪无言对垂。\n吟蛩断续漏频移，入窗明月鉴空帏。",
        "dynasty": "唐",
        "collection_info": null
    },
    {
        "title": "河传 一",
        "author": "李珣",
        "content": "去去，何处。\n迢迢巴楚，山水相连。\n朝云暮雨，依旧十二峰前，猨声到客船。\n愁肠岂异丁香结，因离别，故国音书绝。\n想佳人花下，对明月春风，恨应同。",
        "dynasty": "唐",
        "collection_info": null
    },
    {
        "title": "河传 二",
        "author": "李珣",
        "content": "春暮，微雨。\n送君南浦，愁敛双蛾。\n落花深处，啼鸟似逐离歌，粉檀珠泪和。\n临流更把同心结，情哽咽，后会何时节。\n不堪回首相望，已隔汀洲，橹声幽。",
        "dynasty": "唐",
        "collection_info": null
    },
    {
        "title": "虞美人",
        "author": "李珣",
        "content": "金笼莺报天将曙，惊起分飞处。\n夜来潜与玉郎期，多情不觉酒醒迟，失归期。\n映花避月遥相送，腻髻偏垂凤。\n却回娇步入香闺，倚屏无语捻云箆，翠眉低。",
        "dynasty": "唐",
        "collection_info": null
    },
    {
        "title": "临江仙 一",
        "author": "李珣",
        "content": "帘卷池心小阁虚，暂凉闲步徐徐。\n芰荷经雨半凋疎，拂堤垂柳，蝉噪夕阳余。\n不语低鬟幽思远，玉钗斜坠双鱼。\n几回偷看寄来书，离情别恨，相隔欲何如。",
        "dynasty": "唐",
        "collection_info": null
    },
    {
        "title": "临江仙 二",
        "author": "李珣",
        "content": "莺报帘前暖日红，玉炉残麝犹浓。\n起来闺思尚疎慵，[别]愁春梦，谁解此情悰。\n彊整娇姿临宝镜，小池一朵芙蓉。\n旧欢无处再寻踪，更堪回顾，屏画九疑峰。",
        "dynasty": "唐",
        "collection_info": null
    },
    {
        "title": "定风波 一",
        "author": "李珣",
        "content": "志在烟霞慕隐沦，功成归看五湖春。\n一叶舟中吟復醉，云水，此时方认自由身。\n花岛为邻鸥作侣，深处，经年不见市朝人。\n已得希夷微妙旨，潜喜，荷衣蕙带绝纤尘。",
        "dynasty": "唐",
        "collection_info": null
    },
    {
        "title": "定风波 二",
        "author": "李珣",
        "content": "十载逍遥物外居，白云流水似相于。\n乘兴有时携短棹，江岛，谁知求道不求鱼。\n到处等闲邀鹤伴，春岸，野花香气扑琴书。\n更饮一杯红霞酒，回首，半钩新月贴清虚。",
        "dynasty": "唐",
        "collection_info": null
    },
    {
        "title": "定风波 三",
        "author": "李珣",
        "content": "又见辞巢燕子归，阮郎何事绝音徽。\n帘外西风黄叶落，池阁，隐莎蛩叫雨霏霏。\n愁坐算程千万里，频跂，等闲经岁两相违。\n听鹊凭龟无定处，不知，泪痕流在画罗衣。",
        "dynasty": "唐",
        "collection_info": null
    },
    {
        "title": "定风波 四",
        "author": "李珣",
        "content": "雁过秋空夜未央，隔窗烟月锁莲塘。\n往事岂堪容易想，惆怅，故人迢遰在潇湘。\n纵有回文重迭意，谁寄，解鬟临镜泣残妆。\n沈水香消金鸭冷，愁永，候虫声接杵声长。",
        "dynasty": "唐",
        "collection_info": null
    },
    {
        "title": "定风波 五",
        "author": "李珣",
        "content": "帘外烟和月满庭，此时闲坐若为情。\n小阁拥炉残酒醒，愁听，寒风叶落一声声。\n惟恨玉人芳信阻，云雨，屏帷寂寞梦难成。\n斗转更阑心杳杳，将晓，银釭斜照绮琴横。",
        "dynasty": "唐",
        "collection_info": null
    },
    {
        "title": "南歌子",
        "author": "欧阳炯",
        "content": "锦帐银灯影，纱窗玉漏声，迢迢永夜梦难成。\n愁对小庭秋色，月空明。",
        "dynasty": "唐",
        "collection_info": null
    },
    {
        "title": "渔父 一",
        "author": "欧阳炯",
        "content": "摆脱尘机上钓船，免教荣辱有流年。\n无繫绊，没愁煎，须信船中有散仙。",
        "dynasty": "唐",
        "collection_info": null
    },
    {
        "title": "渔父 二",
        "author": "欧阳炯",
        "content": "风浩寒溪照胆明，小君山上玉蟾生。\n荷露坠，翠烟轻，拨剌游鱼几箇惊。",
        "dynasty": "唐",
        "collection_info": null
    },
    {
        "title": "巫山一段云 一",
        "author": "欧阳炯",
        "content": "绛阙登真子，飘飘御綵鸾。\n碧虚风雨佩光寒，敛袂下云端。\n月帐朝霞薄，星冠玉蘂攒。\n远游蓬岛降人间，特地拜龙颜。",
        "dynasty": "唐",
        "collection_info": null
    },
    {
        "title": "巫山一段云 二",
        "author": "欧阳炯",
        "content": "春去秋来也，愁心似醉醺。\n去时邀约早回轮，及去又何曾。\n歌扇花光[黦]，衣珠滴泪新。\n恨身飜不作车尘，万里得随君。",
        "dynasty": "唐",
        "collection_info": null
    },
    {
        "title": "春光好 一",
        "author": "欧阳炯",
        "content": "天初暖，日初长，好春光。\n万彙此时皆得意，竞芬芳。\n笋迸苔钱嫩绿，花偎雪坞浓香。\n谁把金丝裁翦却，挂斜阳。",
        "dynasty": "唐",
        "collection_info": null
    },
    {
        "title": "春光好 二",
        "author": "欧阳炯",
        "content": "花滴露，柳摇烟，艳阳天。\n雨霁山樱红欲烂，谷莺迁。\n饮处交飞玉斝，游时倒把金鞭。\n风飐九衢榆叶动，簇青钱。",
        "dynasty": "唐",
        "collection_info": null
    },
    {
        "title": "春光好 三",
        "author": "欧阳炯",
        "content": "胸铺雪，脸分莲，理繁弦。\n纤指飞飜金凤语，转婵娟。\n嘈囋如敲玉佩，清泠似滴香泉。\n曲罢问郎名箇甚，想夫怜。",
        "dynasty": "唐",
        "collection_info": null
    },
    {
        "title": "春光好 四",
        "author": "欧阳炯",
        "content": "碛香散，渚冰融，暖空蒙。\n飞絮悠扬徧虚空，惹轻风。\n柳眼烟来点绿，花心日与妆红。\n黄雀锦鸾相对舞，近帘栊。",
        "dynasty": "唐",
        "collection_info": null
    },
    {
        "title": "春光好 五",
        "author": "欧阳炯",
        "content": "鸡树绿，凤池清，满神京。\n玉兔宫前金牓出，列仙名。\n迭雪罗袍接武，团花骏马娇行。\n开宴锦江游烂熳，柳烟轻。",
        "dynasty": "唐",
        "collection_info": null
    },
    {
        "title": "春光好 六",
        "author": "欧阳炯",
        "content": "芳丛绣，绿筵张，两心狂。\n空遣横波传意绪，对笙簧。\n虽似安仁掷果，未闻韩寿分香。\n流水桃花情不已，待刘郎。",
        "dynasty": "唐",
        "collection_info": null
    },
    {
        "title": "春光好 七",
        "author": "欧阳炯",
        "content": "垂绣幔，掩云屏，思盈盈。\n双枕珊瑚无限情，翠钗横。\n几见纤纤动处，时闻款款娇声。\n却出锦屏妆面了，理秦筝。",
        "dynasty": "唐",
        "collection_info": null
    },
    {
        "title": "春光好 八",
        "author": "欧阳炯",
        "content": "金辔响，玉鞭长，映垂杨。\n堤上采花筵上醉，满衣香。\n无处不携弦管，直应占断春光。\n年少王孙何处好，竞寻芳。",
        "dynasty": "唐",
        "collection_info": null
    },
    {
        "title": "春光好 九",
        "author": "欧阳炯",
        "content": "苹叶嫩，杏花明，画船轻。\n双浴鸳鸯出绿汀，棹歌声。\n春水无风无浪，春来半雨半晴。\n红粉相随南浦晚，莫辞行。",
        "dynasty": "唐",
        "collection_info": null
    },
    {
        "title": "西江月 一",
        "author": "欧阳炯",
        "content": "月映长江秋水，分明冷浸星河。\n浅沙汀上白云多，雪散几丛芦苇。\n扁舟倒影寒潭，烟光远罩轻波。\n笛声何处响渔歌，两岸苹香暗起。",
        "dynasty": "唐",
        "collection_info": null
    },
    {
        "title": "西江月 二",
        "author": "欧阳炯",
        "content": "水上鸳鸯比翼，巧将绣作罗衣。\n镜中重画远山眉，春睡起来无力。\n细雀稳簪云髻，含羞时想佳期。\n脸边红艳对花枝，犹占凤楼春色。",
        "dynasty": "唐",
        "collection_info": null
    },
    {
        "title": "赤枣子 一",
        "author": "欧阳炯",
        "content": "夜悄悄，烛荧荧，金炉香尽酒初醒。\n春睡起来回雪面，含羞不语倚云屏。",
        "dynasty": "唐",
        "collection_info": null
    },
    {
        "title": "赤枣子 二",
        "author": "欧阳炯",
        "content": "莲脸薄，柳眉长，等闲无事莫思量。\n每一见时明月夜，损人情思断人肠。",
        "dynasty": "唐",
        "collection_info": null
    },
    {
        "title": "女冠子 一",
        "author": "欧阳炯",
        "content": "薄妆桃脸，满面纵横花靥，艳情多。\n绶带盘金缕，轻帬透碧罗。\n含羞眉[乍]敛，微语笑相和。\n不会频偷眼，意如何。",
        "dynasty": "唐",
        "collection_info": null
    },
    {
        "title": "女冠子 二",
        "author": "欧阳炯",
        "content": "秋宵秋月，一朵荷花初发，照前池。\n摇曳熏香夜，婵娟对镜时。\n蘂中千点泪，心裏万条丝。\n恰似轻盈女，好风姿。",
        "dynasty": "唐",
        "collection_info": null
    },
    {
        "title": "更漏子 一",
        "author": "欧阳炯",
        "content": "玉阑干，金甃井，月照碧梧桐影。\n独自箇，立多时，露华浓湿衣。\n一向，凝情望，待得不成模样。\n虽叵耐，又寻思，争生嗔得伊。",
        "dynasty": "唐",
        "collection_info": null
    },
    {
        "title": "更漏子 二",
        "author": "欧阳炯",
        "content": "三十六宫秋夜永，露华点滴高梧。\n丁丁玉漏咽铜壶，明月上金铺。\n红线毯，博山炉，香风暗触流苏。\n羊车一去长青芜，镜尘鸾綵孤。",
        "dynasty": "唐",
        "collection_info": null
    },
    {
        "title": "定风波",
        "author": "欧阳炯",
        "content": "暖日闲窗映碧纱，小池春水浸晴霞。\n数树海棠红欲尽，争忍，玉闺深掩过年华。\n独凭绣床方寸乱，肠断，泪珠穿破脸边花。\n邻舍女郎相借问，音信，教人羞道未还家。",
        "dynasty": "唐",
        "collection_info": null
    },
    {
        "title": "木兰花 一",
        "author": "欧阳炯",
        "content": "儿家夫婿心容易，身又不来书不寄。\n闲庭独立鸟关关，争忍抛奴深院裏。\n闷向绿纱窗下睡，睡又不成愁已至。\n今年却忆去年春，同在木兰花下醉。",
        "dynasty": "唐",
        "collection_info": null
    },
    {
        "title": "木兰花 二",
        "author": "欧阳炯",
        "content": "日照玉楼花似锦，楼上醉和春色寝。\n绿杨风送小莺声，残梦不成离玉枕。\n堪爱晚来韶景甚，宝柱秦筝方再品。\n青蛾红脸笑来迎，又向海棠花下饮。",
        "dynasty": "唐",
        "collection_info": null
    },
    {
        "title": "木兰花 三",
        "author": "欧阳炯",
        "content": "春早玉楼烟雨夜，帘外樱桃花半谢。\n锦屏香冷绣衾寒，怊怅忆君无计舍。\n侵晓鹊声来砌下，鸾镜残妆红粉罢。\n黛眉双点不成描，留待玉郎归日画。",
        "dynasty": "唐",
        "collection_info": null
    },
    {
        "title": "清平乐",
        "author": "欧阳炯",
        "content": "春来街砌，春雨如丝细。\n春地满飘红杏蔕，春燕舞随风势。\n春幡细缕春缯，春闺一点春灯。\n自是春心撩乱，非干春梦无凭。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "欧阳炯",
        "content": "晓来中酒和春睡，四支无力云鬟坠。\n斜卧脸波春，玉郎休恼人。\n日高犹未起，为恋鸳鸯被。\n鹦鹉语金笼，道儿还是慵。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "欧阳炯",
        "content": "红炉暖阁佳人睡，隔帘飞雪添寒气。\n小院奏笙歌，香风簇绮罗。\n酒倾金醆满，兰烛重开宴。\n公子醉如泥，天街闻马嘶。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "欧阳炯",
        "content": "翠眉双脸新妆薄，幽闺斜卷青罗幕。\n寒食百花时，红繁香满枝。\n双双梁燕语，蝶舞相随去。\n肠断正思君，闲眠冷绣茵。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "欧阳炯",
        "content": "画屏绣阁三秋雨，香唇腻脸偎人语。\n语罢欲天明，娇多梦不成。\n晓街钟鼓绝，嗔道如今别。\n特地气长吁，倚屏弹泪珠。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "欧阳炯",
        "content": "落絮残莺半日天，玉柔花醉只思眠，惹窗映竹满炉烟。\n独掩画屏愁不语，斜欹瑶枕髻鬟偏，此时心在阿谁边。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "欧阳炯",
        "content": "天碧罗衣拂地垂，美人初着更相宜，宛风如舞透香肌。\n独坐含嚬吹凤竹，园中缓步折花枝，有情无力泥人时。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "欧阳炯",
        "content": "相见休言有泪珠，酒阑重得叙欢娱，凤屏鸳枕宿金铺。\n兰麝细香闻喘息，绮罗纤缕见肌肤，此时还恨薄情无。",
        "dynasty": "唐",
        "collection_info": null
    },
    {
        "title": "三字令",
        "author": "欧阳炯",
        "content": "春欲尽，日迟迟。\n牡丹时，罗幌卷。\n翠帘垂，綵笺书。\n红粉泪，两心知。\n人不在，燕空归。\n负佳期，香烬落。\n枕函欹，月分明。\n花澹薄，惹相思。",
        "dynasty": "唐",
        "collection_info": null
    },
    {
        "title": "南乡子 一",
        "author": "欧阳炯",
        "content": "嫩草如烟，石榴花发海南天。\n日暮江亭春影渌，鸳鸯浴，水远山长看不足。",
        "dynasty": "唐",
        "collection_info": null
    },
    {
        "title": "南乡子 二",
        "author": "欧阳炯",
        "content": "画舸停桡，槿花篱外竹横桥。\n水上游人沙上女，回顾，笑指芭蕉林裏住。",
        "dynasty": "唐",
        "collection_info": null
    },
    {
        "title": "南乡子 三",
        "author": "欧阳炯",
        "content": "岸远沙平，日斜归路晚霞明。\n孔雀自怜金翠尾，临水，认得行人惊不起。",
        "dynasty": "唐",
        "collection_info": null
    },
    {
        "title": "南乡子 四",
        "author": "欧阳炯",
        "content": "洞口谁家，木兰船繫木兰花。\n红袖女郎相引去，游南浦，笑倚春风相对语。",
        "dynasty": "唐",
        "collection_info": null
    },
    {
        "title": "南乡子 五",
        "author": "欧阳炯",
        "content": "二八花钿，胸前如雪脸如莲。\n耳坠金[镮]穿瑟瑟，霞衣窄，笑倚江头招远客。",
        "dynasty": "唐",
        "collection_info": null
    },
    {
        "title": "南乡子 六",
        "author": "欧阳炯",
        "content": "路入南中，桄榔叶暗蓼花红。\n两岸人家微雨后，收红豆，树底纤纤抬素手。",
        "dynasty": "唐",
        "collection_info": null
    },
    {
        "title": "南乡子 七",
        "author": "欧阳炯",
        "content": "袖敛鲛绡，采香深洞笑相邀。\n藤杖枝头芦酒滴，铺葵席，豆蔻花间趖晚日。",
        "dynasty": "唐",
        "collection_info": null
    },
    {
        "title": "南乡子 八",
        "author": "欧阳炯",
        "content": "翡翠鵁鶄，白苹香裏小沙汀。\n岛上阴阴秋雨色，芦花扑，数隻渔船何处宿。",
        "dynasty": "唐",
        "collection_info": null
    },
    {
        "title": "献衷心",
        "author": "欧阳炯",
        "content": "见好花颜色，争笑东风。\n双脸上，晚妆同。\n闭小楼深阁，春景重重。\n三五夜，偏有恨，月明中。\n情未已，信曾通，满衣犹自染檀红。\n恨不如双燕，飞舞帘栊。\n春欲暮，残絮尽，柳条空。",
        "dynasty": "唐",
        "collection_info": null
    },
    {
        "title": "贺明朝 一",
        "author": "欧阳炯",
        "content": "忆昔花间初识面，红袖半遮妆脸。\n轻转石榴帬带，故将纤纤玉指，偷捻双凤金线。\n碧梧桐锁深深院，谁料得两情，何日教缱绻？\n羡春来双燕，飞到玉楼，朝暮相见。",
        "dynasty": "唐",
        "collection_info": null
    },
    {
        "title": "贺明朝 二",
        "author": "欧阳炯",
        "content": "忆昔花间相见后，只凭纤手，暗抛红豆。\n人前不解，巧传心事，别来依旧，孤负春昼。\n碧罗衣上蹙金绣，覩对对鸳鸯，空裛泪痕透。\n想韶颜非久，终是为伊，只[恁]偷瘦。",
        "dynasty": "唐",
        "collection_info": null
    },
    {
        "title": "江城子",
        "author": "欧阳炯",
        "content": "晚日金陵岸草平，落霞明，水无情。\n六代繁华，暗逐逝波声。\n空有姑苏台上月，如西子镜，照江城。",
        "dynasty": "唐",
        "collection_info": null
    },
    {
        "title": "凤楼春",
        "author": "欧阳炯",
        "content": "凤髻绿云丛，深掩房栊。\n锦书通，梦中相见觉来慵。\n匀面泪，脸珠融。\n因想玉郎何处去，对淑景谁同。\n小楼中，春思无穷。\n倚阑凝望，闇牵愁绪，柳花飞起东风。\n斜日照帘，罗幌香冷粉屏空。\n海棠零落，莺语残红。",
        "dynasty": "唐",
        "collection_info": null
    },
    {
        "title": "生查子",
        "author": "欧阳彬",
        "content": "竟日画堂欢，入夜重开宴。\n翦烛蜡烟香，促席花光颤。\n待得月华来，满院如铺练。\n门外簇骅骝，直待更深散。",
        "dynasty": "唐",
        "collection_info": null
    },
    {
        "title": "虞美人 一",
        "author": "阎选",
        "content": "粉融红腻莲房绽，脸动双波慢。\n小鱼衔玉鬓钗横，石榴裙染象纱轻，转娉婷。\n偷期锦浪荷深处，一梦云兼雨。\n臂留檀印齿痕香，深秋不寐漏初长，尽思量。",
        "dynasty": "唐",
        "collection_info": null
    },
    {
        "title": "虞美人 二",
        "author": "阎选",
        "content": "楚腰蛴领团香玉，鬓迭深深绿。\n月蛾星眼笑微频，柳夭桃艳不胜春，晚妆匀。\n水纹簟映青纱帐，雾罩秋波上。\n一枝娇卧醉芙蓉，良宵不得与君同，恨忡忡。",
        "dynasty": "唐",
        "collection_info": null
    },
    {
        "title": "临江仙 一",
        "author": "阎选",
        "content": "雨停荷芰逗浓香，岸边蝉噪垂杨。\n物华空有旧池塘，不逢仙子，何处梦襄王。\n珍簟对欹鸳枕冷，此来尘暗凄凉。\n欲凭危槛恨偏长，藕花珠缀，犹似汗凝妆。",
        "dynasty": "唐",
        "collection_info": null
    },
    {
        "title": "临江仙 二",
        "author": "阎选",
        "content": "十二高峰天外寒，竹梢轻拂仙坛。\n宝衣行雨在云端，画帘深殿，香雾冷风残。\n欲问楚王何处去，翠屏犹掩金鸾。\n猨啼明月照空滩，孤舟行客，惊梦亦艰难。",
        "dynasty": "唐",
        "collection_info": null
    },
    {
        "title": "浣溪沙",
        "author": "阎选",
        "content": "寂寞流苏冷绣茵，倚屏山枕惹香尘，小庭花露泣浓春。\n刘阮信非仙洞客，嫦娥终是月中人，此生无路访东邻。",
        "dynasty": "唐",
        "collection_info": null
    },
    {
        "title": "八拍蛮 一",
        "author": "阎选",
        "content": "云锁嫩黄烟柳细，风吹红蔕雪梅残。\n光影不胜闺阁恨，行行坐坐黛眉攒。",
        "dynasty": "唐",
        "collection_info": null
    },
    {
        "title": "八拍蛮 二",
        "author": "阎选",
        "content": "愁锁黛眉烟易惨，泪飘红脸粉难匀。\n憔悴不知缘底事，遇人推道不宜春。",
        "dynasty": "唐",
        "collection_info": null
    },
    {
        "title": "河传",
        "author": "阎选",
        "content": "秋雨，秋雨。\n无昼无夜，滴滴霏霏。\n暗灯凉簟怨分离，妖姬不胜悲。\n西风稍急喧窗竹，停又续，腻脸悬双玉。\n几回邀约雁来时，违期，雁归，人不归。",
        "dynasty": "唐",
        "collection_info": null
    },
    {
        "title": "谒金门",
        "author": "阎选",
        "content": "美人浴，碧沼莲开芬馥。\n双髻绾云颜似玉，素娥辉淡绿。\n雅态芳姿闲淑，雪映钿装金斛。\n水溅青丝珠断续，酥融香透肉。",
        "dynasty": "唐",
        "collection_info": null
    },
    {
        "title": "定风波",
        "author": "阎选",
        "content": "江水沈沈帆影过，游鱼到晚透寒波。\n渡口双双飞白鸟，烟袅，芦花深处隐渔歌。\n扁舟短棹归兰浦，人去，萧萧竹径透青莎。\n深夜无风新雨歇，凉月，露迎珠颗入圆荷。",
        "dynasty": "唐",
        "collection_info": null
    },
    {
        "title": "竹枝 一",
        "author": "孙光宪",
        "content": "门前春水白苹花，岸上无人小艇斜。\n商女经过江欲暮，散抛残食饲神鵶。",
        "dynasty": "唐",
        "collection_info": null
    },
    {
        "title": "竹枝 二",
        "author": "孙光宪",
        "content": "乱绳千结绊人深，越罗万丈表长寻。\n杨柳在身垂意绪，藕花落尽见莲心。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "孙光宪",
        "content": "蓼岸风多橘柚香，江边一望楚天长，片帆烟际闪孤光。\n目送征鸿飞杳杳，思随流水去茫茫，兰红波碧忆潇湘。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "孙光宪",
        "content": "桃杏风香帘幕闲，谢家门户约花关，画梁幽语燕初还。\n绣阁数行题了壁，晓屏一枕酒醒山，却疑身是梦云间。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "孙光宪",
        "content": "花渐凋疎不耐风，画帘垂地晚堂空，堕阶萦藓舞愁红。\n腻粉半黏金靥子，残香犹暖绣熏笼，蕙心无处与人同。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "孙光宪",
        "content": "揽镜无言泪欲流，凝情半日懒梳头，一庭疎雨湿春愁。\n杨柳祗知伤怨别，杏花应信损娇羞，泪霑魂断轸离忧。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "孙光宪",
        "content": "半踏长裾宛约行，晚帘疎处见分明，此时堪恨昧平生。\n早是[销]魂残烛影，更愁闻着品弦声，杳无消息若为情。",
        "dynasty": "唐",
        "collection_info": null
    },
    {
        "title": "浣溪沙 六",
        "author": "孙光宪",
        "content": "兰沐初休曲槛前，暖风迟日洗头天，湿云新敛未梳蝉。\n翠袂半将遮粉臆，宝钗长欲坠香肩，此时模样不禁怜。",
        "dynasty": "唐",
        "collection_info": null
    },
    {
        "title": "浣溪沙 七",
        "author": "孙光宪",
        "content": "风递残香出绣帘，团窠金凤舞襜襜，落花微雨恨相兼。\n何处去来狂太甚，空推宿酒睡无厌，争教人不别猜嫌。",
        "dynasty": "唐",
        "collection_info": null
    },
    {
        "title": "浣溪沙 八",
        "author": "孙光宪",
        "content": "轻打银筝坠燕泥，断丝高罥画楼西，花冠闲上午墙啼。\n粉箨半开新竹径，红苞尽落旧桃蹊，不堪终日闭深闺。",
        "dynasty": "唐",
        "collection_info": null
    },
    {
        "title": "浣溪沙 九",
        "author": "孙光宪",
        "content": "乌帽斜欹倒佩鱼，静街偷步访仙居，隔墙应认打门初。\n将见客时微掩敛，得人怜处且生疎，低头羞问壁边书。",
        "dynasty": "唐",
        "collection_info": null
    },
    {
        "title": "浣溪沙 十",
        "author": "孙光宪",
        "content": "风撼芳菲满院香，四帘慵卷日初长，鬓云垂枕嚮微锽。\n春梦未成愁寂寂，佳期难会信茫茫。\n万般心，千点泪，泣兰堂。",
        "dynasty": "唐",
        "collection_info": null
    },
    {
        "title": "浣溪沙 十一",
        "author": "孙光宪",
        "content": "碧玉衣裳白玉人，翠眉红脸小腰身，瑞云飞雨逐行云。\n除却弄珠兼解佩，便随西子与东邻，是谁容易比真真。",
        "dynasty": "唐",
        "collection_info": null
    },
    {
        "title": "浣溪沙 十二",
        "author": "孙光宪",
        "content": "何事相逢不展眉，苦将情分恶猜疑，眼前行止想应知。\n半恨半嗔回面处，和娇和泪泥人时，万般饶得为怜伊。",
        "dynasty": "唐",
        "collection_info": null
    },
    {
        "title": "浣溪沙 十三",
        "author": "孙光宪",
        "content": "落絮飞花满帝城，看看春尽又伤情，岁华频度想堪惊。\n风月岂惟今日恨，烟霄终待此身荣，未甘虚老负平生。",
        "dynasty": "唐",
        "collection_info": null
    },
    {
        "title": "浣溪沙 十四",
        "author": "孙光宪",
        "content": "静想离愁暗泪零，欲栖云雨计难成，少年多是薄情人。",
        "dynasty": "唐",
        "collection_info": null
    },
    {
        "title": "浣溪沙 十五",
        "author": "孙光宪",
        "content": "试问于谁分最多，便随人意转横波，缕金衣上小双鹅。\n醉后爱称娇姐姐，夜来留得好哥哥，不知情事久长么。",
        "dynasty": "唐",
        "collection_info": null
    },
    {
        "title": "浣溪沙 十六",
        "author": "孙光宪",
        "content": "叶坠空阶折早秋，细烟轻雾锁妆楼，寸心双泪惨娇羞。\n风月但牵魂梦苦，岁华偏感别离愁，恨和相忆两难酬。",
        "dynasty": "唐",
        "collection_info": null
    },
    {
        "title": "浣溪沙 十七",
        "author": "孙光宪",
        "content": "月淡风和画阁深，露桃烟柳影相侵，敛眉凝绪夜沈沈。",
        "dynasty": "唐",
        "collection_info": null
    },
    {
        "title": "浣溪沙 十八",
        "author": "孙光宪",
        "content": "自入春来月夜稀，今宵蟾彩倍凝辉，强开襟抱出帘帷。\n囓指暗思花下约，凭阑羞覩泪痕衣，薄情狂荡几时归。",
        "dynasty": "唐",
        "collection_info": null
    },
    {
        "title": "浣溪沙 十九",
        "author": "孙光宪",
        "content": "十五年来锦岸游，未曾行处不风流，好花长与万金酬。\n满眼利名浑信运，一生狂荡恐难休，且陪烟月醉红楼。",
        "dynasty": "唐",
        "collection_info": null
    },
    {
        "title": "河传 一",
        "author": "孙光宪",
        "content": "太平天子，等闲游戏，疏河千里。\n柳如丝，偎倚，绿波春水，长淮风不起。\n如花殿脚三千女，争云雨，何处留人住？\n锦帆风，烟际红，烧空，魂迷大业中。",
        "dynasty": "唐",
        "collection_info": null
    },
    {
        "title": "河传 二",
        "author": "孙光宪",
        "content": "柳拖金缕，着烟笼雾，蒙蒙落絮。\n凤皇舟上楚女，妙舞，雷喧波上鼓。\n龙争虎战分中土，人无主，桃叶江南渡。\n襞花笺，艳思牵，成篇，宫娥相与传。",
        "dynasty": "唐",
        "collection_info": null
    },
    {
        "title": "河传 三",
        "author": "孙光宪",
        "content": "花落，烟薄，谢家池阁，寂寞春深。\n翠蛾轻敛意沈吟，霑襟，无人知此心。\n玉炉香断霜灰冷，帘铺影，梁燕归红杏。\n晚来天，空悄然，孤眠，枕檀云髻偏。",
        "dynasty": "唐",
        "collection_info": null
    },
    {
        "title": "河传 四",
        "author": "孙光宪",
        "content": "风飐，波敛，团荷闪闪，珠倾露点。\n木兰舟上，何处吴娃越艳，藕花红照脸。\n大堤狂杀襄阳客，烟波隔，渺渺湖光白。\n身已归，心不归，斜晖，远汀鸂鶒飞。",
        "dynasty": "唐",
        "collection_info": null
    },
    {
        "title": "菩萨鬘 一",
        "author": "孙光宪",
        "content": "月华如水笼香砌，金镮碎撼门初闭。\n寒影堕高檐，钩垂一面帘。\n碧烟轻袅袅，红战灯花笑。\n即此是高唐，掩屏秋梦长。",
        "dynasty": "唐",
        "collection_info": null
    },
    {
        "title": "菩萨鬘 二",
        "author": "孙光宪",
        "content": "花冠频鼓墙头翼，东方澹白连窗色。\n门外早莺声，背楼残月明。\n薄寒笼醉态，依旧铅华在。\n握手送人归，半拖金缕衣。",
        "dynasty": "唐",
        "collection_info": null
    },
    {
        "title": "菩萨鬘 三",
        "author": "孙光宪",
        "content": "小庭花落无人扫，疎香满地东风老。\n春晚信沈沈，天涯何处寻。\n晓堂屏六扇，眉共湘山远。\n争奈别离心，近来尤不禁。",
        "dynasty": "唐",
        "collection_info": null
    },
    {
        "title": "菩萨鬘 四",
        "author": "孙光宪",
        "content": "青嵒碧洞经朝雨，隔花相唤南溪去。\n一隻木兰船，波平远浸天。\n扣船惊翡翠，嫩玉抬香臂。\n红日欲沈西，烟中遥解觿。",
        "dynasty": "唐",
        "collection_info": null
    },
    {
        "title": "菩萨鬘 五",
        "author": "孙光宪",
        "content": "木绵花映丛祠小，越禽声裏春光晓。\n铜鼓与蛮歌，南人祈赛多。\n客帆风正急，茜袖偎樯立。\n极浦几回头，烟波无限愁。",
        "dynasty": "唐",
        "collection_info": null
    },
    {
        "title": "河渎神 一",
        "author": "孙光宪",
        "content": "汾水碧依依，黄云落叶初飞。\n翠娥一去不言归，庙门空掩斜晖。\n四壁阴森排古画，依旧琼轮羽驾。\n小殿沈沈清夜，银灯飘落香灺。",
        "dynasty": "唐",
        "collection_info": null
    },
    {
        "title": "河渎神 二",
        "author": "孙光宪",
        "content": "江上草芊芊，春晚湘妃庙前。\n一方卵色楚南天，数行斜雁联翩。\n独倚朱阑情不极，魂断终朝相忆。\n两桨不知消息，远汀时起鸂鶒。",
        "dynasty": "唐",
        "collection_info": null
    },
    {
        "title": "虞美人 一",
        "author": "孙光宪",
        "content": "红窗寂寂无人语，暗淡棃花雨。\n绣罗纹地粉新描，博山香炷旋抽条，睡魂销。\n天涯一去无消息，终日长相忆。\n教人相忆几时休，不堪枨触别离愁，泪还流。",
        "dynasty": "唐",
        "collection_info": null
    },
    {
        "title": "虞美人 二",
        "author": "孙光宪",
        "content": "好风微揭帘旌起，金翼鸾相倚。\n翠檐愁听乳禽声，此时春态暗关情，独难平。\n画堂流水空相翳，一穗香摇曳。\n教人无处寄相思，落花芳草过前期，没人知。",
        "dynasty": "唐",
        "collection_info": null
    },
    {
        "title": "后庭花 一",
        "author": "孙光宪",
        "content": "景阳钟动宫莺转，露凉金殿。\n轻飙吹起琼花绽，玉叶如剪。\n晚来高阁上，珠帘卷。\n见坠香千片，修蛾慢脸陪雕辇，后庭新宴。",
        "dynasty": "唐",
        "collection_info": null
    },
    {
        "title": "后庭花 二",
        "author": "孙光宪",
        "content": "石城依旧空江国，故宫春色。\n七尺青丝芳草绿，绝世难得。\n玉英凋落尽，更何人识。\n野棠如织，只是教人添怨忆，怅望无极。",
        "dynasty": "唐",
        "collection_info": null
    },
    {
        "title": "生查子 一",
        "author": "孙光宪",
        "content": "寂寞掩朱门，正是天将暮。\n暗澹小庭中，滴滴梧桐雨。\n绣工夫，牵心绪，配尽鸳鸯缕。\n待得没人时，偎倚论私语。",
        "dynasty": "唐",
        "collection_info": null
    },
    {
        "title": "生查子 二",
        "author": "孙光宪",
        "content": "暖日策花骢，亸鞚垂杨陌。\n芳草惹烟青，落絮随风白。\n谁家绣毂动香尘，隐映神仙客。\n狂杀玉鞭郎，咫尺音容隔。",
        "dynasty": "唐",
        "collection_info": null
    },
    {
        "title": "生查子 三",
        "author": "孙光宪",
        "content": "金井堕高梧，玉殿笼斜月。\n永巷寂无人，敛态愁堪绝。\n玉炉寒，香烬灭，还似君恩歇。\n翠辇不归来，幽恨将谁说。",
        "dynasty": "唐",
        "collection_info": null
    },
    {
        "title": "生查子 四",
        "author": "孙光宪",
        "content": "春病与春愁，何事年年有。\n半为枕前人，半为花间酒。\n醉金尊，携玉手，共作鸳鸯偶。\n倒载卧云屏，雪面腰如柳。",
        "dynasty": "唐",
        "collection_info": null
    },
    {
        "title": "生查子 五",
        "author": "孙光宪",
        "content": "为惜美人娇，长有如花笑。\n半醉倚红妆，转语传青鸟。\n眷方深，怜恰好，唯恐相逢少。\n似这一般情，肯信春光老。",
        "dynasty": "唐",
        "collection_info": null
    },
    {
        "title": "生查子 六",
        "author": "孙光宪",
        "content": "清晓牡丹芳，红艳凝金蘂。\n乍占锦江春，永认笙歌地。\n感人心，为物瑞，烂熳烟花裏。\n戴上玉钗时，迥与凡花异。",
        "dynasty": "唐",
        "collection_info": null
    },
    {
        "title": "生查子 七",
        "author": "孙光宪",
        "content": "密雨阻佳期，尽日凝然坐。\n帘外正淋漓，不觉愁如锁。\n梦难裁，心欲破，泪逐檐声坠。\n想得玉人情，也合思量我。",
        "dynasty": "唐",
        "collection_info": null
    },
    {
        "title": "临江仙 一",
        "author": "孙光宪",
        "content": "霜拍井梧干叶堕，翠帏雕槛初寒。\n薄铅残黛称花冠，含情无语，延伫倚阑干。\n杳杳征轮何处去，离愁别恨千般。\n不堪心绪正多端，镜奁长掩，无意对孤鸾。",
        "dynasty": "唐",
        "collection_info": null
    },
    {
        "title": "临江仙 二",
        "author": "孙光宪",
        "content": "暮雨凄凄深院闭，灯前凝坐初更。\n玉钗低压鬓云横，半垂罗幕，相映烛光明。\n终是有心投汉佩，低头但理秦筝。\n燕双鸾偶不胜情，只愁明发，将逐楚云行。",
        "dynasty": "唐",
        "collection_info": null
    },
    {
        "title": "酒泉子 一",
        "author": "孙光宪",
        "content": "空碛无边，万里阳关道路。\n马萧萧，人去去，陇云愁。\n香貂旧制戎衣窄，胡霜千里白。\n绮罗心，魂梦隔，上高楼。",
        "dynasty": "唐",
        "collection_info": null
    },
    {
        "title": "酒泉子 二",
        "author": "孙光宪",
        "content": "曲槛小楼，正是莺花二月。\n思无憀，愁欲绝，郁离襟。\n展屏空对潇湘水，眼前千万里。\n泪掩红，眉敛翠，恨沈沈。",
        "dynasty": "唐",
        "collection_info": null
    },
    {
        "title": "酒泉子 三",
        "author": "孙光宪",
        "content": "敛态窗前，袅袅雀钗抛颈。\n燕成双，鸾对影，偶新知。\n玉纤澹拂眉山小，镜中嗔共照。\n翠连娟，红缥缈，早妆时。",
        "dynasty": "唐",
        "collection_info": null
    },
    {
        "title": "清平乐 一",
        "author": "孙光宪",
        "content": "愁肠欲断，正是青春半。\n连理分枝鸾失伴，又是一场离散。\n掩镜无语眉低，思随芳草凄凄。\n凭仗东风吹梦，与郎终日东西。",
        "dynasty": "唐",
        "collection_info": null
    },
    {
        "title": "清平乐 二",
        "author": "孙光宪",
        "content": "等闲无语，春恨如何去。\n终是疎狂留不住，花暗柳浓何处。\n尽日目断魂飞，晚窗斜界残晖。\n长恨朱门薄暮，绣鞍骢马空归。",
        "dynasty": "唐",
        "collection_info": null
    },
    {
        "title": "更漏子 一",
        "author": "孙光宪",
        "content": "听寒更，闻远雁，半夜萧娘深院。\n扃绣户，下珠帘，满庭喷玉蟾。\n人语静，香闺冷，红幕半垂清影。\n云雨态，蕙兰心，此情江海深。",
        "dynasty": "唐",
        "collection_info": null
    },
    {
        "title": "更漏子 二",
        "author": "孙光宪",
        "content": "今夜期，来日别，相对祗堪愁绝。\n偎粉面，捻瑶簪，无言泪满襟。\n银箭落，霜华薄，墙外晓鸡咿喔。\n听付属，恶情悰，断肠西復东。",
        "dynasty": "唐",
        "collection_info": null
    },
    {
        "title": "更漏子 三",
        "author": "孙光宪",
        "content": "烛荧煌，香旖旎，闲放一堆鸳被。\n慵就寝，独无憀，相思魂欲销。\n不会得，这心力，判了依前还忆。\n空自怨，奈伊何，别来情更多。",
        "dynasty": "唐",
        "collection_info": null
    },
    {
        "title": "更漏子 四",
        "author": "孙光宪",
        "content": "掌中珠，心上气，爱惜岂将容易。\n花下月，枕前人，此生谁更亲。\n交颈语，合欢身，便同比目金鳞。\n连绣枕，卧红茵，霜天似暖春。",
        "dynasty": "唐",
        "collection_info": null
    },
    {
        "title": "更漏子 五",
        "author": "孙光宪",
        "content": "对秋深，离恨苦，数夜满庭风雨。\n凝想坐，敛愁眉，孤心似有违。\n红窗静，画帘垂，魂消地角天涯。\n和泪听，断肠窥，漏移灯暗时。",
        "dynasty": "唐",
        "collection_info": null
    },
    {
        "title": "更漏子 六",
        "author": "孙光宪",
        "content": "求君心，风韵别，浑似一团烟月。\n歌皓齿，舞红筹，花时醉上楼。\n能婉媚，解娇羞，王孙忍不攀留。\n惟我恨，未绸缪，相思魂梦愁。",
        "dynasty": "唐",
        "collection_info": null
    },
    {
        "title": "女冠子 一",
        "author": "孙光宪",
        "content": "蕙风芝露，坛际残香轻度，蘂珠宫。\n苔点分圆碧，桃花践破红。\n品流巫峡外，名籍紫微中。\n真侣墉城会，梦魂通。",
        "dynasty": "唐",
        "collection_info": null
    },
    {
        "title": "女冠子 二",
        "author": "孙光宪",
        "content": "淡花瘦玉，依约神仙妆束，佩琼文。\n瑞露通宵贮，幽香尽日焚。\n碧纱笼绛节，黄藕冠浓云。\n勿以吹箫伴，不同羣。",
        "dynasty": "唐",
        "collection_info": null
    },
    {
        "title": "风流子 一",
        "author": "孙光宪",
        "content": "茅舍槿篱溪曲，鸡犬自南自北。\n菰叶长，水葓开，门外春波涨渌。\n听织，声促，轧轧鸣梭穿屋。",
        "dynasty": "唐",
        "collection_info": null
    },
    {
        "title": "风流子 二",
        "author": "孙光宪",
        "content": "楼倚长衢欲暮，瞥见神仙伴侣。\n微傅粉，拢梳头，隐映画帘开处。\n无语，无绪，慢曳罗帬归去。",
        "dynasty": "唐",
        "collection_info": null
    },
    {
        "title": "风流子 三",
        "author": "孙光宪",
        "content": "金络玉衔嘶马，繫向绿杨阴下。\n朱户掩，绣帘垂，曲院水流花谢。\n欢罢，归也，犹在九衢深夜。",
        "dynasty": "唐",
        "collection_info": null
    },
    {
        "title": "定西番 一",
        "author": "孙光宪",
        "content": "鸡禄山前游骑，边草白，朔天明，马蹄轻。\n鹊面弓离短韔，弯来月欲成，一隻鸣𩩉云外，晓鸿惊。",
        "dynasty": "唐",
        "collection_info": null
    },
    {
        "title": "定西番 二",
        "author": "孙光宪",
        "content": "帝子枕前秋夜，霜幄冷，月华明，正三更。\n何处戍楼寒笛，梦残闻一声，遥想汉关万里，泪纵横。",
        "dynasty": "唐",
        "collection_info": null
    },
    {
        "title": "何满子",
        "author": "孙光宪",
        "content": "冠劒不随君去，江河还共恩深。\n歌袖半遮眉黛惨，泪珠旋滴衣襟。",
        "dynasty": "唐",
        "collection_info": null
    },
    {
        "title": "玉胡蝶",
        "author": "孙光宪",
        "content": "春欲尽，景仍长，满园花正黄。\n粉翅两悠扬，翩翩过短墙。\n鲜飙暖，牵游伴，飞去立残芳。\n无语对萧娘，舞衫沈麝香。",
        "dynasty": "唐",
        "collection_info": null
    },
    {
        "title": "思帝乡",
        "author": "孙光宪",
        "content": "如何，遣情情更多。\n永日水堂帘下，敛羞蛾。\n六幅罗帬窣地，微行曳碧波。\n看尽满池疎雨，打团荷。",
        "dynasty": "唐",
        "collection_info": null
    },
    {
        "title": "上行杯 一",
        "author": "孙光宪",
        "content": "草草离亭鞍马，从远道，此地分襟。\n燕宋秦吴千万里，无辞一醉。\n野棠开，江草湿。\n伫立，霑泣，征骑骎骎。",
        "dynasty": "唐",
        "collection_info": null
    },
    {
        "title": "上行杯 二",
        "author": "孙光宪",
        "content": "离棹逡巡欲动，临极浦，故人相送。\n去住心情知不共，金船满捧。\n绮罗愁，丝管咽。\n回别，帆影灭，江浪如雪。",
        "dynasty": "唐",
        "collection_info": null
    },
    {
        "title": "谒金门",
        "author": "孙光宪",
        "content": "留不得，留得也应无益。\n白纻春衫如雪色，扬州初去日。\n轻别离，甘抛掷，江上满帆风疾。\n却羡綵鸳三十六，孤鸾还一隻。",
        "dynasty": "唐",
        "collection_info": null
    },
    {
        "title": "思越人 一",
        "author": "孙光宪",
        "content": "古台平，芳草远，馆娃宫外春深。\n翠黛空留千载恨，教人何处相寻？\n绮罗无復当时事，露花点滴香泪。\n惆怅遥天横渌水，鸳鸯对对飞起。",
        "dynasty": "唐",
        "collection_info": null
    },
    {
        "title": "思越人 二",
        "author": "孙光宪",
        "content": "渚莲枯，宫树老，长洲废苑萧条。\n想像玉人空处所，月明独上溪桥。\n经春初败秋风起，红兰绿蕙愁死。\n一片风流伤心地，魂销目断西子。",
        "dynasty": "唐",
        "collection_info": null
    },
    {
        "title": "望梅花",
        "author": "孙光宪",
        "content": "数枝开与短墙平，见雪萼。\n红跗相映，引起谁人边塞情。\n帘外欲三更，吹断离愁月正明，空听隔江声。",
        "dynasty": "唐",
        "collection_info": null
    },
    {
        "title": "渔歌子 一",
        "author": "孙光宪",
        "content": "草芊芊，波漾漾，湖边草色连波涨。\n沿蓼岸，泊枫汀，天际玉轮初上。\n扣舷歌，联极望，桨声伊轧知何向。\n黄鹄叫，白鸥眠，谁似侬家疎旷。",
        "dynasty": "唐",
        "collection_info": null
    },
    {
        "title": "渔歌子 二",
        "author": "孙光宪",
        "content": "泛流萤，明又灭，夜凉水冷东湾阔。\n风浩浩，笛寥寥，万顷金波重迭。\n杜若洲，香郁烈，一声宿雁霜时节。\n经霅水，过松江，尽属侬家日月。",
        "dynasty": "唐",
        "collection_info": null
    },
    {
        "title": "定风波",
        "author": "孙光宪",
        "content": "帘拂疎香断碧丝，泪衫还滴绣黄鹂。\n上国献书人不在，凝黛，晚庭又是落红时。\n春日自长心自促，翻覆，年来年去负前期。\n应是秦云兼楚雨，留住，向花枝夸说月中枝。",
        "dynasty": "唐",
        "collection_info": null
    },
    {
        "title": "南歌子 一",
        "author": "孙光宪",
        "content": "艳冶青楼女，风流似楚真。\n骊珠美玉未为珍，窈窕一枝芳柳，入腰身。\n舞袖频回雪，歌声几动尘。\n慢凝秋水顾情人，祗缘倾国，着处觉生春。",
        "dynasty": "唐",
        "collection_info": null
    },
    {
        "title": "南歌子 二",
        "author": "孙光宪",
        "content": "映月论心处，偎花见面时。\n倚郎和袖抚香肌，遥指画堂深院，许相期。\n解佩君非晚，虚襟我未迟。\n愿如连理合欢枝，不似五陵狂荡，薄情儿。",
        "dynasty": "唐",
        "collection_info": null
    },
    {
        "title": "应天长",
        "author": "孙光宪",
        "content": "翠凝仙艳非凡有，窈窕年华方十九。\n鬓如云，腰似柳，妙对绮弦歌醁酒。\n醉瑶台，携玉手。\n共燕此宵相偶，魂断晚窗分首，泪霑金缕袖。",
        "dynasty": "唐",
        "collection_info": null
    },
    {
        "title": "遐方怨",
        "author": "孙光宪",
        "content": "红绶带，锦香囊。\n为表花前意，慇懃赠玉郎。\n此时更役心肠，转添秋夜梦魂狂。\n思艳质，想娇妆。\n愿早传金盏，同欢卧醉乡。\n任人猜妬恶猜防，到头须使似鸳鸯。",
        "dynasty": "唐",
        "collection_info": null
    },
    {
        "title": "浣溪沙 一",
        "author": "张泌",
        "content": "钿毂香车过柳堤，桦烟分处马频嘶，为他沈醉不成泥。\n花满驿亭香露细，杜鹃声断玉蟾低，含情无语倚楼西。",
        "dynasty": "唐",
        "collection_info": null
    },
    {
        "title": "浣溪沙 二",
        "author": "张泌",
        "content": "马上凝情忆旧游，照花淹竹小溪流，钿筝罗幕玉搔头。\n早是出门长带月，可堪分袂又经秋，晚风斜日不胜愁。",
        "dynasty": "唐",
        "collection_info": null
    },
    {
        "title": "浣溪沙 三",
        "author": "张泌",
        "content": "独立寒阶望月华，露浓香泛小庭花，绣屏愁背一灯斜。\n云雨自从分散后，人间无路到仙家，但凭魂梦访天涯。",
        "dynasty": "唐",
        "collection_info": null
    },
    {
        "title": "浣溪沙 四",
        "author": "张泌",
        "content": "依约残眉理旧黄，翠鬟抛掷一簪长，暖风晴日罢朝妆。\n闲折海棠看又捻，玉纤无力惹余香，此情谁会倚斜阳。",
        "dynasty": "唐",
        "collection_info": null
    },
    {
        "title": "浣溪沙 五",
        "author": "张泌",
        "content": "翡翠屏开绣幄红，谢娥无力晓妆慵，锦帷鸳被宿香浓。\n微雨小庭春寂寞，燕飞莺语隔帘栊，杏花凝恨倚东风。",
        "dynasty": "唐",
        "collection_info": null
    },
    {
        "title": "浣溪沙 六",
        "author": "张泌",
        "content": "花月香寒悄夜尘，绮筵幽会暗伤神，婵娟依约画屏人。\n人不见时还暂语，令纔抛后爱微嚬，越罗巴锦不胜春。",
        "dynasty": "唐",
        "collection_info": null
    },
    {
        "title": "浣溪沙 七",
        "author": "张泌",
        "content": "偏戴花冠白玉簪，睡容新起意沈吟，翠钿金缕镇眉心。\n小槛日斜风悄悄，隔帘零落杏花阴，断香轻碧锁愁深。",
        "dynasty": "唐",
        "collection_info": null
    },
    {
        "title": "浣溪沙 八",
        "author": "张泌",
        "content": "晚逐香车入凤城，东风斜揭绣帘轻，慢回娇眼笑盈盈。\n消息未通何计是，便须佯醉且随行，依稀闻道太狂生。",
        "dynasty": "唐",
        "collection_info": null
    },
    {
        "title": "浣溪沙 九",
        "author": "张泌",
        "content": "小市东门欲雪天，众中依约见神仙，蘂黄香画贴金蝉。\n饮散黄昏人草草，醉容无语立门前，马嘶尘烘一街烟。",
        "dynasty": "唐",
        "collection_info": null
    },
    {
        "title": "临江仙",
        "author": "张泌",
        "content": "烟收湘渚秋江静，蕉花露泣愁红。\n五云双鹤去无踪，几回魂断，凝望向长空。\n翠竹暗留珠泪怨，闲调宝瑟波中。\n花鬟月鬓绿云重，古祠深殿，香冷雨和风。",
        "dynasty": "唐",
        "collection_info": null
    },
    {
        "title": "女冠子",
        "author": "张泌",
        "content": "露花烟草，寂寞五云三岛。\n正春深，貌减潜销玉，香残尚惹襟。\n竹疎虚槛静，松密醮坛阴。\n何事刘郎去，信沈沈。",
        "dynasty": "唐",
        "collection_info": null
    },
    {
        "title": "河传 一",
        "author": "张泌",
        "content": "渺莽云水，惆怅暮帆。\n去程迢递，夕阳芳草。\n千里万里，雁声无限起。\n梦魂悄断烟波裏，心如醉。\n相见何处是，锦屏香冷无睡，被头多少泪。",
        "dynasty": "唐",
        "collection_info": null
    },
    {
        "title": "河传 二",
        "author": "张泌",
        "content": "红杏，交枝相映，密密蒙蒙。\n一庭浓艳倚东风，香融，透帘栊。\n斜阳似共春光语，蝶争舞，更引流莺妒。\n魂销千片玉罇前，神仙，瑶池醉暮天。",
        "dynasty": "唐",
        "collection_info": null
    },
    {
        "title": "酒泉子 一",
        "author": "张泌",
        "content": "春雨打窗，惊梦觉来天气晓。\n画堂深，红燄小，背兰缸。\n酒香喷鼻懒开缸，惆怅更无人共醉。\n旧巢中，新燕子，语双双。",
        "dynasty": "唐",
        "collection_info": null
    },
    {
        "title": "酒泉子 二",
        "author": "张泌",
        "content": "紫陌青门，三十六宫春色。\n御沟辇路暗相通，杏园风。\n咸阳沽酒宝钗空，笑指未央归去。\n插花走马落残红，月明中。",
        "dynasty": "唐",
        "collection_info": null
    },
    {
        "title": "生查子",
        "author": "张泌",
        "content": "相见稀，喜相见，相见还相远。\n檀画荔支红，金蔓蜻蜓輭。\n鱼雁疎，芳信断，花落庭阴晚。\n可惜玉肌肤，消瘦成慵懒。",
        "dynasty": "唐",
        "collection_info": null
    },
    {
        "title": "思越人",
        "author": "张泌",
        "content": "燕双飞，莺百转，越波堤下长桥。\n鬬钿花筐金匣恰，舞衣罗薄纤腰。\n东风澹荡慵无力，黛眉愁聚春碧。\n满地落花无消息，月明肠断空忆。",
        "dynasty": "唐",
        "collection_info": null
    },
    {
        "title": "满宫花",
        "author": "张泌",
        "content": "花正芳，楼似绮，寂寞上阳宫裏。\n钿笼金锁睡鸳鸯，帘冷露华珠翠。\n娇艳轻盈香雪腻，细雨黄莺双起。\n东风惆怅欲清明，公子桥边沈醉。",
        "dynasty": "唐",
        "collection_info": null
    },
    {
        "title": "柳枝",
        "author": "张泌",
        "content": "腻粉琼妆透碧纱，雪休夸。\n金凤搔头坠鬓斜，髮交加。\n倚着云屏新睡觉，思梦笑。\n红顋隐出枕函花，有些些。",
        "dynasty": "唐",
        "collection_info": null
    },
    {
        "title": "南歌子 一",
        "author": "张泌",
        "content": "柳色遮楼暗，桐花落砌香。\n画堂开处远风凉，高卷水精帘额，衬斜阳。",
        "dynasty": "唐",
        "collection_info": null
    },
    {
        "title": "南歌子 二",
        "author": "张泌",
        "content": "岸柳拖烟绿，庭花照日红。\n数声蜀魄入帘栊，惊断碧窗残梦，画屏空。",
        "dynasty": "唐",
        "collection_info": null
    },
    {
        "title": "南歌子 三",
        "author": "张泌",
        "content": "锦荐红鸂鶒，罗衣绣凤皇。\n绮疎飘雪北风狂，帘幕尽垂无事，郁金香。",
        "dynasty": "唐",
        "collection_info": null
    },
    {
        "title": "江城子 一",
        "author": "张泌",
        "content": "碧阑干外小中庭，雨初晴，晓莺声。\n飞絮落花，时节近清明。\n睡起卷帘无一事，匀面了，没心情。",
        "dynasty": "唐",
        "collection_info": null
    },
    {
        "title": "江城子 二",
        "author": "张泌",
        "content": "浣花溪上见卿卿，脸波秋水明，黛眉轻。\n绿云高绾，金簇小蜻蜓。\n好[是]问他来得么，和笑道，莫多情。",
        "dynasty": "唐",
        "collection_info": null
    },
    {
        "title": "江城子 三",
        "author": "张泌",
        "content": "窄罗衫子薄罗裙，小腰身，晚妆新。\n每到花时，长是不宜春。\n蚤是自家无气力，更被你，恶怜人。",
        "dynasty": "唐",
        "collection_info": null
    },
    {
        "title": "河渎神",
        "author": "张泌",
        "content": "古树噪寒鸦，满庭枫叶芦花。\n昼灯当午隔轻纱，画阁珠帘影斜。\n门外往来祈赛客，翩翩帆落天涯。\n回首隔江烟火，渡头三两人家。",
        "dynasty": "唐",
        "collection_info": null
    },
    {
        "title": "胡蝶儿",
        "author": "张泌",
        "content": "胡蝶儿，晚春时。\n阿娇初着淡黄衣，倚窗学画伊。\n还似花间见，双双对对飞。\n无端和泪拭燕脂，惹教双翅垂。",
        "dynasty": "唐",
        "collection_info": null
    },
    {
        "title": "如梦令",
        "author": "冯延巳",
        "content": "尘拂玉台鸾镜，凤髻不堪重整。\n绡帐泣流苏，愁掩玉屏人静。\n多病，多病，自是行云无定。",
        "dynasty": "唐",
        "collection_info": null
    },
    {
        "title": "三台令 一",
        "author": "冯延巳",
        "content": "春色，春色，依旧青门紫陌。\n日斜柳暗花嫣，醉卧春色少年。\n年少，年少，行乐直须及早。",
        "dynasty": "唐",
        "collection_info": null
    },
    {
        "title": "三台令 二",
        "author": "冯延巳",
        "content": "明月，明月，照得离人愁绝。\n更深影入空床，不道帷屏夜长。\n长夜，长夜，梦到庭花阴下。",
        "dynasty": "唐",
        "collection_info": null
    },
    {
        "title": "三台令 三",
        "author": "冯延巳",
        "content": "南浦，南浦，翠鬟离人何处？\n当时携手高楼，依旧楼前水流。\n流水，流水，中有伤心双泪。",
        "dynasty": "唐",
        "collection_info": null
    },
    {
        "title": "归国谣 一",
        "author": "冯延巳",
        "content": "何处笛，深夜梦回情脉脉。\n竹风檐雨寒窗隔，离人几岁无消息。\n今头白，不眠特地重相忆。",
        "dynasty": "唐",
        "collection_info": null
    },
    {
        "title": "归国谣 二",
        "author": "冯延巳",
        "content": "春艳艳，江上晚山三四点。\n柳丝如剪花如染，香闺寂寂门半掩。\n愁眉敛，泪珠滴破臙脂脸。",
        "dynasty": "唐",
        "collection_info": null
    },
    {
        "title": "归国谣 三",
        "author": "冯延巳",
        "content": "江水碧，江上何人吹玉笛。\n扁舟远送潇湘客，芦花千里霜月白。\n伤行色，来朝便是关山隔。",
        "dynasty": "唐",
        "collection_info": null
    },
    {
        "title": "长相思",
        "author": "冯延巳",
        "content": "红满枝，绿满枝，宿雨厌厌睡起迟，闲庭花影移。\n忆归期，数归期，梦见虽多相见稀，相逢知几时。",
        "dynasty": "唐",
        "collection_info": null
    },
    {
        "title": "相见欢",
        "author": "冯延巳",
        "content": "晓窗梦到昭华，向琼家。\n欹枕残妆一朵，卧枝花。\n情极处，却无语，玉钗斜。\n翠阁银屏回首，已天涯。",
        "dynasty": "唐",
        "collection_info": null
    },
    {
        "title": "抛毬乐 一",
        "author": "冯延巳",
        "content": "酒罢歌余兴未阑，小桥清水共盘桓。\n波摇梅蘂伤心白，风入罗衣贴体寒。\n且莫思归去，须尽笙歌此夕欢。",
        "dynasty": "唐",
        "collection_info": null
    },
    {
        "title": "抛毬乐 二",
        "author": "冯延巳",
        "content": "逐胜归来雨未晴，楼前风重草烟轻。\n谷莺语輭花边过，水调声长醉裏听。\n欵举金觥劝，谁是当筵最有情。",
        "dynasty": "唐",
        "collection_info": null
    },
    {
        "title": "抛毬乐 三",
        "author": "冯延巳",
        "content": "梅落新春入后庭，眼前风物可无情。\n曲池波晚冰还合，芳草迎船绿未成。\n且上高楼望，相共凭阑看月生。",
        "dynasty": "唐",
        "collection_info": null
    },
    {
        "title": "抛毬乐 四",
        "author": "冯延巳",
        "content": "霜积秋山万树红，倚岩楼上挂朱栊。\n白云天远重重恨，黄叶烟深淅淅风。\n髣髴梁州曲，吹在谁家玉笛中。",
        "dynasty": "唐",
        "collection_info": null
    },
    {
        "title": "抛毬乐 五",
        "author": "冯延巳",
        "content": "尽日登高兴未残，红楼人散独盘桓。\n一钩冷雾悬珠箔，满面西风凭玉阑。\n归去须沈醉，小院新池月乍寒。",
        "dynasty": "唐",
        "collection_info": null
    },
    {
        "title": "抛毬乐 六",
        "author": "冯延巳",
        "content": "坐对高楼千万山，鴈飞秋色满阑干。\n烧残红烛暮云合，飘尽碧梧金井寒。\n咫尺人千里，犹忆笙歌昨夜欢。",
        "dynasty": "唐",
        "collection_info": null
    },
    {
        "title": "点绛唇",
        "author": "冯延巳",
        "content": "荫绿围红，梦琼家在桃源住。\n画桥当路，临水开朱户。\n柳径春深，行到关情处。\n颦不语，意凭风絮，吹向郎边去。",
        "dynasty": "唐",
        "collection_info": null
    },
    {
        "title": "酒泉子 一",
        "author": "冯延巳",
        "content": "庭下花飞，月照妆楼春事晚。\n珠帘风，兰烛烬，怨空闺。\n迢迢何处寄相思，玉筯零零肠断。\n屏帏深，更漏永，梦魂迷。",
        "dynasty": "唐",
        "collection_info": null
    },
    {
        "title": "酒泉子 二",
        "author": "冯延巳",
        "content": "芳草长川，柳映危桥桥下路。\n归鸿飞，行人去，碧山边。\n风微烟淡雨萧然，隔岸马嘶何处？\n九回肠，双脸泪，夕阳天。",
        "dynasty": "唐",
        "collection_info": null
    },
    {
        "title": "酒泉子 三",
        "author": "冯延巳",
        "content": "[春]色融融，飞燕乍来莺未语。\n小桃寒，垂柳晚，玉楼空。\n天长烟远恨重重，消息燕鸿归去。\n枕前灯，窗外月，闭朱笼。",
        "dynasty": "唐",
        "collection_info": null
    },
    {
        "title": "酒泉子 四",
        "author": "冯延巳",
        "content": "深院空帏，廊下风帘惊宿燕。\n香印灰，兰烛灺，觉来时。\n月明人自捣寒衣，刚爱无端惆怅。\n阶前行，阑外立，欲鸡啼。",
        "dynasty": "唐",
        "collection_info": null
    },
    {
        "title": "采桑子 一",
        "author": "冯延巳",
        "content": "小庭雨过春将尽，片片花飞，独折残枝，无语凭阑秪自知。\n玉堂香暖珠帘卷，双燕来归，君约佳期，肯信韶华得几时。",
        "dynasty": "唐",
        "collection_info": null
    },
    {
        "title": "采桑子 二",
        "author": "冯延巳",
        "content": "马嘶人语春风岸，芳草绵绵，杨柳桥边，落日高楼酒斾悬。\n旧愁新恨知多少，目断遥天，独立花前，更听笙歌满画船。",
        "dynasty": "唐",
        "collection_info": null
    },
    {
        "title": "采桑子 三",
        "author": "冯延巳",
        "content": "西风半夜帘栊冷，远梦初归，梦过金扉，花谢窗前夜合枝。\n昭阳殿裏新翻曲，未有人知，偷取笙吹，惊觉寒蛩到晓啼。",
        "dynasty": "唐",
        "collection_info": null
    },
    {
        "title": "采桑子 四",
        "author": "冯延巳",
        "content": "酒阑睡觉天香暖，绣户慵开，香印成灰，独背寒屏理旧眉。\n朦胧却向灯前卧，窗月徘徊，晓梦初回，一夜东风绽早梅。",
        "dynasty": "唐",
        "collection_info": null
    },
    {
        "title": "采桑子 五",
        "author": "冯延巳",
        "content": "小堂深静无人到，满院春风，惆怅墙东，一树樱桃带雨红。\n愁心似醉兼如病，欲语还慵，日暮疎钟，双燕归栖画阁中。",
        "dynasty": "唐",
        "collection_info": null
    },
    {
        "title": "采桑子 六",
        "author": "冯延巳",
        "content": "画堂灯暖帘栊卷，禁漏丁丁，雨罢寒生，一夜西窗梦不成。\n玉娥重起添香印，回倚孤屏，不语含情，水调何人吹笛声。",
        "dynasty": "唐",
        "collection_info": null
    },
    {
        "title": "采桑子 七",
        "author": "冯延巳",
        "content": "笙歌放散人归去，独宿江楼，月上云收，一半珠帘挂玉钩。\n起来检点经游地，处处新愁，凭仗东流，将取离心过橘州。",
        "dynasty": "唐",
        "collection_info": null
    },
    {
        "title": "采桑子 八",
        "author": "冯延巳",
        "content": "昭阳记得神仙侣，独自承恩，水殿灯昏，罗幕轻寒夜正春。\n如今别馆添萧索，满面啼痕，旧约犹存，忍把金环别与人。",
        "dynasty": "唐",
        "collection_info": null
    },
    {
        "title": "采桑子 九",
        "author": "冯延巳",
        "content": "微风帘幕清明近，花落春残，尊酒留欢，添尽罗衣怯夜寒。\n愁颜恰似烧残烛，珠泪阑干，也欲高拌，争奈相逢情万般。",
        "dynasty": "唐",
        "collection_info": null
    },
    {
        "title": "采桑子 十",
        "author": "冯延巳",
        "content": "画堂昨夜愁无睡，风雨凄凄，林鹊争栖，落尽灯花鸡未啼。\n年光往事如流水，休说情迷，玉筯双垂，祗是金笼鹦鹉知。",
        "dynasty": "唐",
        "collection_info": null
    },
    {
        "title": "采桑子 十一",
        "author": "冯延巳",
        "content": "寒蝉欲报三秋候，寂静幽居，叶落闲阶，月透帘栊远梦回。\n昭阳旧恨依前在，休说当时，玉笛纔吹，满袖猩猩血又垂。",
        "dynasty": "唐",
        "collection_info": null
    },
    {
        "title": "采桑子 十二",
        "author": "冯延巳",
        "content": "洞房深夜笙歌散，帘幕重重，斜月朦胧，雨过残花落地红。\n昔年无限伤心事，依旧东风，独倚梧桐，闲想闲思到晓钟。",
        "dynasty": "唐",
        "collection_info": null
    },
    {
        "title": "采桑子 十三",
        "author": "冯延巳",
        "content": "花前失却游春侣，极目寻芳，满眼悲凉，纵有笙歌亦断肠。\n林间戏蝶帘间燕，各自双双，忍更思量，绿树青苔半夕阳。",
        "dynasty": "唐",
        "collection_info": null
    },
    {
        "title": "菩萨蛮 一",
        "author": "冯延巳",
        "content": "金波远逐行云去，疎星时作银河渡。\n花影卧秋千，更长人不眠。\n玉筝弹未彻，凤髻黄钗脱。\n忆梦翠蛾低，微风吹绣衣。",
        "dynasty": "唐",
        "collection_info": null
    },
    {
        "title": "菩萨蛮 二",
        "author": "冯延巳",
        "content": "画堂昨夜西风过，绣帘时拂朱门锁。\n惊梦不成云，双蛾枕上颦。\n金炉烟袅袅，烛暗纱窗晓。\n残日尚弯环，玉筝和泪弹。",
        "dynasty": "唐",
        "collection_info": null
    },
    {
        "title": "菩萨蛮 三",
        "author": "冯延巳",
        "content": "梅花吹入谁家笛，行云半夜凝空碧。\n欹枕不成眠，关山人未还。\n声随幽怨绝，空断澄霜月。\n月影下重檐，轻风花满帘。",
        "dynasty": "唐",
        "collection_info": null
    },
    {
        "title": "菩萨蛮 四",
        "author": "冯延巳",
        "content": "回廊远砌生秋草，梦魂千里青门道。\n鹦鹉怨长更，碧笼金锁横。\n罗帏中夜起，霜月清如水。\n玉露不成圆，宝筝悲断弦。",
        "dynasty": "唐",
        "collection_info": null
    },
    {
        "title": "菩萨蛮 五",
        "author": "冯延巳",
        "content": "娇鬟堆枕钗横凤，溶溶春水杨花梦。\n红烛泪阑干，翠屏烟浪寒。\n锦壶催画箭，玉佩天涯远。\n和泪试严妆，落梅飞夜霜。",
        "dynasty": "唐",
        "collection_info": null
    },
    {
        "title": "菩萨蛮 六",
        "author": "冯延巳",
        "content": "西风袅袅凌歌扇，秋期正与行云远。\n花叶脱霜红，流萤残月中。\n兰闺人在否，千里重楼暮。\n翠被已销香，梦随寒漏长。",
        "dynasty": "唐",
        "collection_info": null
    },
    {
        "title": "菩萨蛮 七",
        "author": "冯延巳",
        "content": "沈沈朱户横金锁，纱窗月影随花过。\n烛泪欲阑干，落梅生晚寒。\n宝钗横翠凤，千里香屏梦。\n云雨已荒凉，江南春草长。",
        "dynasty": "唐",
        "collection_info": null
    },
    {
        "title": "菩萨蛮 八",
        "author": "冯延巳",
        "content": "欹鬟堕髻摇双桨，采莲晚出清江上。\n顾影约流萍，楚歌娇未成。\n相逢颦翠黛，笑把珠珰解。\n家住柳阴中，画桥东復东。",
        "dynasty": "唐",
        "collection_info": null
    },
    {
        "title": "谒金门 一",
        "author": "冯延巳",
        "content": "风乍起，吹皱一池春水。\n闲引鸳鸯芳径裏，手挼红杏蘂。\n鬬鸭阑干独倚，碧玉搔头斜坠。\n终日望君君不至，举头闻鹊喜。",
        "dynasty": "唐",
        "collection_info": null
    },
    {
        "title": "谒金门 二",
        "author": "冯延巳",
        "content": "杨柳陌，宝马嘶空无迹。\n新着荷衣人未识，年年江海客。\n梦觉巫山春色，醉眼飞花狼藉。\n起舞不辞无气力，爱君吹玉笛。",
        "dynasty": "唐",
        "collection_info": null
    },
    {
        "title": "清平乐 一",
        "author": "冯延巳",
        "content": "深冬寒月，庭户凝霜雪。\n风鴈过时魂断绝，塞管数声呜咽。\n披衣独立披香，流苏乱结愁肠。\n往事总堪惆怅，前欢休更思量。",
        "dynasty": "唐",
        "collection_info": null
    },
    {
        "title": "清平乐 二",
        "author": "冯延巳",
        "content": "雨晴烟晚，绿水新池满。\n双燕飞来垂柳院，小阁画帘高卷。\n黄昏独倚朱阑，西南新月眉弯。\n砌下落花风起，罗衣特地春寒。",
        "dynasty": "唐",
        "collection_info": null
    },
    {
        "title": "清平乐 三",
        "author": "冯延巳",
        "content": "西园春早，夹径抽新草。\n冰散漪澜生碧沼，寒在梅花先老。\n与君同饮金杯，饮余相取徘徊。\n次第小桃将发，轩车莫厌频来。",
        "dynasty": "唐",
        "collection_info": null
    },
    {
        "title": "更漏子 一",
        "author": "冯延巳",
        "content": "风带寒，枝正好，兰蕙无端先老。\n情悄悄，梦依依，离人殊未归。\n褰罗幕，凭朱阁，不独堪悲摇落。\n月东出，雁南飞，谁家夜捣衣。",
        "dynasty": "唐",
        "collection_info": null
    },
    {
        "title": "更漏子 二",
        "author": "冯延巳",
        "content": "夜初长，人近别，梦觉一窗残月。\n鹦鹉卧，蟪蛄鸣，西风寒未成。\n红蜡烛，弹棋局，床上画屏山绿。\n褰绣幌，倚瑶琴，前欢泪滴襟。",
        "dynasty": "唐",
        "collection_info": null
    },
    {
        "title": "更漏子 三",
        "author": "冯延巳",
        "content": "玉炉烟，红烛泪，偏对画堂秋思。\n眉翠薄，鬓云残，夜长衾枕寒。\n梧桐树，三更雨，不道离情最苦。\n一叶叶，一声声，空阶滴到明。",
        "dynasty": "唐",
        "collection_info": null
    },
    {
        "title": "喜迁莺 一",
        "author": "冯延巳",
        "content": "宿莺啼，乡梦断。\n春树晓朦胧，残灯和烬闭朱栊，人语隔屏风。\n香已寒，灯已绝。\n忽忆去年离别，石城花雨倚江楼，波上木兰舟。",
        "dynasty": "唐",
        "collection_info": null
    },
    {
        "title": "喜迁莺 二",
        "author": "冯延巳",
        "content": "雾蒙蒙，风淅淅。\n杨柳带疎烟，飘飘轻絮满南园，墙下草芊绵。\n燕初飞，莺已老。\n拂面春风长好，相逢携酒且高歌，人生得几何。",
        "dynasty": "唐",
        "collection_info": null
    },
    {
        "title": "阮郎归 一",
        "author": "冯延巳",
        "content": "南园春半踏青时，风和闻马嘶。\n青梅如豆柳如丝，日长蝴蝶飞。\n花露重，草烟低，人家帘幕垂。\n秋韆慵困解罗衣，画梁双燕栖。",
        "dynasty": "唐",
        "collection_info": null
    },
    {
        "title": "阮郎归 二",
        "author": "冯延巳",
        "content": "角声吹断陇梅枝，孤窗月影低。\n塞鸿无限欲惊飞，城乌休夜啼。\n寻断梦，掩深闺，行人去路迷。\n门前杨柳绿阴齐，何时闻马嘶。",
        "dynasty": "唐",
        "collection_info": null
    },
    {
        "title": "贺圣朝",
        "author": "冯延巳",
        "content": "金丝帐暖牙床稳，怀香方寸。\n轻颦轻笑，汗珠微透，柳霑花润。\n云鬟斜坠，春应未已，不胜娇困。\n半欹犀枕，乱缠珠被，转羞人问。",
        "dynasty": "唐",
        "collection_info": null
    },
    {
        "title": "应天长",
        "author": "冯延巳",
        "content": "石城山下桃花绽，宿雨初晴云未散。\n南去棹，北飞鴈，水阔山遥肠欲断。\n倚楼情绪懒，[惆怅]春心无限。\n燕度蒹葭风晚，欲归愁满面。",
        "dynasty": "唐",
        "collection_info": null
    },
    {
        "title": "醉花间 一",
        "author": "冯延巳",
        "content": "独立阶前星又月，帘栊偏皎洁。\n霜树尽空枝，肠断丁香结。\n夜深寒不寐，疑恨何曾歇，凭阑干欲折。\n两条玉筯为君垂，此宵情，谁共说。",
        "dynasty": "唐",
        "collection_info": null
    },
    {
        "title": "醉花间 二",
        "author": "冯延巳",
        "content": "月落霜繁深院闭，洞房人正睡。\n桐树倚雕檐，金井临瑶砌。\n晓风寒不啻，独立成顦顇，闲愁浑未已。\n离人心绪自无端，莫思量，休退悔。",
        "dynasty": "唐",
        "collection_info": null
    },
    {
        "title": "芳草渡",
        "author": "冯延巳",
        "content": "梧桐落，蓼花秋。\n烟初冷，雨纔收。\n萧条风物正堪愁，人去后，多少恨，在心头。\n燕鸿远，羌笛怨，渺渺澄波一片。\n山如黛，月如钩。\n笙歌散，梦魂断，倚高楼。",
        "dynasty": "唐",
        "collection_info": null
    },
    {
        "title": "南乡子 一",
        "author": "冯延巳",
        "content": "细雨湿流光，芳草年年与恨长。\n烟锁凤楼无限事，茫茫，鸾镜鸳衾两断肠。\n魂梦任悠扬，睡起杨花满绣床。\n薄倖不来门半掩，斜阳，负你残春泪几行。",
        "dynasty": "唐",
        "collection_info": null
    },
    {
        "title": "南乡子 二",
        "author": "冯延巳",
        "content": "细雨泣秋风，金凤花[残]满地红。\n闲[蹙]黛眉慵不语，情绪，寂寞相思知几许。\n玉枕拥孤衾，挹恨还闻岁月深。\n帘卷曲房谁共醉，顦顇，惆怅秦楼弹粉泪。",
        "dynasty": "唐",
        "collection_info": null
    },
    {
        "title": "舞春风",
        "author": "冯延巳",
        "content": "严妆纔罢怨春风，粉墙画壁宋家东。\n蕙兰有恨枝尤绿，桃李无言花自红。\n燕燕巢儿罗幕卷，莺莺啼处凤楼空。\n少年薄倖知何处，每夜归来春梦中。",
        "dynasty": "唐",
        "collection_info": null
    },
    {
        "title": "虞美人 一",
        "author": "冯延巳",
        "content": "玉钩鸾柱调鹦鹉，宛转留春语。\n云屏冷落画堂空，薄晚春寒，无奈落花风。\n搴帘燕子低飞去，拂镜尘鸾舞。\n不知今夜月眉弯，谁佩同心双结，倚阑干。",
        "dynasty": "唐",
        "collection_info": null
    },
    {
        "title": "虞美人 二",
        "author": "冯延巳",
        "content": "春风拂拂横秋水，掩映遥相对。\n秪知长作碧窗期，谁信东风，吹散彩云飞。\n银屏梦与飞鸾远，秪有珠帘卷。\n杨花零落月溶溶，尘掩玉筝弦柱，画堂空。",
        "dynasty": "唐",
        "collection_info": null
    },
    {
        "title": "临江仙",
        "author": "冯延巳",
        "content": "冷红飘起桃花片，青春意绪阑珊。\n高楼帘幕卷轻寒，酒余人散，独自倚阑干。\n夕阳千里连芳草，风光愁杀王孙。\n徘徊飞尽碧天云，凤城何处，明月照黄昏。",
        "dynasty": "唐",
        "collection_info": null
    },
    {
        "title": "蝶恋花 一",
        "author": "冯延巳",
        "content": "窗外寒鸡天欲曙，香印成灰，坐起浑无绪。\n庭际高梧凝宿雾，卷帘双鹊惊飞去。\n屏上罗衣闲绣缕，一晌关情，忆遍江南路。\n夜夜梦魂休谩语，已知前事无情处。",
        "dynasty": "唐",
        "collection_info": null
    },
    {
        "title": "蝶恋花 二",
        "author": "冯延巳",
        "content": "萧索清秋珠泪坠，枕簟微凉，展转浑无寐。\n残酒欲醒中夜起，月明如练天如水。\n阶下寒声啼络纬，庭树金风，悄悄重门闭。\n可惜旧欢携手地，思量一夕成憔悴。",
        "dynasty": "唐",
        "collection_info": null
    },
    {
        "title": "蝶恋花 三",
        "author": "冯延巳",
        "content": "几度凤楼同饮宴，此夕相逢，却胜当时见。\n低语前欢频转面，双眉敛恨春山远。\n蜡烛泪流羌笛怨，偷整罗衣，欲唱情犹懒。\n醉裏不辞金爵满，阳关一曲肠千断。",
        "dynasty": "唐",
        "collection_info": null
    },
    {
        "title": "蝶恋花 四",
        "author": "冯延巳",
        "content": "几日行云何处去，忘了归来，不道春将暮。\n百草千花寒食路，香车繫在谁家树。\n泪眼倚楼频独语，双燕飞来，陌上相逢否。\n撩乱春愁如柳絮，悠悠梦裏无寻处。",
        "dynasty": "唐",
        "collection_info": null
    },
    {
        "title": "蝶恋花 五",
        "author": "冯延巳",
        "content": "六曲阑干偎碧树，杨柳风轻，展尽黄金缕。\n谁把钿筝移玉柱，穿帘海燕双飞去。\n满眼游丝兼落絮，红杏开时，一霎清明雨。\n浓醉觉来莺乱语，惊残好梦无寻处。",
        "dynasty": "唐",
        "collection_info": null
    },
    {
        "title": "蝶恋花 六",
        "author": "冯延巳",
        "content": "谁道闲情抛弃久，每到春来，惆怅还依旧。\n日日花前常病酒，不辞镜裏朱颜瘦。\n河畔青芜堤上柳，为问新愁，何事年年有。\n独立小楼风满袖，平林新月人归后。",
        "dynasty": "唐",
        "collection_info": null
    },
    {
        "title": "寿山曲",
        "author": "冯延巳",
        "content": "铜壶滴漏初尽，高閤鸡鸣半空。\n[催启]五门金锁，犹垂三殿帘栊。\n阶前御柳摇绿，仗下宫花散红。\n鸳瓦数行晓日，[鸾]旗百尺春风。\n侍臣舞蹈重拜，圣寿南山永同。",
        "dynasty": "唐",
        "collection_info": null
    },
    {
        "title": "思越人",
        "author": "冯延巳",
        "content": "酒醒情怀恶，金缕褪，玉肌如削。\n寒食过却，海棠零落。\n乍倚遍，阑干烟淡薄，翠幕帘栊画阁。\n春睡着，觉来失，秋韆期约。",
        "dynasty": "唐",
        "collection_info": null
    },
    {
        "title": "上行杯",
        "author": "冯延巳",
        "content": "落梅暑雨消残粉，云重烟深寒食近。\n罗幕遮香，柳外秋韆出画墙。\n春山颠倒钗横凤，飞絮入帘春睡重。\n梦裏佳期，秪许庭花与月知。",
        "dynasty": "唐",
        "collection_info": null
    },
    {
        "title": "薄命妾",
        "author": "冯延巳",
        "content": "春日宴，绿酒一杯歌一遍，再拜陈三愿。\n一愿郎君千岁，二愿妾身长健，三愿如同梁上燕，岁岁长相见。",
        "dynasty": "唐",
        "collection_info": null
    },
    {
        "title": "金错刀 一",
        "author": "冯延巳",
        "content": "双玉斗，百琼壶，佳人欢饮笑喧呼。\n麒麟欲画时难偶，鸥鹭何猜兴不孤。\n歌婉转，醉模糊，高烧银烛卧流苏。\n只销几觉懵腾睡，身外功名任有无。",
        "dynasty": "唐",
        "collection_info": null
    },
    {
        "title": "金错刀 二",
        "author": "冯延巳",
        "content": "日融融，草芊芊，黄莺求友啼林前。\n柳条袅袅拖金线，花蘂茸茸簇锦毡。\n鸠逐妇，燕穿帘，狂蜂浪蝶相翩翩。\n春光堪赏还堪翫，恼杀东风悞少年。",
        "dynasty": "唐",
        "collection_info": null
    },
    {
        "title": "忆江南 一",
        "author": "冯延巳",
        "content": "去岁迎春楼上月，正是西窗，夜凉时节。\n玉人贪睡坠钗云，粉消妆薄见天真。\n人非风月长依旧，破镜尘筝一梦经年瘦。\n今宵帘幕扬花阴，空余枕泪独伤心。",
        "dynasty": "唐",
        "collection_info": null
    },
    {
        "title": "忆江南 二",
        "author": "冯延巳",
        "content": "今日相逢花未发，正是去年，别离时节。\n东风次第有花开，恁时须约却重来。\n重来不怕花堪折，秪恐明年花发人离别。\n别离若向百花时，东风弹泪有谁知。",
        "dynasty": "唐",
        "collection_info": null
    },
    {
        "title": "木兰花",
        "author": "徐昌图",
        "content": "沈檀烟起盘红雾，一箭霜风吹绣户。\n汉宫花面学梅妆，谢女雪诗栽柳絮。\n长垂夹幕孤鸾舞，旋炙银笙双凤语。\n红窗酒病嚼寒冰，冰损相思无梦处。",
        "dynasty": "唐",
        "collection_info": null
    },
    {
        "title": "临江仙",
        "author": "徐昌图",
        "content": "饮散离亭西去，浮生常恨飘蓬。\n回头烟柳渐重重，淡云孤鴈远，寒日暮天红。\n今夜画船何处，潮平淮月朦胧。\n酒醒人静奈愁浓，残灯孤枕梦，轻浪五更风。",
        "dynasty": "唐",
        "collection_info": null
    },
    {
        "title": "河传",
        "author": "徐昌图",
        "content": "秋光满目，风清露白，莲红水绿。\n何处梦回，弄珠拾翠盈盈。\n倚阑桡，眉黛蹙。\n采莲调稳，吴侣声相续，倚棹吴江曲。\n鹭起暮天，几双交颈鸳鸯，入芦花深处宿。",
        "dynasty": "唐",
        "collection_info": null
    },
    {
        "title": "抛毬乐 一",
        "author": "徐铉",
        "content": "歌舞送飞毬，金觥碧玉筹。\n管弦桃李月，帘幕凤皇楼。\n一笑千场醉，浮生任白头。",
        "dynasty": "唐",
        "collection_info": null
    },
    {
        "title": "抛毬乐 二",
        "author": "徐铉",
        "content": "灼灼傅花枝，纷纷度画旗。\n不知红烛下，照见彩毬飞。\n借势因期克，巫山暮雨归。",
        "dynasty": "唐",
        "collection_info": null
    },
    {
        "title": "木兰花",
        "author": "庾传素",
        "content": "木兰红艳多情态，不似凡花人不爱。\n移来孔雀槛边栽，折向凤皇钗上戴。\n是何芍药争风彩，自共[牡]丹长作对。\n若教为女嫁东风，除却黄莺难匹配。",
        "dynasty": "唐",
        "collection_info": null
    },
    {
        "title": "生查子",
        "author": "刘侍读",
        "content": "深秋更漏长，滴尽银台烛。\n独步出幽闺，月晃波澄绿。\n菱荷风乍触，一对鸳鸯宿。\n虚棹玉钗惊，惊起还相续。",
        "dynasty": "唐",
        "collection_info": null
    },
    {
        "title": "木兰花 一",
        "author": "许岷",
        "content": "小庭日晚花零落，倚户无聊妆脸薄。\n宝筝金鸭任生尘，绣画工夫全放却。\n有时觑着同心结，万恨千愁无处说。\n当初不合尽饶伊，赢得如今长恨别。",
        "dynasty": "唐",
        "collection_info": null
    },
    {
        "title": "木兰花 二",
        "author": "许岷",
        "content": "江南日暖芭蕉展，美人折得亲裁翦。\n画成小简寄情人，临行更把轻轻捻。\n其中捻破相思字，却恐郎疑踪不似。\n若还猜妾倩人书，误了平生多少事。",
        "dynasty": "唐",
        "collection_info": null
    },
    {
        "title": "菩萨蛮",
        "author": "林楚翘",
        "content": "画堂春昼垂珠箔，卧来揉惹金钗落。\n簟滑枕头移，鬓蝉狂欲飞。\n笑拖娇眼慢，罗袖笼花面。\n重道好郎君，人前莫恼人。",
        "dynasty": "唐",
        "collection_info": null
    },
    {
        "title": "一片子",
        "author": "无名氏",
        "content": "柳色青山映，梨花雪鸟藏。\n绿窗桃李下，闲坐叹春芳。",
        "dynasty": "唐",
        "collection_info": null
    },
    {
        "title": "塞姑",
        "author": "无名氏",
        "content": "昨日卢梅塞口，整见诸人镇守。\n都护三年不归，折尽江边杨柳。",
        "dynasty": "唐",
        "collection_info": null
    },
    {
        "title": "醉公子",
        "author": "无名氏",
        "content": "门外猧儿吠，知是萧郎至。\n刬袜下香阶，冤家今夜醉。\n扶得入罗帏，不肯脱罗衣。\n醉则从他醉，还胜独睡时。",
        "dynasty": "唐",
        "collection_info": null
    },
    {
        "title": "菩萨蛮",
        "author": "无名氏",
        "content": "牡丹含露真珠颗，美人折向庭前过。\n含笑问檀郎，花强妾貌强。\n檀郎故相恼，须道花枝好。\n一面发娇嗔，碎挼花打人。",
        "dynasty": "唐",
        "collection_info": null
    },
    {
        "title": "贺圣朝",
        "author": "无名氏",
        "content": "白露点，晓星明灭，秋风落叶。\n故址颓垣，冷烟衰草，前朝宫阙。\n长安道上行客，依旧利深名切。\n改变容颜，消磨今古，陇头残月。",
        "dynasty": "唐",
        "collection_info": null
    },
    {
        "title": "虞美人",
        "author": "无名氏",
        "content": "帐中草草军情变，月下旌旗乱。\n褫衣推枕怆离情，远风吹下楚歌声，正三更。\n抚骓欲下重相顾，艳态花无主。\n手中莲锷凛秋霜，九泉归去是仙乡，恨茫茫。",
        "dynasty": "唐",
        "collection_info": null
    },
    {
        "title": "后庭宴",
        "author": "无名氏",
        "content": "千里故乡，十年华屋，乱魂飞过屏山簇。\n眼重眉褪不胜春，菱花知我销香玉。\n双双燕子归来，应解笑人幽独。\n断歌零舞，遗恨清江曲。\n万树绿低迷，一庭红{艹/扑}𫂙。",
        "dynasty": "唐",
        "collection_info": null
    },
    {
        "title": "撷芳词",
        "author": "无名氏",
        "content": "风摇荡，雨蒙茸，翠条柔弱花头重。\n春衫窄，香肌湿，记得年时，共伊曾[摘]。\n都如梦，何曾共，可怜孤似钗头凤。\n关山隔，晚云碧，燕儿来也，又无消息。",
        "dynasty": "唐",
        "collection_info": null
    },
    {
        "title": "鱼游春水",
        "author": "无名氏",
        "content": "秦楼东风裏，燕子还来寻旧垒。\n余寒犹峭，红日薄侵罗绮。\n嫩草方抽碧玉茵，媚柳轻窣黄金缕。\n莺转上林，鱼游春水。\n几曲阑干遍倚，又是一番新桃李。\n佳人应怪归迟，梅妆泪洗。\n凤箫声绝沈孤鴈，望断清波无双鲤。\n云山万重，寸心千里。",
        "dynasty": "唐",
        "collection_info": null
    },
    {
        "title": "阿那曲",
        "author": "杨贵妃",
        "content": "罗袖动香香不已，红蕖袅袅秋烟裏。\n轻云岭下乍摇风，嫩柳池塘初拂水。",
        "dynasty": "唐",
        "collection_info": null
    },
    {
        "title": "乐游曲 一",
        "author": "闽后陈氏",
        "content": "龙舟摇曳东復东，采莲湖上红更红。\n波淡淡，水溶溶，奴隔荷花路不通。",
        "dynasty": "唐",
        "collection_info": null
    },
    {
        "title": "乐游曲 二",
        "author": "闽后陈氏",
        "content": "西湖南湖鬬綵舟，青蒲紫蓼满中洲。\n波渺渺，水悠悠，长奉君王万岁游。",
        "dynasty": "唐",
        "collection_info": null
    },
    {
        "title": "杨柳枝",
        "author": "柳氏",
        "content": "杨柳枝，芳菲节，可恨年年赠离别。\n一叶随风忽报秋，纵使君来岂堪折。",
        "dynasty": "唐",
        "collection_info": null
    },
    {
        "title": "字字双",
        "author": "王丽真女郎",
        "content": "床头锦衾斑復斑，架上朱衣殷復殷。\n空庭明月闲復闲，夜长路远山復山。",
        "dynasty": "唐",
        "collection_info": null
    },
    {
        "title": "菩萨蛮",
        "author": "耿玉真",
        "content": "玉京人去秋萧索，画檐鹊起梧桐落。\n欹枕悄无言，月和残梦圆。\n背灯唯暗泣甚处砧声急眉黛远山攒芭蕉生暮寒。",
        "dynasty": "唐",
        "collection_info": null
    },
    {
        "title": "句 一",
        "author": "耿玉真",
        "content": "庭空客散人归后，画堂半掩朱帘。\n林风[淅淅]夜厌厌，小楼新月，回首自纤纤。",
        "dynasty": "唐",
        "collection_info": null
    },
    {
        "title": "句 二",
        "author": "耿玉真",
        "content": "春光镇在人空老，新愁往恨何穷。\n金窗力困起还慵，一声羌笛，惊起醉怡容。",
        "dynasty": "唐",
        "collection_info": null
    },
    {
        "title": "句 三",
        "author": "耿玉真",
        "content": "寻春须是阳春早，看花莫待花枝老。",
        "dynasty": "唐",
        "collection_info": null
    },
    {
        "title": "句 四",
        "author": "耿玉真",
        "content": "帝乡烟雨锁春愁，故国山川空泪眼。",
        "dynasty": "唐",
        "collection_info": null
    },
    {
        "title": "句 五",
        "author": "耿玉真",
        "content": "金凤欲飞遭掣搦，情脉脉，看即玉楼云雨隔。",
        "dynasty": "唐",
        "collection_info": null
    },
    {
        "title": "句 六",
        "author": "耿玉真",
        "content": "桃李不须夸烂熳，已输了风吹一半。",
        "dynasty": "唐",
        "collection_info": null
    },
    {
        "title": "句 七",
        "author": "耿玉真",
        "content": "学着荷衣还可喜，年少多来有几，自古闲愁无际。",
        "dynasty": "唐",
        "collection_info": null
    },
    {
        "title": "句 八",
        "author": "耿玉真",
        "content": "初离蜀道心将碎，离恨绵绵，春日如年，马上时时闻杜鹃。",
        "dynasty": "唐",
        "collection_info": null
    },
    {
        "title": "梧桐影",
        "author": "吕岩",
        "content": "落日斜，秋风冷。\n今夜故人来不来，教人立尽梧桐影。",
        "dynasty": "唐",
        "collection_info": null
    },
    {
        "title": "忆江南 一",
        "author": "吕岩",
        "content": "淮南法，秋石最堪夸。\n位应干坤白露节，象移寅卯紫河车，子午结朝霞。",
        "dynasty": "唐",
        "collection_info": null
    },
    {
        "title": "忆江南 二",
        "author": "吕岩",
        "content": "王阳术，得秘是黄牙。\n万蘂初生将此类，黄钟应律始归家，十月定君夸。",
        "dynasty": "唐",
        "collection_info": null
    },
    {
        "title": "忆江南 三",
        "author": "吕岩",
        "content": "黄帝术，玄妙美金花。\n玉液初凝红粉见，干坤覆载暗交加，龙虎变成砂。",
        "dynasty": "唐",
        "collection_info": null
    },
    {
        "title": "忆江南 四",
        "author": "吕岩",
        "content": "长生术，玄要补泥丸。\n彭祖得之年八百，世人因此转伤残，谁是识阴丹。",
        "dynasty": "唐",
        "collection_info": null
    },
    {
        "title": "忆江南 五",
        "author": "吕岩",
        "content": "阴丹诀，三五合玄图。\n二八应机堪采运，玉琼回首免荣枯，颜貌胜凡姝。",
        "dynasty": "唐",
        "collection_info": null
    },
    {
        "title": "忆江南 六",
        "author": "吕岩",
        "content": "长生术，初九秘潜龙。\n慎勿从高宜作客，丹田流注气交通，耆老反婴童。",
        "dynasty": "唐",
        "collection_info": null
    },
    {
        "title": "忆江南 七",
        "author": "吕岩",
        "content": "修身客，莫误入迷津。\n气术金丹传在世，象天象地象人身，不用问东邻。",
        "dynasty": "唐",
        "collection_info": null
    },
    {
        "title": "忆江南 八",
        "author": "吕岩",
        "content": "还丹诀，九九最幽玄。\n三性本同一体内，要烧灵药切寻铅，寻得是神仙。",
        "dynasty": "唐",
        "collection_info": null
    },
    {
        "title": "忆江南 九",
        "author": "吕岩",
        "content": "长生药，不用问他人。\n八卦九宫看掌上，五行四象在人身，明了自通神。",
        "dynasty": "唐",
        "collection_info": null
    },
    {
        "title": "忆江南 十",
        "author": "吕岩",
        "content": "学道客，修养莫迟迟。\n光景斯须如梦裏，还丹粟粒变金姿，死去莫回归。",
        "dynasty": "唐",
        "collection_info": null
    },
    {
        "title": "忆江南 十一",
        "author": "吕岩",
        "content": "治生客，审细察微言。\n百岁梦中看即过，劝君修炼保尊年，不久是神仙。",
        "dynasty": "唐",
        "collection_info": null
    },
    {
        "title": "忆江南 十二",
        "author": "吕岩",
        "content": "瑶池上，瑞雾霭羣仙。\n素练金童锵凤板，青衣玉女啸鸾弦，身在大罗天。\n沉醉处，缥渺玉京山。\n唱彻步虚清燕罢，不知今夕是何年，海水又桑田。",
        "dynasty": "唐",
        "collection_info": null
    },
    {
        "title": "西江月 一",
        "author": "吕岩",
        "content": "着意黄庭岁久，留心金碧年深。\n为忧白髮鬓相侵，仙诀朝朝讨论。\n秘要俱皆览过，神仙奥旨重吟。\n至人亲指水中金，不负平生志性。",
        "dynasty": "唐",
        "collection_info": null
    },
    {
        "title": "西江月 二",
        "author": "吕岩",
        "content": "任是聪明志士，常迷东竈黄庭。\n参同大易事分明，不晓醉眠难醒。\n若遇高人指引，都来不费功程。\n北方坎子是金精，忍得黄牙方盛。",
        "dynasty": "唐",
        "collection_info": null
    },
    {
        "title": "沁园春 一",
        "author": "吕岩",
        "content": "七返还丹，在我先须，炼已待时。\n正一阳初动，中宵漏永。\n温温铅鼎，光透帘帏。\n造化争驰，虎龙交媾，进火功夫牛斗危。\n曲江上，看月华莹净，有箇乌飞。\n当时，自饮刀圭，又谁信无中就养儿。\n辨水源清浊，木金间隔。\n不因师指，此事难知。\n道要玄微，天机深远，下手忙修犹太迟。\n蓬莱路，待三千行满，独步云归。",
        "dynasty": "唐",
        "collection_info": null
    },
    {
        "title": "沁园春 二",
        "author": "吕岩",
        "content": "火宅牵缠，夜去明来，早晚担忧。\n奈今日茫然，不知明日。\n波波劫劫，有甚来由。\n人世风灯，草头珠露，我见伤心眼泪流。\n不坚久，似石中迸火，水上浮沤。\n休休，及早回头，把往日风流一笔钩。\n但麤衣淡饭，随缘度日。\n任人笑我，我又何求。\n限到头来，不论贫富，着甚干忙日夜忧。\n劝年少，把家缘弃了，海上来游。",
        "dynasty": "唐",
        "collection_info": null
    },
    {
        "title": "沁园春 三",
        "author": "吕岩",
        "content": "诗曲文章，任汝空留，数千万篇。\n奈日推一日，月推一月。\n今年不了，又待来年。\n有限光阴，无涯火院，只恐蹉跎老却贤。\n贪痴汉，望成家学道，两事双全。\n凡间，只恋尘缘，又谁信壶中别有天。\n这道本无情，不亲富贵。\n不疎贫贱，只要心坚。\n不在劳神，不须苦行，息虑忘机合自然。\n长生事，待明公放下，方可相传。",
        "dynasty": "唐",
        "collection_info": null
    },
    {
        "title": "卜算子",
        "author": "吕岩",
        "content": "心空道亦空，风静林还静。\n卷尽浮云月自明，中有山河影。\n供养及修行，旧话成重省。\n豆爆生莲火裏时，痛拨寒灰冷。",
        "dynasty": "唐",
        "collection_info": null
    },
    {
        "title": "步蟾宫",
        "author": "吕岩",
        "content": "坎离干兑逢子午，须认取，自家根祖。\n地雷震动山头雨，要洗濯黄牙土。\n捉得金精牢闭锢，炼甲庚，要生龙虎。\n待他问汝甚人传，但说道，先生姓吕。",
        "dynasty": "唐",
        "collection_info": null
    },
    {
        "title": "满庭芳",
        "author": "吕岩",
        "content": "大道渊源，高真隐秘，风流岂可知闻。\n先天一气，清浊自然分。\n不识坎离颠倒，谁能辨，金木浮沈。\n幽微处，无中产有，涧畔虎龙吟。\n壶中，真造化，天精地髓，阴魄阳魂。\n运周天水火，燮理寒温。\n十月脱胎丹就，除此外，皆是傍门。\n君知否，尘寰走徧，端的少知音。",
        "dynasty": "唐",
        "collection_info": null
    },
    {
        "title": "酹江月",
        "author": "吕岩",
        "content": "仙风道骨，颠倒运干坤，平分时节。\n金木相交坎离位，一粒刀圭凝结。\n水虎潜形，火龙伏体，万丈毫光烈。\n仙花朵秀，圣男灵女扳折。\n霄汉此夜中秋，银蟾离海，浪卷千层雪。\n此是天关地轴，谁解推穷圆缺。\n片晌功夫，霎时丹聚，到此凭何诀。\n倚天长啸，洞中无限风月。",
        "dynasty": "唐",
        "collection_info": null
    },
    {
        "title": "水龙吟",
        "author": "吕岩",
        "content": "目前咫尺长生路，多少愚人不悟。\n爱河浪阔，洪波风紧，舟船难渡。\n略听仙师语，到彼岸。\n只消一句，炼金丹换了，凡胎浊骨。\n免轮迴，三涂苦。\n万事澄心定意，聚真阳，都归一处。\n分明认得，灵光真趣，本来面目。\n此箇幽微理，莫容易，等闲分付。\n知蓬莱自有，神仙伴侣，同携手，朝天去。",
        "dynasty": "唐",
        "collection_info": null
    },
    {
        "title": "豆叶黄",
        "author": "吕岩",
        "content": "二月江南山水路，李花零落春无主。\n一箇鱼儿无觅处，风和雨，玉龙生甲归天去。",
        "dynasty": "唐",
        "collection_info": null
    },
    {
        "title": "浪淘沙",
        "author": "吕岩",
        "content": "我有屋三椽，住在灵源。\n无遮四壁任萧然，万象森罗为斗拱，瓦盖青天。\n无漏得多年，结就因缘。\n修成功行满三千，降得火龙伏得虎，陆路神仙。",
        "dynasty": "唐",
        "collection_info": null
    },
    {
        "title": "苏幙遮",
        "author": "吕岩",
        "content": "天不高，地不大，惟有真心，物物俱含载。\n不用之时全体在，用即拈来，万象周沙界。\n虚无中，尘色内，尽是还丹，历历堪收采。\n这箇鼎鑪解不解，养就灵乌，飞出光明海。",
        "dynasty": "唐",
        "collection_info": null
    },
    {
        "title": "雨中花",
        "author": "吕岩",
        "content": "三百年间，功标青史，几多俱委埃尘。\n悟黄粱弃事，厌世藏身。\n将我一枝丹桂，换他千载青春。\n岳阳楼上，纶巾羽扇，谁识天人。\n蓬莱愿应仙举，谁知会合仙宾。\n遥想望，吹笙玉殿，奏舞鸾裀。\n风驭云軿不散，碧桃紫奈长新。\n愿逢一粒，九霞光裏，相继朝真。",
        "dynasty": "唐",
        "collection_info": null
    },
    {
        "title": "促拍满路花",
        "author": "吕岩",
        "content": "西风吹渭水，落叶满长安。\n茫茫尘世裏，独清闲。\n自然鑪鼎，虎绕与龙盘。\n九转丹砂就，一粒刀圭，便成陆地神仙。\n任万钉宝带貂蝉，富贵欲熏天。\n黄粱炊未熟，梦惊残。\n是非海裏，直道作人难。\n袖手江南去，白苹红蓼，又寻湓浦庐山。",
        "dynasty": "唐",
        "collection_info": null
    },
    {
        "title": "六么令",
        "author": "吕岩",
        "content": "东与西，眼与眉。\n偃月炉中运坎离，灵砂且上飞。\n最幽微，是天机。\n你休痴，你不知。",
        "dynasty": "唐",
        "collection_info": null
    },
    {
        "title": "汉宫春",
        "author": "吕岩",
        "content": "横笛声沉，倚危楼红日，江转天斜。\n黄尘边火澒洞，何处吾家。\n胎禽怨夜，来乘风，玄露丹霞。\n先生笑，飞空一劒，东风犹自天涯。\n情知道山中好，早翠嚣含隐，瑶草新芽。\n青溪故人信断，梦[逐]飙车。\n干坤星火，归来了，煮石煎沙。\n回首处，幅巾蒲帐，云边独是桃花。",
        "dynasty": "唐",
        "collection_info": null
    },
    {
        "title": "减兰",
        "author": "吕岩",
        "content": "暂游大庾，白鹤飞来谁共语。\n岭畔人家，曾见寒梅几度花。\n春来春去，人在落花流水处。\n花满前蹊，藏尽神仙人不知。",
        "dynasty": "唐",
        "collection_info": null
    },
    {
        "title": "忆江南",
        "author": "伊用昌",
        "content": "江南鼓，梭肚两头栾。\n钉着不知侵骨髓，打来只是没心肝，空腹被人谩。",
        "dynasty": "唐",
        "collection_info": null
    },
    {
        "title": "送日本使",
        "author": "明皇帝",
        "content": "日下非殊俗，天中嘉会朝。\n念余怀义远，矜尔畏途遥。\n涨海宽秋月，归帆[驶]夕飙。\n因惊彼君子，王化远昭昭。",
        "dynasty": "唐",
        "collection_info": null
    },
    {
        "title": "赐新罗王",
        "author": "明皇帝",
        "content": "四维分景纬，万象含中枢。\n玉帛遍天下，梯杭归上都。\n缅怀阻青陆，岁月勤黄图。\n漫漫穷地际，苍苍连海隅。\n兴言名义国，岂谓山河殊。\n使去传风教，人来习典谟。\n衣冠知奉礼，忠信识尊儒。\n诚矣天其鉴，贤哉德不孤。\n拥旄同作牧，厚贶比生蒭。\n益重青青志，风霜恆不渝。",
        "dynasty": "唐",
        "collection_info": null
    },
    {
        "title": "句",
        "author": "德宗皇帝",
        "content": "玉殿笙歌宜此夜，更看明月照高楼。",
        "dynasty": "唐",
        "collection_info": null
    },
    {
        "title": "采莲",
        "author": "杨师道",
        "content": "采莲江浦觅同心，日暮风生江水深。\n莫言花重船应没，自解凌波不畏沈。",
        "dynasty": "唐",
        "collection_info": null
    },
    {
        "title": "句",
        "author": "上官仪",
        "content": "曙色随行漏，早吹入繁笳。\n旗文萦桂叶，骑影拂桃华。\n碧潭写春照，青山笼雪花。\n池牑风月清，閒居游客情。\n兰泛樽中色，松今弦上声。",
        "dynasty": "唐",
        "collection_info": null
    },
    {
        "title": "句",
        "author": "张谔",
        "content": "天上姮娥遥解意，偏教月向踏歌明。\n共待山头明月上，照君行棹出长川。",
        "dynasty": "唐",
        "collection_info": null
    },
    {
        "title": "句",
        "author": "丁仙芝",
        "content": "雨鸣鸳瓦收炎气，风卷珠帘送晓凉。",
        "dynasty": "唐",
        "collection_info": null
    },
    {
        "title": "句",
        "author": "殷遥",
        "content": "归心静对萤飞月，远梦长惊角满楼。",
        "dynasty": "唐",
        "collection_info": null
    },
    {
        "title": "句",
        "author": "王维",
        "content": "自恨开迟还落早，纵横只是怨春风。",
        "dynasty": "唐",
        "collection_info": null
    },
    {
        "title": "句",
        "author": "李颀",
        "content": "巴路千山秋水上，江村独树夕阳时。",
        "dynasty": "唐",
        "collection_info": null
    },
    {
        "title": "旅次盩厔过韩士别业",
        "author": "王昌龄",
        "content": "春烟桑柘林，落日隐荒墅。\n泱漭平原夕，清吟久延伫。\n故人家于此，招我渔樵所。",
        "dynasty": "唐",
        "collection_info": null
    },
    {
        "title": "上侍御士兄",
        "author": "王昌龄",
        "content": "天人俟明路，益稷分尧心。\n利器必先举，非贤安可任。\n吾兄执严宪，时佐能钓深。",
        "dynasty": "唐",
        "collection_info": null
    },
    {
        "title": "上同州使君伯",
        "author": "王昌龄",
        "content": "大贤本孤立，有时起丝纶。\n伯父自天禀，元功载生人。",
        "dynasty": "唐",
        "collection_info": null
    },
    {
        "title": "留别",
        "author": "王昌龄",
        "content": "桑林映陂水，雨过宛城西。\n留醉楚山别，阴云暮霋霋。",
        "dynasty": "唐",
        "collection_info": null
    },
    {
        "title": "赠李侍御",
        "author": "王昌龄",
        "content": "青冥孤云去，终当暮归山。\n志士杖苦节，何时见龙颜。",
        "dynasty": "唐",
        "collection_info": null
    },
    {
        "title": "又赠李侍御",
        "author": "王昌龄",
        "content": "渺然客子魂，倏铄川上晖。\n还云惨知暮，九月仍未归。",
        "dynasty": "唐",
        "collection_info": null
    },
    {
        "title": "送别",
        "author": "王昌龄",
        "content": "春江愁送君，蕙草生氤氲。\n醉后不能语，乡山雨雰雰。",
        "dynasty": "唐",
        "collection_info": null
    },
    {
        "title": "失题",
        "author": "王昌龄",
        "content": "时与醉林壑，因之堕农桑。\n槐烟渐含夜，楼月深苍茫。",
        "dynasty": "唐",
        "collection_info": null
    },
    {
        "title": "失题",
        "author": "王昌龄",
        "content": "桑叶下墟落，鵾鸡鸣渚田。\n物情每衰极，吾道方渊然。",
        "dynasty": "唐",
        "collection_info": null
    },
    {
        "title": "句",
        "author": "王昌龄",
        "content": "与君远相知，不道云海深。\n得罪由己招，本性易然诺。\n黄叶乱秋雨，空斋愁暮心。\n通经彼上人，无迹任勤苦。\n枫桥延海岸，客帆归富春。\n寒江映村林，亭上纳高洁。\n陵薮寒苍茫，登城遂怀古。\n孤烟曳长林，春水聊一望。\n河口饯南客，进帆清江水。\n迁客又相送，风悲蝉更号。\n微雨随云收，蒙蒙傍山去。\n海客时独飞，永然沧洲意。\n日夕辨灵药，空山松桂香。\n墟落有怀县，长烟溪树边。\n青桂花未吐，江中独鸣琴。\n还家望炎海，楚叶下秋水。",
        "dynasty": "唐",
        "collection_info": null
    },
    {
        "title": "句",
        "author": "刘长卿",
        "content": "春苔满地无行处，深映桃花独闭门。",
        "dynasty": "唐",
        "collection_info": null
    },
    {
        "title": "句",
        "author": "崔曙",
        "content": "夜台一闭无时尽，逝水东流何处还？田家收已尽，苍苍只白茅。",
        "dynasty": "唐",
        "collection_info": null
    },
    {
        "title": "句",
        "author": "李白",
        "content": "玉阶一夜留明月，金殿三春满落花。",
        "dynasty": "唐",
        "collection_info": null
    },
    {
        "title": "题故人别业",
        "author": "张谓",
        "content": "平子归田处，园林接汝濆。\n落花开户入，啼鸟隔窗闻。\n池净流春水，山明敛霁云。\n昼游仍不厌，乘月夜寻君。",
        "dynasty": "唐",
        "collection_info": null
    },
    {
        "title": "句",
        "author": "李嘉佑",
        "content": "巴峡猿声催客泪，铜梁山翠入江楼。\n千峰鸟路含梅雨，五月蝉声送麦秋。",
        "dynasty": "唐",
        "collection_info": null
    },
    {
        "title": "失题",
        "author": "钱起",
        "content": "胡风迎马首，汉月学蛾眉。\n久戍人将老，长征马不肥。",
        "dynasty": "唐",
        "collection_info": null
    },
    {
        "title": "句",
        "author": "顾况",
        "content": "野人误向人閒老，为谢金华洞裏云。\n莫言归去无人伴，自有中天月正明。",
        "dynasty": "唐",
        "collection_info": null
    },
    {
        "title": "句",
        "author": "陈润",
        "content": "两岸杨花风作雪，一池荷叶雨成珠。\n暮猿啼处三声绝，寒雁归时一叶秋。\n一双泪滴黄河水，愿得东流入汉宫。",
        "dynasty": "唐",
        "collection_info": null
    },
    {
        "title": "句",
        "author": "崔膺",
        "content": "不随暮雨苍江去，且向朝云白雪歌。\n欲于北阙辞苍海，却望东山愧白云。",
        "dynasty": "唐",
        "collection_info": null
    },
    {
        "title": "句",
        "author": "冯宿",
        "content": "九衢车马传佳句，万户莺花接胜游。",
        "dynasty": "唐",
        "collection_info": null
    },
    {
        "title": "句",
        "author": "于鹄",
        "content": "曾读列仙王母传，九天未胜此中游。",
        "dynasty": "唐",
        "collection_info": null
    },
    {
        "title": "句",
        "author": "杨巨源",
        "content": "鸣鞭秋色诗情远，拂匣寒花劒力多。\n籍通莲阙秋光遍，诗答蓬山晚思遥。\n青门日暖尘光动，紫陌花晴风色来。\n艳欺藤蔓莺无限，香压荆花蝶不飞。\n内史旧山空日暮，南朝古木向人秋。\n梦中乡信惊秋鴈，窗下林声带夜蝉。\n独向晓山知露湿，远临秋水爱云明。\n新河柳色千株暗，故国云帆万里归。\n一院绿钱童子拂，千竿青玉主人栽。\n露凝丹地初疑雨，烟着红楼半是霞。\n空门水定埃尘远，真偈金书世界稀。",
        "dynasty": "唐",
        "collection_info": null
    },
    {
        "title": "句",
        "author": "刘禹锡",
        "content": "烟波半落新沙地，鸟雀羣飞欲雪天。\n樱桃带雨胭脂湿，杨柳当风绿线低。\n山似屏风江似簟，叩舷来往月明中。\n晴日碧空云脚断，一条如练挂山尖。\n飞文鬬疾敲铜器，陪宴会欢吐锦茵。",
        "dynasty": "唐",
        "collection_info": null
    },
    {
        "title": "奉和白舍人游镜湖夜归",
        "author": "周元范",
        "content": "风前酒醒看山笑，湖上诗成共客吟。\n画烛满堤烧月色，澄江绕树浸城阴。",
        "dynasty": "唐",
        "collection_info": null
    },
    {
        "title": "句",
        "author": "周元范",
        "content": "路出胥门深浅浪，月残吴苑两三星。\n石桥路上千峯月，山殿云中半夜钟。",
        "dynasty": "唐",
        "collection_info": null
    },
    {
        "title": "水楼",
        "author": "王鲁復",
        "content": "山衔落日溪光动，岸转回风槛影浮。\n座内数声来远鹤，烟中一派辨孤舟。",
        "dynasty": "唐",
        "collection_info": null
    },
    {
        "title": "句",
        "author": "王鲁復",
        "content": "清泉遶屋澄心远，曙月衔山出定迟。",
        "dynasty": "唐",
        "collection_info": null
    },
    {
        "title": "句",
        "author": "陆畅",
        "content": "满手香传金菊酒，漏声遥滴上阳宫。",
        "dynasty": "唐",
        "collection_info": null
    },
    {
        "title": "句",
        "author": "鲍溶",
        "content": "径草渐生长短绿，庭花欲绽浅深红。\n夜瑟絃惊绿流水，暖松花放碧香烟。\n窗间夜学凝残烛，轩下朝吟向暖风。\n幽客携琴好归去，七丝闲和百泉声。\n野寺访僧归带月，芳林携客醉眠花。",
        "dynasty": "唐",
        "collection_info": null
    },
    {
        "title": "句",
        "author": "张萧远",
        "content": "须臾满寺泉声合，百尺飞檐挂玉绳。\n座客醉来云雨散，一行高鸟万山秋。\n绮罗香裏春长在，丝管声中水暗流。\n何事不归巫峡去，故来人世断人肠。\n身居晓嶂红霞外，书读秋窗紫竹间。\n瀑布水高清汉冷，莓苔桥滑碧烟虚。\n日月在天常照耀，了无尘垢污清光。",
        "dynasty": "唐",
        "collection_info": null
    },
    {
        "title": "句",
        "author": "殷尧藩",
        "content": "云收碧海连天水，风动红蕉滴露光。",
        "dynasty": "唐",
        "collection_info": null
    },
    {
        "title": "句",
        "author": "施肩吾",
        "content": "空岩雨暴泉声乱，幽径苔深鸟迹重。",
        "dynasty": "唐",
        "collection_info": null
    },
    {
        "title": "送张孝廉归吴",
        "author": "章孝标",
        "content": "吴将勤苦见高科，艺至春官不奈何。\n想得江南诸父老，因君鞭鞑子孙多。",
        "dynasty": "唐",
        "collection_info": null
    },
    {
        "title": "夜笛词",
        "author": "章孝标",
        "content": "皎洁西楼月未斜，笛声寥亮入东家。\n顿令灯下裁衣妇，误翦同心一片依。",
        "dynasty": "唐",
        "collection_info": null
    },
    {
        "title": "题碧山寺塔",
        "author": "章孝标",
        "content": "六时佛火明珠缀，午后茶烟出翠微。\n萦砌乳泉梳石髮，滴松银露洗墙衣。",
        "dynasty": "唐",
        "collection_info": null
    },
    {
        "title": "翫月遇云",
        "author": "章孝标",
        "content": "无端玉叶连天起，不放金波到晓流。\n暗惜蚌胎沈海面，仰思鹏翼破风头。",
        "dynasty": "唐",
        "collection_info": null
    },
    {
        "title": "句",
        "author": "章孝标",
        "content": "钱塘去国三千里，一道风光任意看。\n珠呈夜浦萤无影，鹘坐秋林鸟失行。\n昨日见君亲下笔，五花笺上黑龙飞。\n何人枉折教狼籍，孤负春风长养情。\n梅花带雪飞琴上，柳色和烟入酒中。\n阮籍啸场人步月，子猷看处鸟栖烟。\n白练鸟迷山芍药，红妆妓妒水林檎。\n今日华山秋顶上，闻天长叫在长空。\n天风更送新声出，不放行云过凤楼。\n昨日天宫吹乐府，六官絃管一时新。\n通传胜事因风月，打破愁肠是酒杯。\n姑苏台上烟花月，宁负春风箫管声。\n玉轮低月中天晓，金铎纵风上界秋。\n萧洒竹房尘境外，满天云月共清虚。\n言若浚川流巨海，戒如秋月挂长空。\n金殿月中看捣药，玉楼风裏听吹笙。",
        "dynasty": "唐",
        "collection_info": null
    },
    {
        "title": "句",
        "author": "陈标",
        "content": "长把酒杯凭夜月，每将诗思泥春风。\n襄阳乐事经过尽，岘首烟花倒泻空。\n犹疑波底鲛人泪，滴在衣裳半欲零。\n春明门外襄阳路，落日秋风送客归。",
        "dynasty": "唐",
        "collection_info": null
    },
    {
        "title": "入洞庭望岳阳",
        "author": "杨收",
        "content": "飞鸥撒浪三千里，暮草摇风一万畦。\n黛色浅深山远近，碧烟浓淡树高低。",
        "dynasty": "唐",
        "collection_info": null
    },
    {
        "title": "句",
        "author": "许浑",
        "content": "蒹葭水暗萤知夜，杨柳风高鴈送秋。\n露滴晓花疑锦绣，风吹寒竹认笙簧。",
        "dynasty": "唐",
        "collection_info": null
    },
    {
        "title": "句",
        "author": "喻凫",
        "content": "虹横布水台南雨，鴈返炉峰顶北霞。\n闲卧东风灯渐晓，溪南花气雨中来。\n一别山阴诗酒客，水风花片梦兰亭。",
        "dynasty": "唐",
        "collection_info": null
    },
    {
        "title": "句",
        "author": "祝元膺",
        "content": "却觅终南山色看，倚天横展玉屏风。\n杜甫一生怜李白，应缘孔圣道才难。\n终南山脚盘龙势，紫阁云心望鹤归。",
        "dynasty": "唐",
        "collection_info": null
    },
    {
        "title": "句",
        "author": "赵嘏",
        "content": "池上昔游夫子凤，云间初起武侯龙。\n亭分楚寺依依树，水应公台夜夜琴。\n鸲鹆舞酣人自醉，琵琶声缓客初来。\n高鸟过时秋色动，征帆落处暮烟生。\n夜吟孤枕潮声近，晚过千山雪气寒。\n望腊早花缘路见，随岩寒水隔林闻。\n宿处客尘随夜静，坐中烟水向人闲。",
        "dynasty": "唐",
        "collection_info": null
    },
    {
        "title": "句",
        "author": "崔澹",
        "content": "九重城裏春来早，百尺楼头日落迟。",
        "dynasty": "唐",
        "collection_info": null
    },
    {
        "title": "句",
        "author": "贾岛",
        "content": "莫是上天宫裏唱，歌声飘下玉梁尘。",
        "dynasty": "唐",
        "collection_info": null
    },
    {
        "title": "句",
        "author": "温庭筠",
        "content": "沿涧水声喧户外，卷帘山色入窗来。\n自有晚风推楚浪，不劳春色染湘烟。\n卓氏垆前金綫柳，隋家堤畔锦帆风。\n门外白云何处雨，一条清涧遶溪流。",
        "dynasty": "唐",
        "collection_info": null
    },
    {
        "title": "句",
        "author": "方干",
        "content": "岩溜喷空晴似雨，林萝碍日夏多寒。",
        "dynasty": "唐",
        "collection_info": null
    },
    {
        "title": "句",
        "author": "罗隐",
        "content": "庾楼宴罢三更月，宏阁谈时一座风。",
        "dynasty": "唐",
        "collection_info": null
    },
    {
        "title": "过友人故居",
        "author": "罗虬",
        "content": "堤草袅空垂露眼，渚浦穿浪凑烟芽。\n晴楼谈罢山横黛，夜局碁酣烛坠花。",
        "dynasty": "唐",
        "collection_info": null
    },
    {
        "title": "句",
        "author": "罗虬",
        "content": "雪中放马朝寻迹，云外闻鸿夜射声。\n龙鳞柳弱垂朝露，麈尾松高挥夜风。\n猿隔乱云啼暮岭，鴈和微雨下寒湖。\n夜渡酒酣千顷月，昼楼碁罢一窗山。",
        "dynasty": "唐",
        "collection_info": null
    },
    {
        "title": "句",
        "author": "杜荀鹤",
        "content": "千嶂雪消溪影绿，几家梅绽酒波清。\n风拂乱灯山磬曙，露沾仙杏石坛春。",
        "dynasty": "唐",
        "collection_info": null
    },
    {
        "title": "句",
        "author": "神颖",
        "content": "手边云起何时雨，笔下波生不待风。",
        "dynasty": "唐",
        "collection_info": null
    },
    {
        "title": "句",
        "author": "惠文太子",
        "content": "渭水桥边春已渡，灞陵原上雨初晴。\n清冷池裏冰初合，红粉楼中月未圆。\n可惜韶年三日暮，风光由绕碧燕觞。\n晚日半衔西苑树，晴云直卷上天风。\n离筵风日三晡晚，归路云霞一道开。",
        "dynasty": "唐",
        "collection_info": null
    },
    {
        "title": "蓬州野望",
        "author": "元兢",
        "content": "飘飖宕渠域，旷望蜀门隈。\n水共三巴远，山随八阵开。\n桥形疑汉接，石势似烟迴。\n欲下他乡泪，猿声几处催。",
        "dynasty": "唐",
        "collection_info": null
    },
    {
        "title": "赠日本僧空海离合诗",
        "author": "马总",
        "content": "仍可万里来，可非衒其才。\n增学助元机，土人如子稀。",
        "dynasty": "唐",
        "collection_info": null
    },
    {
        "title": "赠释空海歌",
        "author": "胡伯崇",
        "content": "说四句，演毘尼，凡夫听者尽归依。\n天假吾师多伎术，就中草圣最狂逸。",
        "dynasty": "唐",
        "collection_info": null
    },
    {
        "title": "因使日本愿谒鉴真和尚既灭度不觐尊颜嗟而述怀",
        "author": "高鹤林",
        "content": "上方传佛灯，名僧号鉴真。\n怀藏通邻国，真如转付民。\n早嫌居五浊，寂灭离嚣尘。\n禅院从今古，青松遶塔新。\n斯法留千载，名记万年春。",
        "dynasty": "唐",
        "collection_info": null
    },
    {
        "title": "句",
        "author": "朱千乘",
        "content": "锦缆扁舟花岸静，玉壶春酒管絃清。",
        "dynasty": "唐",
        "collection_info": null
    },
    {
        "title": "句",
        "author": "清观",
        "content": "叡山新月冷，台峤古风清。",
        "dynasty": "唐",
        "collection_info": null
    },
    {
        "title": "罢官后却归旧居",
        "author": "陈闰",
        "content": "不归江畔久，旧业已凋残。\n露草虫丝湿，湖泥鸟迹干。\n买山开客舍，选竹作渔竿。\n何必劳州县，驱驰効一官。",
        "dynasty": "唐",
        "collection_info": null
    },
    {
        "title": "句",
        "author": "李堪",
        "content": "此心復何已，新月清江长。\n云归石壁尽，月照霜林清。",
        "dynasty": "唐",
        "collection_info": null
    },
    {
        "title": "兖州留献李员外",
        "author": "崔致远",
        "content": "芙蓉零落秋池雨，杨柳萧疎晓岸风。\n神思只劳书卷上，年光任过酒杯中。",
        "dynasty": "唐",
        "collection_info": null
    },
    {
        "title": "句",
        "author": "崔致远",
        "content": "画角声中朝暮浪，青山影裏古今人。\n烟低紫陌千行柳，日暮朱楼一曲歌。\n洛水波声新草树，嵩山云影旧楼台。\n云布长天龙势逸，风高秋月雁行齐。\n风递莺声喧座上，日移花影倒林中。\n芳园醉散花盈袖，幽径吟归月在帷。\n极目远山烟外暮，伤心归棹月边迟。",
        "dynasty": "唐",
        "collection_info": null
    },
    {
        "title": "句",
        "author": "金立之",
        "content": "烟破树头惊宿鸟，露凝苔上暗流萤。\n山人见月宁思寝，更掬寒泉满手霜。\n绀殿雨晴松色冷，禅林风起竹声余。\n风过古殿香烟散，月到前林竹露清。\n更有闲宵清净境，曲江澄月对心虚。\n寒露已催鸿北去，火云渐散月西流。\n园梅坼甲迎春笑，庭草抽心待节芳。",
        "dynasty": "唐",
        "collection_info": null
    },
    {
        "title": "句",
        "author": "金可纪",
        "content": "波衝乱石长如雨，风激疎松镇似秋。",
        "dynasty": "唐",
        "collection_info": null
    },
    {
        "title": "寻幽居不遇",
        "author": "庄翱",
        "content": "满庭花落迷行路，遶院泉声写半山。\n向暮此中回首去，洞门深处鸟关关。",
        "dynasty": "唐",
        "collection_info": null
    },
    {
        "title": "句",
        "author": "庄翱",
        "content": "天外夜深风渐远，高松长似水流声。\n焚香暮入飜花殿，凈手秋开贝叶经。\n野性本怜松下月，幽情唯爱洞中春。\n慇懃笑喻人间事，遥指庭花对夕阳。",
        "dynasty": "唐",
        "collection_info": null
    },
    {
        "title": "春日",
        "author": "陆翚",
        "content": "莺归树顶繁声转，雁去天边细影斜。\n雨拂青青行处草，烟含灼灼望中花。",
        "dynasty": "唐",
        "collection_info": null
    },
    {
        "title": "句",
        "author": "陆翚",
        "content": "三尺寒光冰在手，一张弓势月当心。\n岩下光阴生户牗，涧边形势入池台。\n孤帆影入江烟尽，百舌声流浦树新。",
        "dynasty": "唐",
        "collection_info": null
    },
    {
        "title": "夜泊越州逢北使",
        "author": "沈佺期",
        "content": "天地降雷雨，放逐还国都。\n重以风潮事，年月戒回舻。\n容颜荒外老，心想域中愚。\n憩泊在兹夜，炎云逐斗枢。\n䬓{风兪}萦海若，霹雳耿天吴。\n鳌抃羣岛失，鲸吞众流输。\n偶逢金华使，握手泪相濡。\n饥共噬齐枣，眠共席秦蒲。\n既北思攸济，将南睿所图。\n往来固无咎，何忽惮前桴。",
        "dynasty": "唐",
        "collection_info": null
    },
    {
        "title": "绍隆寺",
        "author": "沈佺期",
        "content": "吾从释迦久，无上师涅槃。\n探道三十载，得道天南端。\n非胜适殊方，起諠归理难。\n放弃乃良缘，世虑不曾干。\n香界萦北渚，花龛隐南峦。\n危昂阶下石，演漾窗中澜。\n云盖看木秀，天空见藤盘。\n处俗勒宴坐，居贫业行坛。\n试将有漏躯，聊作无生观。\n了然究诸品，弥觉静者安。",
        "dynasty": "唐",
        "collection_info": null
    },
    {
        "title": "神龙初废逐南荒途出郴口北望苏耽山",
        "author": "沈佺期",
        "content": "少曾读仙史，知有苏耽君。\n流望来南国，依然会昔闻。\n泊舟问耆老，遥指孤山云。\n孤山郴郡北，不与众山羣。\n重崖下萦映，嶛峣上乣纷。\n碧峰泉附落，红壁树傍分。\n选地今方尔，昇天因可云。\n不才予窜迹，羽化子遗芬。\n将览成麟凤，旋惊御鬼文。\n此中迷出处，含思独氛氲。",
        "dynasty": "唐",
        "collection_info": null
    },
    {
        "title": "初达驩州",
        "author": "沈佺期",
        "content": "流子一十八，命予偏不偶。\n配远天遂穷，到迟日最后。\n水行儋耳国，陆行雕题薮。\n魂魄游鬼门，骸骨遗鲸口。\n夜则忍饥卧，朝则抱病走。\n搔首向南荒，拭泪看北斗。\n何年赦书来？重饮洛阳酒。",
        "dynasty": "唐",
        "collection_info": null
    },
    {
        "title": "被弹",
        "author": "沈佺期",
        "content": "知人昔不易，举非贵易失。\n尔何按国章，无罪见呵叱。\n平生守直道，遂为众所嫉。\n少以文作吏，手不曾开律。\n一旦法相持，荒忙意如漆。\n幼子双囹圄，老夫一念室。\n昆弟两三人，相次俱囚桎。\n万铄当众怒，千谤无片实。\n庶以白黑谗，显此泾渭质。\n劾吏何咆哮，晨夜闻扑抶。\n事间拾虚证，理外存枉笔。\n怀痛不见伸，抱冤竟难悉。\n穷囚多垢腻，愁坐饶虮虱。\n三日唯一饭，两旬不再栉。\n是时盛夏中，暵赫多瘵疾。\n瞪目眠欲闭，暗呜气不出。\n有风自扶摇，鼓荡无伦匹。\n安得吹浮云，令我见白日。",
        "dynasty": "唐",
        "collection_info": null
    },
    {
        "title": "枉繫二首 一",
        "author": "沈佺期",
        "content": "吾怜曾家子，昔有投杼疑。\n吾怜姬公旦，非无鸱鸮诗。\n臣子竭忠孝，君亲惑谗欺。\n萋斐离骨肉，含愁兴此辞。",
        "dynasty": "唐",
        "collection_info": null
    },
    {
        "title": "枉繫二首 二",
        "author": "沈佺期",
        "content": "昔日公冶长，非罪遇缧绁。\n圣人降其子，古来叹独绝。\n我无毫髪瑕，苦心怀冰雪。\n今代多秀士，谁能继明辙。",
        "dynasty": "唐",
        "collection_info": null
    },
    {
        "title": "黄鹤",
        "author": "沈佺期",
        "content": "黄鹤佐丹凤，不能羣白鷴。\n拂云游四海，弄影到三山。\n遥忆君轩上，来下天池间。\n明珠世不重，知有报恩环。",
        "dynasty": "唐",
        "collection_info": null
    },
    {
        "title": "伤王学土",
        "author": "沈佺期",
        "content": "闭囚断外事，昧坐半余朞。\n有言颕叔子，亡来已一时。\n初闻宛不信，中话涕涟洏。\n痛哉玄夜重，何遽青春姿。\n忆汝曾旅食，屡空瀍涧湄。\n吾徒禄未厚，筲斗愧相贻。\n原宪贫无愁，颜回乐自持。\n诏书择才善，君为王子师。\n宠儒名可尚，论秩官犹欺。\n化往不復见，情来安可思。\n目绝毫翰洒，耳无歌讽期。\n灵柩寄何处，精魂今何之？\n恨予在丹棘，不得看素旗。\n孀妻知己叹，幼子路人悲。\n感游值商日，绝弦留此词。",
        "dynasty": "唐",
        "collection_info": null
    },
    {
        "title": "古镜",
        "author": "沈佺期",
        "content": "莓苔翳清池，虾蟆蚀明月。\n埋落今如此，照心未尝歇。\n愿垂拂拭恩，为君鉴玄髪。",
        "dynasty": "唐",
        "collection_info": null
    },
    {
        "title": "凤箫曲",
        "author": "沈佺期",
        "content": "八月凉风动高阁，千金丽人捲绡幕。\n已怜池上歇芳菲，不念君恩坐摇落。\n世上荣华如转蓬，朝随阡陌暮云中。\n飞燕侍寝昭阳殿，班姬饮恨长信宫。\n长信宫，昭阳殿，春来歌舞妾自知，秋至帘栊君不见。\n昔时嬴女厌世纷，学吹凤箫乘彩云。\n含情转睐向萧史，千载红颜持赠君。",
        "dynasty": "唐",
        "collection_info": null
    },
    {
        "title": "古歌",
        "author": "沈佺期",
        "content": "落叶流风向玉台，夜寒秋思洞房开。\n水晶帘外金波下，云母窗前银汉回。\n玉阶阴阴苔藓色，君王屡綦难再得。\n璇闺窈窕秋夜长，绣户徘徊明月光。\n燕姬綵帐芙蓉色，秦女金炉兰麝香。\n北斗七星横夜半，清歌一曲断君肠。",
        "dynasty": "唐",
        "collection_info": null
    },
    {
        "title": "七夕曝衣篇",
        "author": "沈佺期",
        "content": "君不见昔日宜春太液边，披香画阁与天连。\n灯火灼烁九微暎，香气氛氲百和然。\n此夜星繁河正白，人传织女牵牛客。\n宫中扰扰曝衣楼，天上娥娥红粉席。\n曝衣何许曛半黄，宫中綵女提玉箱。\n珠履奔腾上兰砌，金梯宛转出梅梁。\n绛河裏，碧烟上，双花伏兔画屏风，四子盘龙擎斗帐。\n舒罗散縠云雾开，缀玉垂珠星汉回。\n朝霞散彩羞衣架，晚月分光劣镜台。\n上有仙人长命绺，中看玉女迎欢绣。\n玳瑁帘中别作春，珊瑚窗裏翻成昼。\n椒房金屋宠新流，意气娇奢不自由。\n汉文宜惜露台费，晋武须焚前殿裘。",
        "dynasty": "唐",
        "collection_info": null
    },
    {
        "title": "入少密溪",
        "author": "沈佺期",
        "content": "云峯苔壁绕溪斜，江路香风夹岸花。\n树密不言通鸟道，鸡鸣始觉有人家。\n人家更在深岩口，涧水周流宅前后。\n游鱼瞥瞥双钓童，伐木丁丁一樵叟。\n自言避喧非避秦，薜衣耕凿帝尧人。\n相留且待鸡黍熟，夕卧深山萝月春。",
        "dynasty": "唐",
        "collection_info": null
    },
    {
        "title": "霹雳引",
        "author": "沈佺期",
        "content": "岁七月，火伏而金生。\n客有鼓琴于门者，奏霹雳之商声。\n始戛羽以騞砉，终扣宫而砰駖。\n电耀耀兮龙跃，雷阗阗兮雨冥。\n气呜唅以会雅，态歘翕以横生。\n有如驱千旗，制五兵。\n截荒虺，斮长鲸。\n孰与广陵比，意别鹤俦精而已。\n俾我雄子魄动，毅夫髪立。\n怀恩不浅，武义双辑。\n视胡若芥，剪羯如拾。\n岂徒慷慨中筵，备羣娱之翕习哉。",
        "dynasty": "唐",
        "collection_info": null
    },
    {
        "title": "立春日内出綵花应制",
        "author": "沈佺期",
        "content": "合殿春应早，开箱綵预知。\n花迎宸翰发，叶待御筵披。\n梅讶香全少，桃惊色顿移。\n轻生承剪拂，长伴万年枝。",
        "dynasty": "唐",
        "collection_info": null
    },
    {
        "title": "晦日浐水应制",
        "author": "沈佺期",
        "content": "素浐接宸居，青门盛祓除。\n摘兰喧凤野，浮藻溢龙渠。\n苑蝶飞殊懒，宫莺啭不疎。\n星移天上入，歌舞向储胥。",
        "dynasty": "唐",
        "collection_info": null
    },
    {
        "title": "奉和洛阳翫雪应制",
        "author": "沈佺期",
        "content": "周王甲子旦，汉后德阳宫。\n洒瑞天庭裏，惊春御苑中。\n氛氲生浩气，飒杳舞回风。\n宸藻光盈尺，赓歌乐岁丰。",
        "dynasty": "唐",
        "collection_info": null
    },
    {
        "title": "三日梨园侍宴",
        "author": "沈佺期",
        "content": "九重驰道出，三巳禊堂开。\n画鹢中流动，青龙上苑来。\n野花飘御座，河柳拂天杯。\n日晚迎祥处，笙镛下帝台。",
        "dynasty": "唐",
        "collection_info": null
    },
    {
        "title": "幸梨园亭观打毬应制",
        "author": "沈佺期",
        "content": "今春芳苑游，接武上琼楼。\n宛转萦香骑，飘飖拂画毬。\n俯身迎未落，迴辔逐傍流。\n秖为看花鸟，时时误失筹。",
        "dynasty": "唐",
        "collection_info": null
    },
    {
        "title": "九日临渭亭侍宴应制得长字",
        "author": "沈佺期",
        "content": "御气幸金方，凭高荐羽觞。\n魏文颁菊蕋，汉武赐萸房。\n秋变铜池色，晴添银树光。\n年年重九庆，日月奉天长。",
        "dynasty": "唐",
        "collection_info": null
    },
    {
        "title": "岁夜安乐公主满月侍宴",
        "author": "沈佺期",
        "content": "除夜子星回，天孙满月杯。\n咏歌麟趾合，箫管凤雏来。\n岁炬常然桂，春盘预折梅。\n圣皇千万寿，垂晓御楼开。",
        "dynasty": "唐",
        "collection_info": null
    },
    {
        "title": "安乐公主移入新宅",
        "author": "沈佺期",
        "content": "初闻衡汉来，移住斗城隈。\n锦帐迎风转，琼筵拂雾开。\n马香遗旧埒，凤吹绕新台。",
        "dynasty": "唐",
        "collection_info": null
    },
    {
        "title": "仙萼亭初成侍宴应制",
        "author": "沈佺期",
        "content": "山中气色和，宸赏第中过。\n辇路披仙掌，帷宫拂帝萝。\n泉临香涧落，峰入翠云多。\n无异登玄圃，东南望白河。",
        "dynasty": "唐",
        "collection_info": null
    },
    {
        "title": "送金城公主适西蕃应制",
        "author": "沈佺期",
        "content": "金牓扶丹掖，银河属紫阍。\n那堪将凤女，还以嫁乌孙。\n玉就歌中怨，珠辞掌上恩。\n西戎非我匹，明主至公存。",
        "dynasty": "唐",
        "collection_info": null
    },
    {
        "title": "幸白鹿观应制",
        "author": "沈佺期",
        "content": "紫凤真人府，斑龙太上家。\n天流芝盖下，山转桂旗斜。\n圣藻垂寒露，仙杯落晚霞。\n唯应问王母，桃作几时花。",
        "dynasty": "唐",
        "collection_info": null
    },
    {
        "title": "洛阳道",
        "author": "沈佺期",
        "content": "九门开洛邑，双阙对河桥。\n白日青春道，轩裳半下朝。\n乘羊稚子看，拾翠美人娇。\n行乐归恆晚，香尘扑地遥。",
        "dynasty": "唐",
        "collection_info": null
    },
    {
        "title": "骢马",
        "author": "沈佺期",
        "content": "西北五花骢，来时道向东。\n四蹄碧玉片，双眼黄金瞳。\n鞍上留明月，嘶间动朔风。\n借君驰沛艾，一战取云中。",
        "dynasty": "唐",
        "collection_info": null
    },
    {
        "title": "铜雀台",
        "author": "沈佺期",
        "content": "昔年分鼎地，今日望陵台。\n一旦雄图尽，千秋遗令开。\n绮罗君不见，歌舞妾空来。\n恩共漳河水，东流无重回。",
        "dynasty": "唐",
        "collection_info": null
    },
    {
        "title": "长门怨",
        "author": "沈佺期",
        "content": "月皎风泠泠，长门次掖庭。\n玉阶闻坠叶，罗幌见飞萤。\n清露凝珠缀，流尘下翠屏。\n妾心君未察，愁叹剧繁星。",
        "dynasty": "唐",
        "collection_info": null
    },
    {
        "title": "巫山高二首 一",
        "author": "沈佺期",
        "content": "巫山峯十二，合沓隐昭回。\n俯眺琵琶峡，平看云雨台。\n古槎天外倚，瀑水日边来。\n何忍猿啼夜，荆王枕席开。",
        "dynasty": "唐",
        "collection_info": null
    },
    {
        "title": "巫山高二首 二",
        "author": "沈佺期",
        "content": "神女向高唐，巫山下夕阳。\n裴回作行雨，婉娈逐荆王。\n电影江前落，雷声峡外长。\n霁云无处所，台馆晓苍苍。",
        "dynasty": "唐",
        "collection_info": null
    },
    {
        "title": "巫山高",
        "author": "沈佺期",
        "content": "巫山高不极，合沓状奇新。\n暗谷疑风雨，阴崖若鬼神。\n月明三峡曙，潮满九江春。\n为问阳台客，应知入梦人。",
        "dynasty": "唐",
        "collection_info": null
    },
    {
        "title": "七夕",
        "author": "沈佺期",
        "content": "秋近雁行稀，天高鹊夜飞。\n妆成应懒织，今夕渡河归。\n月皎宜穿线，风轻得曝衣。\n来时不可觉，神验有光辉。",
        "dynasty": "唐",
        "collection_info": null
    },
    {
        "title": "春闺",
        "author": "沈佺期",
        "content": "铁马三军去，金闺二月还。\n边愁离上国，春梦失阳关。\n池水琉璃净，园花玳瑁斑。\n岁华空自掷，忧思不胜颜。",
        "dynasty": "唐",
        "collection_info": null
    },
    {
        "title": "奉和圣制同皇太子游慈恩寺应制",
        "author": "沈佺期",
        "content": "肃肃莲花界，荧荧贝叶宫。\n金人来梦裏，白马出城中。\n涌塔初从地，焚香欲遍空。\n天歌应春籥，非是为春风。",
        "dynasty": "唐",
        "collection_info": null
    },
    {
        "title": "和洛州康士曹庭芝望月有怀",
        "author": "沈佺期",
        "content": "天使下西楼，光含万象秋。\n台前疑挂镜，帘外似悬钩。\n张尹将眉学，班姬取扇俦。\n佳期应借问，为报在刀头。",
        "dynasty": "唐",
        "collection_info": null
    },
    {
        "title": "寿阳王花烛",
        "author": "沈佺期",
        "content": "仙媛乘龙夕，天孙捧雁来。\n可怜桃李树，更遶凤皇台。\n烛送香车入，花临宝扇开。\n莫令银箭晓，为尽合欢杯。",
        "dynasty": "唐",
        "collection_info": null
    },
    {
        "title": "陇头水",
        "author": "沈佺期",
        "content": "陇山飞落叶，陇雁度寒天。\n愁见三秋水，分为两地泉。\n西流入羗郡，东下向秦川。\n征客重回首，肝肠空自怜。",
        "dynasty": "唐",
        "collection_info": null
    },
    {
        "title": "关山月",
        "author": "沈佺期",
        "content": "汉月生辽海，朣胧出半晖。\n合昏玄菟郡，中夜白登围。\n晕落关山迥，光含霜霰微。\n将军听晓角，战马欲南归。",
        "dynasty": "唐",
        "collection_info": null
    },
    {
        "title": "折杨柳",
        "author": "沈佺期",
        "content": "玉窗朝日暎，罗帐春风吹。\n拭泪攀杨柳，长条踠地垂。\n白花飞历乱，黄鸟思参差。\n妾自肝肠断，傍人那得知。",
        "dynasty": "唐",
        "collection_info": null
    },
    {
        "title": "梅花落",
        "author": "沈佺期",
        "content": "铁骑几时回，金闺怨早梅。\n雪寒花已落，风暖叶应开。\n夕逐新春管，香迎小岁杯。\n盛时何足贵，书裏报轮台。",
        "dynasty": "唐",
        "collection_info": null
    },
    {
        "title": "紫骝马",
        "author": "沈佺期",
        "content": "青玉紫骝鞍，骄多影屡盘。\n荷君能剪拂，躞蹀喷桑干。\n踠足追奔易，长鸣遇赏难。\n摐金一万里，霜露不辞寒。",
        "dynasty": "唐",
        "collection_info": null
    },
    {
        "title": "上之回",
        "author": "沈佺期",
        "content": "制书下关右，天子问回中。\n坛墠经过远，威仪侍从雄。\n黄麾摇昼日，青幰曳松风。\n迴望甘泉道，龙山隐汉宫。",
        "dynasty": "唐",
        "collection_info": null
    },
    {
        "title": "王昭君",
        "author": "沈佺期",
        "content": "非君惜鸾殿，非妾妬蛾眉。\n薄命由骄虏，无情是画师。\n嫁来胡地日，不并汉宫时。\n心苦无聊赖，何堪马上辞。",
        "dynasty": "唐",
        "collection_info": null
    },
    {
        "title": "被试出塞",
        "author": "沈佺期",
        "content": "十年通大漠，万里出长平。\n寒日生戈劒，阴云拂斾旌。\n饥乌啼旧垒，疲马恋空城。\n辛苦皋兰北，胡霜损汉兵。",
        "dynasty": "唐",
        "collection_info": null
    },
    {
        "title": "牛女",
        "author": "沈佺期",
        "content": "粉席秋期缓，针楼别怨多。\n奔龙争度日，飞鹊乱填河。\n失喜先临镜，含羞未解罗。\n谁能留夜色，来夕倍还梭。",
        "dynasty": "唐",
        "collection_info": null
    },
    {
        "title": "杂诗三首 一",
        "author": "沈佺期",
        "content": "落叶惊秋妇，高砧促暝机。\n蜘蛛寻月度，萤火傍人飞。\n清镜红埃入，孤灯绿焰微。\n怨啼能至晓，独自懒缝衣。",
        "dynasty": "唐",
        "collection_info": null
    },
    {
        "title": "杂诗三首 二",
        "author": "沈佺期",
        "content": "妾家临渭北，春梦着辽西。\n何苦朝鲜郡，年年事鼓鼙。\n燕来红壁语，莺向绿窗啼。\n为许长相忆，阑干玉筯齐。",
        "dynasty": "唐",
        "collection_info": null
    },
    {
        "title": "杂诗三首 三",
        "author": "沈佺期",
        "content": "闻道黄龙戍，频年不解兵。\n可怜闺裏月，长在汉家营。\n少妇今春意，良人昨夜情。\n谁能将旗鼓，一为取龙城。",
        "dynasty": "唐",
        "collection_info": null
    },
    {
        "title": "剪綵",
        "author": "沈佺期",
        "content": "宫女怜芳树，裁花竞早荣。\n寒依刀尺尽，春向绮罗生。\n弱蔕盘丝发，香蕤结素成。\n纤枝幸不弃，长就玉阶倾。",
        "dynasty": "唐",
        "collection_info": null
    },
    {
        "title": "和中书侍郎杨再思春夜宿直",
        "author": "沈佺期",
        "content": "西禁青春满，南端皓月微。\n千庐宵驾合，五夜晓钟稀。\n星斗横纶阁，天河度琐闱。\n烟光章奏裏，纷向夕郎飞。",
        "dynasty": "唐",
        "collection_info": null
    },
    {
        "title": "和常州崔使君寒食夜",
        "author": "沈佺期",
        "content": "闻道清明近，春闱向夕阑。\n行游昼不厌，风物夜宜看。\n斗柄更初转，梅香暗裏残。\n无劳秉华烛，晴月在南端。",
        "dynasty": "唐",
        "collection_info": null
    },
    {
        "title": "和崔正谏登秋日早朝",
        "author": "沈佺期",
        "content": "鸡鸣朝谒满，露白禁门秋。\n爽气临旌戟，朝光暎冕旒。\n河宗来献宝，天子命焚裘。\n独负池阳议，言从建礼游。",
        "dynasty": "唐",
        "collection_info": null
    },
    {
        "title": "答宁处州书",
        "author": "沈佺期",
        "content": "书报天中赦，人从海上闻。\n九泉开白日，六翮起青云。\n质幸恩先贷，情孤枉未分。\n自怜泾渭别，谁与奏明君。",
        "dynasty": "唐",
        "collection_info": null
    },
    {
        "title": "李舍人山园送庞邵",
        "author": "沈佺期",
        "content": "符传有光辉，諠諠出帝畿。\n东隣借山水，南陌驻骖騑。\n握手凉风至，当歌秋日微。\n高幨去勿缓，人吏待霜威。",
        "dynasty": "唐",
        "collection_info": null
    },
    {
        "title": "送陆侍御余庆北使",
        "author": "沈佺期",
        "content": "古人贵将命，之子出輶轩。\n受委当不辱，随时敢赠言。\n朔途际辽海，春思绕轘辕。\n安得回白日，留欢尽绿樽。",
        "dynasty": "唐",
        "collection_info": null
    },
    {
        "title": "洛州萧司兵谒兄还赴洛成礼",
        "author": "沈佺期",
        "content": "棠棣日光辉，高襟应序归。\n来成鸿雁聚，去作凤皇飞。\n细草乘轻传，惊花惨别衣。\n灞亭春有酒，岐路惜芬菲。",
        "dynasty": "唐",
        "collection_info": null
    },
    {
        "title": "饯高唐州询",
        "author": "沈佺期",
        "content": "弱冠相知早，中年不见多。\n生涯在王事，客鬓各蹉跎。\n良守初分岳，嘉声即润河。\n还从汉阙下，倾耳听中和。",
        "dynasty": "唐",
        "collection_info": null
    },
    {
        "title": "饯唐郎中洛阳令",
        "author": "沈佺期",
        "content": "一台推往妙，三史伫来修。\n应宰凫还集，辞郎雉少留。\n郊筵乘落景，亭传理残秋。\n愿以弦歌暇，芝兰想旧游。",
        "dynasty": "唐",
        "collection_info": null
    },
    {
        "title": "乐城白鹤寺",
        "author": "沈佺期",
        "content": "碧海开龙藏，青云起雁堂。\n潮声迎法鼓，雨气湿天香。\n树接前山暗，溪承瀑水凉。\n无言谪居远，清净得空王。",
        "dynasty": "唐",
        "collection_info": null
    },
    {
        "title": "游少林寺",
        "author": "沈佺期",
        "content": "长歌游宝地，徙倚对珠林。\n雁塔风霜古，龙池岁月深。\n绀园澄夕霁，碧殿下秋阴。\n归路烟霞晚，山蝉处处吟。",
        "dynasty": "唐",
        "collection_info": null
    },
    {
        "title": "岳馆",
        "author": "沈佺期",
        "content": "洞壑仙人馆，孤峰玉女台。\n空蒙朝气合，窈窕夕阳开。\n流涧含轻雨，虚岩应薄雷。\n正逢鸾与鹤，歌舞出天来。",
        "dynasty": "唐",
        "collection_info": null
    },
    {
        "title": "早发平昌岛",
        "author": "沈佺期",
        "content": "解缆春风后，鸣榔晓涨前。\n阳乌出海树，云雁下江烟。\n积气衝长岛，浮光溢大川。\n不能怀魏阙，心赏独泠然。",
        "dynasty": "唐",
        "collection_info": null
    },
    {
        "title": "夜宿七盘岭",
        "author": "沈佺期",
        "content": "独游千里外，高卧七盘西。\n晓月临窗近，天河入户低。\n芳春平仲绿，清夜子规啼。\n浮客空留听，褒城闻曙鸡。",
        "dynasty": "唐",
        "collection_info": null
    },
    {
        "title": "十三四时尝从巫峡过他日偶然有思",
        "author": "沈佺期",
        "content": "小度巫山峡，荆南春欲分。\n使君滩上草，神女馆前云。\n树悉江中见，猿多天外闻。\n别来如梦裏，一想一氛氲。",
        "dynasty": "唐",
        "collection_info": null
    },
    {
        "title": "初达驩州",
        "author": "沈佺期",
        "content": "自昔闻铜柱，行来向一年。\n不知林邑地，犹隔道明天。\n雨露何时及？京华若个边。\n思君无限泪，堪作日南泉。",
        "dynasty": "唐",
        "collection_info": null
    },
    {
        "title": "岭表逢寒食",
        "author": "沈佺期",
        "content": "岭外无寒食，春来不见饧。\n洛阳新甲子，何日是清明？\n花柳争朝发，轩车满路迎。\n帝乡遥可念，肠断报亲情。",
        "dynasty": "唐",
        "collection_info": null
    },
    {
        "title": "驩州南亭夜望",
        "author": "沈佺期",
        "content": "昨夜南亭望，分明梦洛中。\n室家谁道别，儿女案尝同。\n忽觉犹言是，沈思始悟空。\n肝肠余几寸，拭泪坐春风。",
        "dynasty": "唐",
        "collection_info": null
    },
    {
        "title": "少游荆湘因有是题",
        "author": "沈佺期",
        "content": "岘北焚蛟浦，巴东射雉田。\n岁时宜楚俗，耆旧在襄川。\n忆昨经过处，离今二十年。\n因君访生死，相识几人全。",
        "dynasty": "唐",
        "collection_info": null
    },
    {
        "title": "咸阳览古",
        "author": "沈佺期",
        "content": "咸阳秦帝居，千载坐盈虚。\n版筑林光尽，坛场溜听疎。\n野桥疑望日，山火类焚书。\n唯有骊峰在，空闻厚葬余。",
        "dynasty": "唐",
        "collection_info": null
    },
    {
        "title": "览镜",
        "author": "沈佺期",
        "content": "霏霏日摇蕙，骚骚风洒莲。\n时芳固相夺，俗态岂恆坚。\n恍忽夜川裏，蹉跎朝镜前。\n红颜与壮志，太息此流年。",
        "dynasty": "唐",
        "collection_info": null
    },
    {
        "title": "题椰子树",
        "author": "沈佺期",
        "content": "日南椰子树，香褭出风尘。\n丛生调木首，圆实槟榔身。\n玉房九霄露，碧叶四时春。\n不及涂林果，移根随汉臣。",
        "dynasty": "唐",
        "collection_info": null
    },
    {
        "title": "同狱者叹狱中无燕",
        "author": "沈佺期",
        "content": "何许乘春燕，多知辨夏台。\n三时欲併尽，双影未尝来。\n食蕋嫌丛棘，衔泥怯死灰。\n不如黄雀语，能雪冶长猜。",
        "dynasty": "唐",
        "collection_info": null
    },
    {
        "title": "则天门赦改年",
        "author": "沈佺期",
        "content": "圣人宥天下，幽钥动圜狴。\n六甲迎黄气，三元降紫泥。\n笼僮上西鼓，振迅广阳鸡。\n歌舞将金帛，汪洋被远黎。",
        "dynasty": "唐",
        "collection_info": null
    },
    {
        "title": "喜赦",
        "author": "沈佺期",
        "content": "去岁投荒客，今春肆眚归。\n律通幽谷暖，盆举太阳辉。\n喜气迎冤气，青衣报白衣。\n还将合浦叶，俱向洛城飞。",
        "dynasty": "唐",
        "collection_info": null
    },
    {
        "title": "秦州薛都督挽词",
        "author": "沈佺期",
        "content": "十里绛山幽，千年汾水流。\n碑传门客建，劒是故人留。\n陇树烟含夕，山门月对秋。\n古来钟鼎盛，共尽一蒿丘。",
        "dynasty": "唐",
        "collection_info": null
    },
    {
        "title": "天官崔侍郎夫人卢氏挽歌",
        "author": "沈佺期",
        "content": "偕老言何谬，香魂事永违。\n潘鱼从此隔，陈凤宛然飞。\n埋镜泉中暗，藏镫地下微。\n犹凭少君术，彷佛覩容辉。",
        "dynasty": "唐",
        "collection_info": null
    },
    {
        "title": "章怀太子靖妃挽词",
        "author": "沈佺期",
        "content": "彤史佳声载，青宫懿范留。\n形将鸾镜隐，魂伴凤笙游。\n送马嘶残日，新萤落晚秋。\n不知蒿里曙，空见陇云愁。",
        "dynasty": "唐",
        "collection_info": null
    },
    {
        "title": "奉和立春游苑迎春",
        "author": "沈佺期",
        "content": "东郊暂转迎春仗，上苑初飞行庆杯。\n风射蛟冰千片断，气衝鱼钥九关开。\n林中觅草纔生蕙，殿裏争花併是梅。\n歌吹衔恩归路晚，栖乌半下凤城来。",
        "dynasty": "唐",
        "collection_info": null
    },
    {
        "title": "人日重宴大明宫赐綵缕人胜应制",
        "author": "沈佺期",
        "content": "拂旦鸡鸣仙衞陈，凭高龙首帝城春。\n千官黼帐杯前寿，百福香奁胜裏人。\n山鸟初来犹怯啭，林花未发已偷新。\n天文正应韶光转，设报悬知用此辰。",
        "dynasty": "唐",
        "collection_info": null
    },
    {
        "title": "奉和春初幸太平公主南庄应制",
        "author": "沈佺期",
        "content": "主家山第早春归，御辇春游绕翠微。\n买地铺金曾作埒，寻河取石旧支机。\n云间树色千花满，竹裏泉声百道飞。\n自有神仙鸣凤曲，併将歌舞报恩晖。",
        "dynasty": "唐",
        "collection_info": null
    },
    {
        "title": "奉和春日幸望春宫应制",
        "author": "沈佺期",
        "content": "芳郊绿野散春晴，复道离宫烟雾生。\n杨柳千条花欲绽，蒲萄百丈蔓初萦。\n林香酒气元相入，鸟啭歌声各自成。\n定是风光牵宿醉，来晨復得幸昆明。",
        "dynasty": "唐",
        "collection_info": null
    },
    {
        "title": "侍宴安乐公主新宅应制",
        "author": "沈佺期",
        "content": "皇家贵主好神仙，别业初开云汉边。\n山出尽如鸣凤岭，池成不让饮龙川。\n妆楼翠幌教春住，舞阁金铺借日悬。\n敬从乘舆来此地，称觞献寿乐钧天。",
        "dynasty": "唐",
        "collection_info": null
    },
    {
        "title": "龙池篇",
        "author": "沈佺期",
        "content": "龙池跃龙龙已飞，龙德先天天不违。\n池开天汉分黄道，龙向天门入紫微。\n邸第楼台多气色，君王凫雁有光辉。\n为报寰中百川水，来朝此地莫东归。",
        "dynasty": "唐",
        "collection_info": null
    },
    {
        "title": "兴庆池侍宴应制",
        "author": "沈佺期",
        "content": "碧水澄潭暎远空，紫云香驾御微风。\n汉家城阙疑天上，秦地山川似镜中。\n向浦回舟萍已绿，分林蔽殿槿初红。\n古来徒羡横汾赏，今日宸游圣藻雄。",
        "dynasty": "唐",
        "collection_info": null
    },
    {
        "title": "从幸香山寺应制",
        "author": "沈佺期",
        "content": "南山奕奕通丹禁，北阙峨峨连翠云。\n岭上楼台千地起，城中钟鼓四天闻。\n旃檀晓阁金舆度，鹦鹉晴林采眊分。\n愿以醍醐参圣酒，还将[只]苑当秋汾。",
        "dynasty": "唐",
        "collection_info": null
    },
    {
        "title": "红楼院应制",
        "author": "沈佺期",
        "content": "红楼疑见白毫光，寺逼宸居福盛唐。\n支遁爱山情谩切，昙摩泛海路空长。\n经声夜息闻天语，炉气晨飘接御香。\n谁谓此中难可到，自怜深院得徊翔。",
        "dynasty": "唐",
        "collection_info": null
    },
    {
        "title": "再入道场纪事应制",
        "author": "沈佺期",
        "content": "南方归去再生天，内殿今年异昔年。\n见闢干坤新定位，看题日月更高悬。\n行随香辇登仙路，坐近炉烟讲法筵。\n自喜恩深陪侍从，两朝长在圣人前。",
        "dynasty": "唐",
        "collection_info": null
    },
    {
        "title": "嵩山石淙侍宴应制",
        "author": "沈佺期",
        "content": "金舆旦下绿云衢，綵殿晴临碧涧隅。\n溪水泠泠杂行漏，山烟片片绕香炉。\n仙人六膳调神鼎，玉女三浆捧帝壶。\n自惜汾阳纡道驾，无如太室览真图。",
        "dynasty": "唐",
        "collection_info": null
    },
    {
        "title": "古意呈补阙乔知之",
        "author": "沈佺期",
        "content": "卢家少妇郁金堂，海燕双栖玳瑁梁。\n九月寒砧催木叶，十年征戍忆辽阳。\n白狼河北音书断，丹凤城南秋夜长。\n谁谓含愁独不见，更教明月照流黄。",
        "dynasty": "唐",
        "collection_info": null
    },
    {
        "title": "遥同杜员外审言过岭",
        "author": "沈佺期",
        "content": "天长地阔岭头分，去国离家见白云。\n洛浦风光何所似，崇山瘴疠不堪闻。\n南浮涨海人何处？北望衡阳雁几羣。",
        "dynasty": "唐",
        "collection_info": null
    },
    {
        "title": "和上巳连寒食有怀京洛",
        "author": "沈佺期",
        "content": "天津御柳碧遥遥，轩骑相从半下朝。\n行乐光辉寒食借，太平歌舞晚春饶。\n红妆楼下东迴辇，青草洲边南渡桥。\n坐见司空扫西第，看君侍从落花朝。",
        "dynasty": "唐",
        "collection_info": null
    },
    {
        "title": "陪幸太平公主南庄诗",
        "author": "沈佺期",
        "content": "主第山门起灞川，宸游风景入初年。\n凤皇楼下交天仗，乌鹊桥头敞御筵。\n往往花间逢綵石，时时竹裏见红泉。\n今朝扈跸平阳馆，不羡乘槎云汉边。",
        "dynasty": "唐",
        "collection_info": null
    },
    {
        "title": "守岁应制",
        "author": "沈佺期",
        "content": "南渡轻冰解渭桥，东方树色起招摇。\n天子迎春取今夜，王公献寿用明朝。\n殿上灯人争烈火，宫中侲子乱驱妖。\n宜将岁酒调神药，圣祚千春万国朝。",
        "dynasty": "唐",
        "collection_info": null
    },
    {
        "title": "陪幸韦嗣立山庄",
        "author": "沈佺期",
        "content": "台阶好赤松，别业对青峯。\n茆室承三顾，花源接九重。\n虹旗萦秀木，凤辇拂疎筇。\n径直千官拥，溪长万骑容。\n水堂开禹膳，山阁献尧钟。\n皇鑑清居远，天文睿奖浓。\n岩泉他夕梦，渔钓往年逢。\n共荣丞相府，偏降逸人封。",
        "dynasty": "唐",
        "collection_info": null
    },
    {
        "title": "扈从出长安应制",
        "author": "沈佺期",
        "content": "汉宅规模壮，周都景命隆。\n西宾让东主，法驾幸天中。\n太史占星应，春官奏日同。\n旌门起长乐，帐殿出新丰。\n翕习黄山下，纡徐清渭东。\n金麾张画月，珠幰戴松风。\n是节严阴始，寒郊散野蓬。\n薄霜沾上路，残雪绕离宫。\n赐帛矜耆老，褰旒问小童。\n復除恩载洽，望秩礼新崇。\n臣忝承明召，多惭献赋雄。",
        "dynasty": "唐",
        "collection_info": null
    },
    {
        "title": "初冬从幸汉故青门应制",
        "author": "沈佺期",
        "content": "汉王建都邑，渭水对青门。\n朝市俱东逝，坟陵共北原。\n荒凉萧相阙，芜没邵平园。\n全盛今何在，英雄难重论。\n故基仍岳立，遗堞尚云屯。\n当极土功壮，安知人力烦。\n天游戒东首，怀昔驻龙轩。\n何必金汤固，无如道德藩。\n微臣谅多幸，参乘偶殊恩。\n预此陈古事，敢奏兴亡言。",
        "dynasty": "唐",
        "collection_info": null
    },
    {
        "title": "昆明池侍宴应制",
        "author": "沈佺期",
        "content": "武帝伐昆明，穿池习五兵。\n水同河汉在，馆有豫章名。\n我后光天德，垂衣文教成。\n黩兵非帝念，劳物岂皇情。\n春仗过鲸沼，云旗出凤城。\n灵鱼衔宝跃，仙女废机迎。\n柳拂旌门暗，兰依帐殿生。\n还如流水曲，日晚棹歌清。",
        "dynasty": "唐",
        "collection_info": null
    },
    {
        "title": "白莲花亭侍宴应制",
        "author": "沈佺期",
        "content": "九日陪天仗，三秋幸禁林。\n霜威变绿树，云气落青岑。\n水殿黄花合，山亭绛叶深。\n朱旗夹小径，宝马驻清浔。\n苑吏收寒果，饔人膳野禽。\n承欢不觉暝，遥响素秋砧。",
        "dynasty": "唐",
        "collection_info": null
    },
    {
        "title": "仙萼池亭侍宴应制",
        "author": "沈佺期",
        "content": "步辇寻丹嶂，行宫在翠微。\n川长看鸟灭，谷转听猿稀。\n天磴扶阶迥，云泉透户飞。\n闲花开石竹，幽叶吐蔷薇。\n径狭难留骑，亭寒欲进衣。\n白龟来献寿，仙吹返彤闱。",
        "dynasty": "唐",
        "collection_info": null
    },
    {
        "title": "奉和晦日驾幸昆明池应制",
        "author": "沈佺期",
        "content": "法驾乘春转，神池象汉回。\n双星移旧石，孤月隐残灰。\n战鹢逢时去，恩鱼望幸来。\n山花缇骑绕，堤柳幔城开。\n思逸横汾唱，欢留宴镐杯。\n微臣雕朽质，羞覩豫章材。",
        "dynasty": "唐",
        "collection_info": null
    },
    {
        "title": "奉和圣制幸礼部尚书窦希玠宅",
        "author": "沈佺期",
        "content": "北阙垂旒暇，南宫听履回。\n天临翔凤转，恩向跃龙开。\n兰气熏仙帐，榴花引御杯。\n水从金穴吐，云是玉衣来。\n池影摇歌席，林香散舞台。\n不知行漏晚，清跸尚裴徊。",
        "dynasty": "唐",
        "collection_info": null
    },
    {
        "title": "钓竿篇",
        "author": "沈佺期",
        "content": "朝日敛红烟，垂竿向绿川。\n人疑天上坐，鱼似镜中悬。\n避檝时惊透，猜钩每误牵。\n湍危不理辖，潭静欲留船。\n钓玉君徒尚，征金我未贤。\n为看芳饵下，贪得会无筌。",
        "dynasty": "唐",
        "collection_info": null
    },
    {
        "title": "和户部岑尚书参迹枢揆",
        "author": "沈佺期",
        "content": "大君制六合，良佐参万机。\n大业永开泰，臣道日光辉。\n盐梅和鼎食，家声众所归。\n汉章题楚劒，郑武袭缁衣。\n理识当朝远，文华振古希。\n风云神契合，舟檝道心微。\n庙堂喜容与，时物逓芳菲。\n御柳垂仙掖，公槐覆礼闱。\n昔陪鹓鹭后，今望鵾鹏飞。\n徒御清风颂，巴歌聊自挥。",
        "dynasty": "唐",
        "collection_info": null
    },
    {
        "title": "同李舍人冬日集安乐公主山池",
        "author": "沈佺期",
        "content": "尝闻天女贵，家即帝宫连。\n亭插宜春果，山衝太液泉。\n桥低乌鹊夜，台起凤皇年。\n故事犹如此，新图更可怜。\n紫岩妆阁透，青嶂妓楼悬。\n峰夺香炉巧，池偷明镜圆。\n梅花寒待雪，桂叶晚留烟。\n兴尽方投辖，金声还復传。",
        "dynasty": "唐",
        "collection_info": null
    },
    {
        "title": "酬苏员外味道夏晚寓直省中见赠",
        "author": "沈佺期",
        "content": "并命登仙阁，分曹直礼闱。\n大官供宿膳，侍史护朝衣。\n卷幔天河入，开窗月露微。\n小池残暑退，高树早凉归。\n冠劒无时释，轩车待漏飞。\n明朝题汉柱，三署有光辉。",
        "dynasty": "唐",
        "collection_info": null
    },
    {
        "title": "和韦舍人早朝",
        "author": "沈佺期",
        "content": "阊阖连云起，岩廊拂雾开。\n玉珂龙影度，珠履雁行来。\n长乐宵钟尽，明光晓奏催。\n一经推旧德，五字擢英才。\n俨若神仙去，纷从霄汉回。\n千春奉休历，分禁喜趋陪。",
        "dynasty": "唐",
        "collection_info": null
    },
    {
        "title": "自考功员外授给事中",
        "author": "沈佺期",
        "content": "南省推丹地，东曹拜琐闱。\n惠移双管笔，恩降五时衣。\n出入宜真选，遭逢每滥飞。\n器惭公理拙，才谢子云微。\n案牍遗常礼，朋僚隔等威。\n上台行揖让，中禁动光辉。\n旭日千门起，初春八舍归。\n赠兰闻宿昔，谈树隐芳菲。\n何幸盐梅处，唯忧对问机。\n省躬知任重，宁止冒荣非。",
        "dynasty": "唐",
        "collection_info": null
    },
    {
        "title": "和元舍人万顷临池翫月戏为新体",
        "author": "沈佺期",
        "content": "春风摇碧树，秋雾卷丹台。\n復有相宜夕，池清月正开。\n玉流含吹动，金魄度云来。\n熠爚光如沸，翩翾景若摧。\n半环投积草，碎璧聚流杯。\n夜久平无焕，天晴皎未隤。\n镜将池作匣，珠以岸为胎。\n有美司言暇，高兴独悠哉。\n挥翰初难拟，飞名岂易陪。\n夜光殊在握，了了见沈灰。",
        "dynasty": "唐",
        "collection_info": null
    },
    {
        "title": "酬杨给事兼见赠台中",
        "author": "沈佺期",
        "content": "子云推辨博，公理擅词雄。\n始自尚书省，旋闻给事中。\n言从温室秘，籍向琐闱通。\n顾我叨郎署，惭无草奏功。\n分曹八舍断，解袂五时空。\n宿昔陪余论，平生赖击蒙。\n神仙应东掖，云雾限南宫。\n忽枉琼瑶赠，长歌兰渚风。",
        "dynasty": "唐",
        "collection_info": null
    },
    {
        "title": "九真山净居寺谒无碍上人",
        "author": "沈佺期",
        "content": "大士生天竺，分身化日南。\n人中出烦恼，山下即伽蓝。\n小涧香为剎，危峰石作龛。\n候禅青鸽乳，窥讲白猿参。\n藤爱云间壁，花怜石下潭。\n泉行幽供好，林挂浴衣堪。\n弟子哀无识，医王惜未谈。\n机疑闻不二，蒙昧即朝三。\n欲究因缘理，聊宽放弃惭。\n超然虎溪夕，双树下虚岚。",
        "dynasty": "唐",
        "collection_info": null
    },
    {
        "title": "夜游",
        "author": "沈佺期",
        "content": "今夕重门启，游春得夜芳。\n月华连昼色，灯影杂星光。\n南陌青丝骑，东邻红粉妆。\n管弦遥辨曲，罗绮暗闻香。\n人拥行歌路，车攒鬬舞场。\n经过犹未已，钟鼓出长杨。",
        "dynasty": "唐",
        "collection_info": null
    },
    {
        "title": "登瀛州南城楼寄远",
        "author": "沈佺期",
        "content": "层城起丽谯，凭览出重霄。\n兹地多形胜，中天宛寂寥。\n四荣摩鹳鹤，百拱厉风飙。\n北际燕王馆，东连秦帝桥。\n晴光七郡满，春色两河遥。\n傲睨非吾土，踌躇适远嚣。\n离居欲有赠，春草寄长谣。",
        "dynasty": "唐",
        "collection_info": null
    },
    {
        "title": "塞北二首 一",
        "author": "沈佺期",
        "content": "虏障天骄起，秦城地脉分。\n柏坛飞五将，梅吹动三军。\n锋刃奔涛色，旌旗焰火文。\n朔风吹汗漫，飘砾洒轒輼。\n海气如秋雨，边烽似夏云。\n二庭无岁月，百战有功勋。\n形影随鱼贯，音书在雁羣。\n归来拜天子，凯乐助南熏。",
        "dynasty": "唐",
        "collection_info": null
    },
    {
        "title": "塞北二首 二",
        "author": "沈佺期",
        "content": "胡骑犯边埃，风从丑上来。\n五原烽火急，六郡羽书催。\n冰壮飞狐[冷]，霜浓候雁哀。\n将军朝授钺，战士夜衔枚。\n紫塞金河裏，葱山铁勒隈。\n莲花秋劒发，桂叶晓旗开。\n秘略三军动，妖氛百战摧。\n何言投笔去，终作勒铭回。",
        "dynasty": "唐",
        "collection_info": null
    },
    {
        "title": "李员外秦援宅观妓",
        "author": "沈佺期",
        "content": "盈盈粉署郎，五日宴春光。\n选客虚前馆，征声徧后堂。\n玉钗翠羽饰，罗袖郁金香。\n拂黛随时广，挑鬟出意长。\n啭歌遥合态，度舞暗成行。\n巧落梅庭裏，斜光暎晓妆。",
        "dynasty": "唐",
        "collection_info": null
    },
    {
        "title": "送韦商州弼",
        "author": "沈佺期",
        "content": "会府应文昌，商山镇国阳。\n闻君监郡史，蹔罢尚书郎。\n王事嗟相失，人情贵不忘。\n累年同画省，四海接文场。\n点翰芳春色，传杯明月光。\n故交从此去，遥忆紫芝香。",
        "dynasty": "唐",
        "collection_info": null
    },
    {
        "title": "夏日梁王席送张岐州",
        "author": "沈佺期",
        "content": "秦鸡常下雍，周凤昔鸣岐。\n此地推雄抚，惟良寄在斯。\n家传七豹贵，人擅八龙奇。\n高传生光彩，长林叹别离。\n天人开祖席，朝寀候征麾。\n翠帟当郊敞，彤幨向野披。\n芃芃秋麦盛，苒苒夏条垂。\n奏计何时入？台阶望羽仪。",
        "dynasty": "唐",
        "collection_info": null
    },
    {
        "title": "夏日都门送司马员外逸客孙员外佺北征",
        "author": "沈佺期",
        "content": "二庭追虏骑，六月动周师。\n庙略天人授，军麾相国持。\n復言征二妙，才命重当时。\n画省连征橐，横门共别词。\n云迎出塞马，风卷度河旗。\n计日方夷寇，旋闻杕杜诗。",
        "dynasty": "唐",
        "collection_info": null
    },
    {
        "title": "送卢管记仙客北伐",
        "author": "沈佺期",
        "content": "羽檄西北飞，交城日夜围。\n庙堂盛征选，戎幕生光辉。\n雁行度函谷，马首向金微。\n湛湛山川暮，萧萧凉气稀。\n饯途予悯默，赴敌子英威。\n今日杨朱泪，无将洒铁衣。",
        "dynasty": "唐",
        "collection_info": null
    },
    {
        "title": "移禁司刑",
        "author": "沈佺期",
        "content": "畴昔参乡赋，中年忝吏途。\n丹唇曾学史，白首不成儒。\n天子开昌箓，羣生偶大炉。\n散材仍葺厦，弱羽遽[抟]扶。\n宠迈乘轩鹤，荣过食稻凫。\n何功游画省，何德理黄枢。\n弔影惭非据，倾心事远图。\n盗泉宁止渴，恶木匪投躯。\n任直翻多毁，安身遂少徒。\n一朝逢糺谬，三省竟无虞。\n白简初心屈，黄纱始望孤。\n患平终不怒，持劾每相驱。\n埋劒谁当辨，偷金以自诬。\n诱言虽委答，流议亦真符。\n首夏方忧圄，高秋独向隅。\n严城看熠耀，圜户对蜘蛛。\n累饷唯妻子，披冤是友于。\n物情牵倚伏，人事限荣枯。\n门客心谁在，隣交迹倘无。\n抚襟双涕落，危坐日忧趋。\n圣旨垂明德，冤囚岂滥诛。\n会希恩免理，终望罪矜愚。\n司寇宜哀狱，台庭幸恤辜。\n汉皇虚诏上，容有报恩珠。",
        "dynasty": "唐",
        "collection_info": null
    },
    {
        "title": "入鬼门关",
        "author": "沈佺期",
        "content": "昔传瘴江路，今到鬼门关。\n土地无人老，流移几客还。\n自从别京洛，颓鬓与衰颜。\n夕宿含沙裏，晨行冈路间。\n马危千仞谷，舟险万重湾。\n问我投何地？西南尽百蛮。",
        "dynasty": "唐",
        "collection_info": null
    },
    {
        "title": "三日独坐驩州思忆旧游",
        "author": "沈佺期",
        "content": "两京多节物，三日最遨游。\n丽日风徐卷，香尘雨暂收。\n红桃初下地，绿柳半垂沟。\n童子成春服，宫人罢射鞲。\n禊堂通汉苑，解席绕秦楼。\n束皙言谈妙，张华史汉遒。\n无亭不驻马，何浦不横舟。\n舞籥千门度，帷屏百道流。\n金丸向鸟落，芳饵接鱼投。\n濯秽怜清浅，迎祥乐献酬。\n灵刍陈欲弃，神药曝应休。\n谁念招魂节，翻为御魅囚。\n朋从天外尽，心赏日南求。\n铜柱威丹徼，朱崖镇火陬。\n炎蒸连晓夕，瘴疠满冬秋。\n西水何时贷？南方讵可留。\n无人对炉酒，宁缓去乡忧。",
        "dynasty": "唐",
        "collection_info": null
    },
    {
        "title": "从驩州廨宅移住山间水亭赠苏使君",
        "author": "沈佺期",
        "content": "遇坎即乘流，西南到火洲。\n鬼门应苦夜，瘴浦不宜秋。\n岁贷胸穿老，朝飞鼻饮头。\n死生离骨肉，荣辱间朋游。\n弃置一身在，平生万事休。\n鹰鹯遭误逐，豺虎怯真投。\n忆昨京华子，伤今边地囚。\n愿陪鹦鹉乐，希并鹧鸪留。\n日月渝乡思，烟花换客愁。\n幸逢苏伯玉，回借水亭幽。\n山柏张青盖，江蕉卷绿油。\n乘闲无火宅，因放有渔舟。\n适越心当是，居夷迹可求。\n古来尧禅舜，何必罪驩兜。",
        "dynasty": "唐",
        "collection_info": null
    },
    {
        "title": "赦到不得归题江上石",
        "author": "沈佺期",
        "content": "家住东京裏，身投南海西。\n风烟万里隔，朝夕几行啼。\n圣主讴歌洽，贤臣法令齐。\n忽闻铜柱使，走马报金鸡。\n弃市沾皇渥，投荒漏紫泥。\n魂疲山鹤路，心醉[跕]鸢溪。\n天鉴诛元恶，宸慈恤远黎。\n五方思寄刃，万姓喜然脐。\n自幼输丹恳，何尝玷白圭。\n承言窜遐魅，雪枉间深狴。\n坟壠无由谒，京华岂重跻。\n炎方谁谓广，地尽觉天低。\n百卉杂殊怪，昆虫理赖暌。\n闭藏元不蛰，摇落反生荑。\n疟瘴因兹苦，穷愁益復迷。\n火云蒸毒雾，阳雨濯阴霓。\n周乘安交趾，王恭辑画题。\n少宽穷涸鲋，犹愍触藩羝。\n配宅隣州廨，斑苗接野畦。\n山空闻鬬象，江静见游犀。\n翰墨思诸季，裁缝忆老妻。\n小儿应离褓，幼女未攀筓。\n梦蝶翻无定，蓍龟讵有倪。\n谁能竟此曲，曲尽气酸嘶。",
        "dynasty": "唐",
        "collection_info": null
    },
    {
        "title": "答魑魅代书寄家人",
        "author": "沈佺期",
        "content": "魑魅来相问，君何失帝乡。\n龙钟辞北阙，蹭蹬守南荒。\n览镜怜双鬓，沾衣惜万行。\n抱愁那去国，将老更垂裳。\n影答余他岁，恩私宦洛阳。\n三春给事省，五载尚书郎。\n黄閤游鸾署，青缣御史香。\n扈巡行太液，陪宴坐明光。\n渭北昇高苑，河南祓禊场。\n烟花恆献赋，泉石每称觞。\n暇日从休澣，高车暎道傍。\n迎宾就丞相，选士谒昭王。\n侍宠言犹得，承欢谓不忘。\n一朝贻厚谴，五宅竟同防。\n凶竖曾躯策，权豪岂易当。\n款颜因侍从，接武在文章。\n且惧威非贙，宁知心是狼。\n身犹纳履误，情为覆盆伤。\n可叹缘成业，非关行昧藏。\n喜逢今改旦，正朔復归唐。\n河谶随龙马，天书逐凤皇。\n朝容欣旧则，宸化美初纲。\n告善雕旌建，收冤锦斾张。\n宰臣更献纳，郡守各明扬。\n礼乐移三统，舟车会八方。\n云沙降白遂，秦陇献烧当。\n三赦重天造，千推极国详。\n大招思復楚，于役限维桑。\n涨海缘真腊，崇山压古棠。\n雕题飞栋宇，儋耳间衣裳。\n伏枕神余劣，加餐力未强。\n空庭游翡翠，穷巷倚桄榔。\n缘体分殊昔，回眸宛异常。\n吉凶恆委郑，年寿会询唐。\n家本传清白，官移重挂床。\n上京无薄产，故里绝穷庄。\n碧玉先时费，苍头此自将。\n兴言叹家口，何处待赢粮？\n计吏从都出，传闻大小康。\n降除沾二弟，离拆已三房。\n劒外悬销骨，荆南预断肠。\n音尘黄耳间，梦想白眉良。\n復此单栖鹤，衔雏愿远翔。\n何堪万里外，云海已溟茫。\n戚属甘胡越，声名任粃糠。\n由来休愤命，命也信苍苍。\n独坐寻周易，清晨咏老庄。\n此中因悟道，无问入猖狂。",
        "dynasty": "唐",
        "collection_info": null
    },
    {
        "title": "度安海入龙编",
        "author": "沈佺期",
        "content": "我来交趾郡，南与贯胸连。\n四气分寒少，三光置日偏。\n尉佗曾驭国，翁仲久游泉。\n邑屋遗甿在，鱼盐旧产传。\n越人遥捧翟，汉将下看鸢。\n北斗崇山挂，南风涨海牵。\n别离频破月，容鬓骤催年。\n昆弟推由命，妻孥割付缘。\n梦来魂尚扰，愁委疾空缠。\n虚道崩城泪，明心不应天。",
        "dynasty": "唐",
        "collection_info": null
    },
    {
        "title": "从崇山向越常",
        "author": "沈佺期",
        "content": "朝发崇山下，暮坐越常阴。\n西从杉谷度，北上竹溪深。\n竹溪道明水，杉谷古崇岑。\n差池将不合，缭绕復相寻。\n桂叶藏金屿，藤花闭石林。\n天窗虚的的，云窦下沈沈。\n造化功偏厚，真仙迹每临。\n岂徒探怪异，聊欲缓归心。",
        "dynasty": "唐",
        "collection_info": null
    },
    {
        "title": "哭苏眉州崔司业二公",
        "author": "沈佺期",
        "content": "涣汗天中发，伶俜海外旋。\n长沙遇太守，问旧几人全。\n国宝亡双杰，天才丧两贤。\n大名齐弱岁，高德并中年。\n礼乐羊叔子，文章王仲宣。\n相看尚玄鬓，相次入黄泉。\n流放蛮陬阔，乡关帝里偏。\n亲朋云雾拥，生死岁时传。\n崔昔挥宸翰，苏尝济巨川。\n绛衣陪下列，黄閤谬差肩。\n及此俱冥昧，云谁叙播迁。\n隼舆怀旧辙，鳣馆想虚筵。\n家爱方休杵，皇慈更撤县。\n铭旌西蜀路，骑吹北邙田。\n陇树应秋矣，江帆故杳然。\n罢琴明月夜，留劒白云天。\n涕泗湘潭水，凄凉衡峤烟。\n古来修短分，神理竟难筌。",
        "dynasty": "唐",
        "collection_info": null
    },
    {
        "title": "哭道土刘无得",
        "author": "沈佺期",
        "content": "闻有玄都客，成仙不易祈。\n蓬莱向清浅，桃杏欲芳菲。\n缩地黄泉出，昇天白日飞。\n少微星夜落，高掌露朝晞。\n吐甲龙应出，衔符鸟自归。\n国人思负局，天子惜被衣。\n花月留丹洞，琴笙阁翠微。\n嗟来子桑扈，尔独返于几。",
        "dynasty": "唐",
        "collection_info": null
    },
    {
        "title": "寒食",
        "author": "沈佺期",
        "content": "普天皆灭焰，匝地尽藏烟。\n不知何处火？来就客心然。",
        "dynasty": "唐",
        "collection_info": null
    },
    {
        "title": "回波词",
        "author": "沈佺期",
        "content": "回波尔时佺期，流向岭外生归。\n身名已蒙齿录，袍笏未復牙绯。",
        "dynasty": "唐",
        "collection_info": null
    },
    {
        "title": "上巳日祓禊渭滨应制",
        "author": "沈佺期",
        "content": "宝马香车清渭滨，红桃碧柳禊堂春。\n皇情尚忆垂竿佐，天祚先呈捧劒人。",
        "dynasty": "唐",
        "collection_info": null
    },
    {
        "title": "奉和幸韦嗣立山庄应制",
        "author": "沈佺期",
        "content": "东山朝日翠屏开，北阙晴空綵仗来。\n喜遇天文七曜动，少微今夜近三台。",
        "dynasty": "唐",
        "collection_info": null
    },
    {
        "title": "夜宴安乐公主宅",
        "author": "沈佺期",
        "content": "濯龙门外主家亲，鸣凤楼中天上人。\n自有金杯迎甲夜，还将绮席代阳春。",
        "dynasty": "唐",
        "collection_info": null
    },
    {
        "title": "苑中遇雪应制",
        "author": "沈佺期",
        "content": "北阙彤云掩曙霞，东风吹雪舞仙家。\n琼章定少千人和，银树长芳六出花。",
        "dynasty": "唐",
        "collection_info": null
    },
    {
        "title": "饯唐永昌",
        "author": "沈佺期",
        "content": "洛阳旧有神明宰，辇毂由来天地中。\n余邑政成何足贵，因君取则四方同。",
        "dynasty": "唐",
        "collection_info": null
    },
    {
        "title": "狱中闻驾幸长安二首 一",
        "author": "沈佺期",
        "content": "传闻圣旨向秦京，谁念羁囚滞洛城。\n扈从由来是方朔，为申冤气在长平。",
        "dynasty": "唐",
        "collection_info": null
    },
    {
        "title": "狱中闻驾幸长安二首 二",
        "author": "沈佺期",
        "content": "无事今朝来下狱，谁期十月是横河。\n君看鹰隼俱堪击，为报蜘蛛收网罗。",
        "dynasty": "唐",
        "collection_info": null
    },
    {
        "title": "邙山",
        "author": "沈佺期",
        "content": "北邙山上列坟茔，万古千秋对洛城。\n城中日夕歌钟起，山上唯闻松栢声。",
        "dynasty": "唐",
        "collection_info": null
    },
    {
        "title": "句",
        "author": "沈佺期",
        "content": "周原五稼起，云海百川归。\n愿此零陵燕，长随征斾飞。",
        "dynasty": "唐",
        "collection_info": null
    },
    {
        "title": "陪张燕公登南楼",
        "author": "赵冬曦",
        "content": "抑郁何以欢，阴氛亦登望。\n孤岛轻雾裏，行舟白波上。\n目劳西北云，心醉东南嶂。\n昔日青溪子，胡然此无状。",
        "dynasty": "唐",
        "collection_info": null
    },
    {
        "title": "酬燕公出湖见寄",
        "author": "赵冬曦",
        "content": "纶綍有成命，旌麾不可攀。\n湘川朝目断，荆阙夕波还。\n果枉东瞻唱，兴言夕放闲。\n携琴仙洞中，置酒㴩湖上。\n芳景恣行乐，谪居忽如忘。\n聚散本相因，离情自悲怅。\n鸾翮非常戢，鹏天会昭旷。\n永怀宛洛游，曾是弹冠望。",
        "dynasty": "唐",
        "collection_info": null
    },
    {
        "title": "奉和张燕公早霁南楼",
        "author": "赵冬曦",
        "content": "方曙跻南楼，凭轩肆遐瞩。\n物华荡暄气，春景媚晴旭。\n川霁湘山孤，林芳楚郊缛。\n列岩重迭翠，远岸逶迤绿。\n风帆摩天垠，鱼艇散弯曲。\n鸿归鹤舞送，猨叫莺声续。\n羣动皆熙熙，噫予独羁束。\n常钦才子意，忌鵩伤蜷跼。\n雅尚骚人文，怀沙何迫促。\n未知二贤意，去矣从所欲。",
        "dynasty": "唐",
        "collection_info": null
    },
    {
        "title": "㴩湖作",
        "author": "赵冬曦",
        "content": "三湖返入两山间，畜作㴩湖弯復弯。\n暑雨奔流潭正满，微霜及潦水初还。\n水还波卷溪潭涸，绿草芊芊岸崭岝。\n适来飞棹共迴旋，已復扬鞭恣行乐。\n道旁耆老步跹跹，楚言兹事不知年。\n试就湖边披草径，莫疑东海变桑田。\n君讶今时尽陵陆，我看明岁更沦涟。\n来今自昔无终始，人事迴环常若是。\n应思阙下声华日，谁谓江潭旅游子。\n初贞正喜固当然，往蹇来誉宜可俟。\n盈虚用舍轮舆旋，勿学灵均远问天。",
        "dynasty": "唐",
        "collection_info": null
    },
    {
        "title": "和燕公岳州山城",
        "author": "赵冬曦",
        "content": "为吏恩犹旧，投沙惠此蒙。\n江边悠尔处，泗上宛然同。\n访道精言合，论经大义通。\n鸣琴有真气，况已沐清风。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖二首 一",
        "author": "赵冬曦",
        "content": "政理常多暇，方舟此泝洄。\n吹笙虚洞荅，举楫便风催。\n山暗云犹辨，潭幽月稍来。\n清溪无数曲，未尽莫先迴。",
        "dynasty": "唐",
        "collection_info": null
    },
    {
        "title": "和尹懋秋夜游㴩湖二首 二",
        "author": "赵冬曦",
        "content": "烟霭夕微蒙，幽湾赏未穷。\n舣舟待初月，褰幌招远风。\n鹤声聒前浦，渔火明暗丛。\n东山云壑意，不谓尔来同。",
        "dynasty": "唐",
        "collection_info": null
    },
    {
        "title": "陪燕公游㴩湖",
        "author": "赵冬曦",
        "content": "江上多山水，招要步马来。\n琴将天籁合，酒共鸟声催。\n岩坐攀红药，溪行爱绿苔。\n所怀非此地，游望亦裴回。",
        "dynasty": "唐",
        "collection_info": null
    },
    {
        "title": "荅张燕公翻着葛巾见呈之作",
        "author": "赵冬曦",
        "content": "美酒值芳春，醒余气益真。\n降欢时倒履，乘兴偶翻巾。\n徐榻思方建，左车理自均。\n傲然歌一曲，一醉濯缨人。",
        "dynasty": "唐",
        "collection_info": null
    },
    {
        "title": "奉荅燕公",
        "author": "赵冬曦",
        "content": "语别意凄凄，零陵湘水西。\n佳人金谷返，爱子洞庭迷。\n旧馆逢花发，他山值鸟啼。\n江天千里望，谁见绿苹齐。",
        "dynasty": "唐",
        "collection_info": null
    },
    {
        "title": "奉和圣制同二相已下羣官乐游园宴",
        "author": "赵冬曦",
        "content": "爽垲三秦地，芳华二月初。\n酺承奠璧罢，宴是合钱余。\n柳翠垂堪结，桃红卷欲舒。\n从容会鹓鹭，延曼戏龙鱼。\n喜气流云物，欢声浃里闾。\n圣恩将报厚，请述记言书。",
        "dynasty": "唐",
        "collection_info": null
    },
    {
        "title": "奉和圣制荅张说扈从南出雀鼠谷",
        "author": "赵冬曦",
        "content": "轩辕应顺动，力牧正趋陪。\n道合殷为砺，时行楚有材。\n省方西礼设，振旅北京迴。\n地理分中壤，天文照上台。\n寒依汾谷去，春入晋郊来。\n窃比康衢者，长歌仰大哉。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴赋得莲字",
        "author": "赵冬曦",
        "content": "浅术方观海，深恩忽见天。\n学开丹殿籍，名与石渠贤。\n良辅膺休命，微生谬采甄。\n春余仍咔鸟，夏近未舒莲。\n笺札来宸禁，衣冠集诏筵。\n史臣知醉德，欲记升中年。",
        "dynasty": "唐",
        "collection_info": null
    },
    {
        "title": "奉荅燕公",
        "author": "赵冬曦",
        "content": "谁道零陵守，东过此地游。\n友僚同省阁，昆弟接荆州。\n我逐江潭鴈，君随海上鸥。\n屡伤神气阻，久别鬓毛秋。\n疑岭春应徧，阳台雨欲收。\n主人情未尽，高驾少淹留。",
        "dynasty": "唐",
        "collection_info": null
    },
    {
        "title": "陪张燕公行郡竹篱",
        "author": "赵冬曦",
        "content": "良臣乃国宝，麾守去承明。\n外户人无闭，浮江兽已行。\n随来晋盗逸，民化蜀风清。\n郛郭从彝典，州闾荷德声。\n小人投天涯，流落巴丘城。\n所赖中和作，优游凿与耕。",
        "dynasty": "唐",
        "collection_info": null
    },
    {
        "title": "和燕公别㴩湖",
        "author": "赵冬曦",
        "content": "南湖美泉石，君子翫幽奇。\n湾澳陪临泛，岩峿共践窥。\n秋风赪桂竦，春景绿杨垂。\n郢路委分竹，湘滨拥去麾。\n枉帆怀胜赏，留景惜差池。\n水木且不弃，情由良可知。",
        "dynasty": "唐",
        "collection_info": null
    },
    {
        "title": "奉酬燕公见归田赋垂赠之作",
        "author": "赵冬曦",
        "content": "穷鸟婴笼缀，孤飞任播迁。\n鹪鹩王佐用，復此挫冲天。\n楚云何掩郁，湘水亦迴邅。\n怀哉愧木鴈，忽尔枉兰荃。\n愈疾同枚叔，销忧比仲宣。\n归途书可畏，弱操石犹坚。\n覆载虽云广，涔阳直块然。",
        "dynasty": "唐",
        "collection_info": null
    },
    {
        "title": "和张燕公耗磨日饮 一",
        "author": "赵冬曦",
        "content": "上月今朝减，流传耗磨辰。\n还将不事事，同醉俗中人。",
        "dynasty": "唐",
        "collection_info": null
    },
    {
        "title": "和张燕公耗磨日饮 二",
        "author": "赵冬曦",
        "content": "春来半月度，俗忌一朝闲。\n不酌他乡酒，无堪对楚山。",
        "dynasty": "唐",
        "collection_info": null
    },
    {
        "title": "奉陪张燕公登南楼",
        "author": "尹懋",
        "content": "君子每垂眷，江山共流眄。\n水远林外明，岩近雾中见。\n终日西北望，何处是京县。\n屡登高春台，徒使泪如霰。",
        "dynasty": "唐",
        "collection_info": null
    },
    {
        "title": "秋夜陪张丞相赵侍御游㴩湖二首 一",
        "author": "尹懋",
        "content": "熊轼巴陵地，鹢舟湘水浔。\n江山与势远，泉石自幽深。\n杳霭入天壑，冥茫见道心。\n超然无俗事，清宴有空林。",
        "dynasty": "唐",
        "collection_info": null
    },
    {
        "title": "秋夜陪张丞相赵侍御游㴩湖二首 二",
        "author": "尹懋",
        "content": "江上饶奇山，巑罗云水间。\n风和树色杂，苔古石文斑。\n巴俗将千溠，㴩湖凡几湾。\n嬉游竟不尽，乘月泛舟还。",
        "dynasty": "唐",
        "collection_info": null
    },
    {
        "title": "同燕公泛洞庭",
        "author": "尹懋",
        "content": "风光淅淅草中飘，日彩荧荧水上摇。\n幸奏潇湘云壑意，山旁容与动仙桡。",
        "dynasty": "唐",
        "collection_info": null
    },
    {
        "title": "奉荅燕公",
        "author": "王琚",
        "content": "郡远途且艰，宜悲良自得。\n胡为心独尔，惠好在南国。\n亦既清颜披，冏然良愿克。\n与君兰时会，羣物如藻饰。\n烟景惜欢赏，云山起翰墨。\n接艺奇思微，偶谈玄言直。\n永日不知倦，逾旬犹谓亟。\n如何酌离尊，移棹巴城侧。\n浦口劳长望，舟中独太息。\n疾风吹飞帆，倏忽南与北。\n目尽不復见，怀哉无终极。\n唯当衡峰上，遥辨湖水色。",
        "dynasty": "唐",
        "collection_info": null
    },
    {
        "title": "美女篇",
        "author": "王琚",
        "content": "东邻美女实名倡，绝代容华无比方。\n浓纤得中非短长，红素天生谁饰妆。\n桂楼椒阁木兰堂，绣户雕轩文杏梁。\n屈曲屏风绕象床，萎蕤翠帐缀香囊。\n玉台龙镜洞彻光，金炉沈烟酷烈芳。\n遥闻行佩音锵锵，含娇欲笑出洞房。\n二八三五闺心切，褰帘捲幔迎春节。\n清歌始发词怨咽，鸣琴一弄心断绝。\n借问哀怨何所为，盛年情多心自悲。\n须臾破颜倏敛态，一悲一喜倂相宜。\n何能见此不注心，惜无媒氏为传音。\n可怜盈盈直千金，谁家君子为藁砧。",
        "dynasty": "唐",
        "collection_info": null
    },
    {
        "title": "自荆湖入朝至岳阳奉别张燕公",
        "author": "王琚",
        "content": "五载朝天子，三湘逢旧僚。\n扁舟方辍棹，清论遂终朝。\n远树烟间没，长江地际遥。\n帝城驰梦想，归帆满风飙。",
        "dynasty": "唐",
        "collection_info": null
    },
    {
        "title": "游㴩湖上寺",
        "author": "王琚",
        "content": "春山临远壑，水木自幽清。\n夙昔怀微尚，兹焉一放情。\n云间听弄鸟，烟上摘初英。\n地僻方无闷，逾知道思精。",
        "dynasty": "唐",
        "collection_info": null
    },
    {
        "title": "和张燕公湘中九日登高",
        "author": "阴行先",
        "content": "重阳初启节，无射正飞灰。\n寂寞风蝉至，连翩霜鴈来。\n山棠红叶下，岸菊紫花开。\n今日桓公座，多愧孟嘉才。",
        "dynasty": "唐",
        "collection_info": null
    },
    {
        "title": "奉别张岳州说二首 一",
        "author": "王熊",
        "content": "长沙辞旧国，洞庭逢故人。\n熏兰敦久要，披雾转相亲。\n岁月空嗟老，江山不惜春。\n忽闻黄鹤曲，更作白头新。",
        "dynasty": "唐",
        "collection_info": null
    },
    {
        "title": "奉别张岳州说二首 二",
        "author": "王熊",
        "content": "平生共风月，倏忽间山川。\n不期交淡水，暂得欵忘年。\n兴逸方罢钓，帆开欲解船。\n离心若危斾，朝夕为君悬。",
        "dynasty": "唐",
        "collection_info": null
    },
    {
        "title": "入朝别张燕公",
        "author": "梁知微",
        "content": "华容佳山水，之子厌承明。\n符竹纡小郡，江湖被德声。\n三年计吏入，路指巴丘城。\n凫舟纔结缆，驺驾已相迎。\n别离他乡酒，委曲故人情。\n孤屿早烟薄，长波晚气清。\n辛勤方远骛，胜赏屡难幷。\n迴瞻洞庭浦，日暮愁云生。",
        "dynasty": "唐",
        "collection_info": null
    },
    {
        "title": "桐竹赠张燕公",
        "author": "李伯鱼",
        "content": "北竹青桐北，南桐绿竹南。\n竹林君早爱，桐树我初贪。\n凤栖桐不媿，凤食竹何惭。\n栖食更如此，余非凤所堪。",
        "dynasty": "唐",
        "collection_info": null
    },
    {
        "title": "正朝上左相张燕公",
        "author": "杨重玄",
        "content": "岁去愁终在，春还命不来。\n长吁问丞相，东阁几时开。",
        "dynasty": "唐",
        "collection_info": null
    },
    {
        "title": "道峡似巫山",
        "author": "朱使欣",
        "content": "江如晓天静，石似暮云张。\n征帆一流览，宛若巫山阳。\n楚客思归路，秦人谪异乡。\n猨鸣孤月夜，再使泪霑裳。",
        "dynasty": "唐",
        "collection_info": null
    },
    {
        "title": "巫山高",
        "author": "张循之",
        "content": "巫山高不极，合沓状奇新。\n暗谷疑风雨，阴崖若鬼神。\n月明三峡晓，潮满九江春。\n为问阳台客，应知入梦人。",
        "dynasty": "唐",
        "collection_info": null
    },
    {
        "title": "送泉州李使君之任",
        "author": "张循之",
        "content": "傍海皆荒服，分符重汉臣。\n云山百越路，市井十洲人。\n执玉来朝远，还珠入贡频。\n连年不见雪，到处即行春。",
        "dynasty": "唐",
        "collection_info": null
    },
    {
        "title": "长门怨",
        "author": "张循之",
        "content": "长门落景尽，洞房秋月明。\n玉阶草露积，金屋网尘生。\n妾妬今应改，君恩惜未平。\n寄语临邛客，何时作赋成。",
        "dynasty": "唐",
        "collection_info": null
    },
    {
        "title": "巫山",
        "author": "张循之",
        "content": "流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": null
    },
    {
        "title": "送王汶宰江阴",
        "author": "张循之",
        "content": "郡北乘流去，花间竟日行。\n海鱼朝满市，江鸟夜喧城。\n让酒非关病，援琴不在声。\n应缘五斗米，数日滞渊明。",
        "dynasty": "唐",
        "collection_info": null
    },
    {
        "title": "婺州留别邓使君",
        "author": "张循之",
        "content": "西掖驰名久，东阳出守时。\n江山婺女分，风月隐侯诗。\n别恨双溪急，留欢五马迟。\n迴舟暎沙屿，未远剩相思。",
        "dynasty": "唐",
        "collection_info": null
    },
    {
        "title": "祭汾阴乐章 太和",
        "author": "王晙",
        "content": "于穆圣皇，六叶重光。\n太原刻颂，后土疏场。\n宝鼎呈符，歊云孕祥。\n礼乐备矣，降福穰穰。",
        "dynasty": "唐",
        "collection_info": null
    },
    {
        "title": "大堤曲",
        "author": "张柬之",
        "content": "南国多佳人，莫若大堤女。\n玉床翠羽帐，宝袜莲花距。\n魂处自目成，色授开心许。\n迢迢不可见，日暮空愁予。",
        "dynasty": "唐",
        "collection_info": null
    },
    {
        "title": "东飞伯劳歌",
        "author": "张柬之",
        "content": "青田白鹤丹山凤，婺女姮娥两相送。\n谁家绝世绮帐前，艳粉红脂映宝钿。\n窈窕玉堂褰翠幙，参差绣户悬珠箔。\n绝世三五爱红妆，冶袖长裙兰麝香。\n春去花枝俄易改，可叹年光不相待。",
        "dynasty": "唐",
        "collection_info": null
    },
    {
        "title": "出塞",
        "author": "张柬之",
        "content": "侠客重恩光，骢马饰金装。\n瞥闻传羽檄，驰突救边荒。\n歙野山川动，嚣天旌斾扬。\n吴钩明似月，楚劒利如霜。\n电断衝胡塞，风飞出洛阳。\n转战磨笄俗，横行戴斗乡。\n手擒郅支长，面缚谷蠡王。\n将军占太白，小妇怨流黄。\n騕褭青丝骑，娉婷红粉妆。\n三春莺度曲，八月鴈成行。\n谁堪坐愁思，罗袖拂空床。",
        "dynasty": "唐",
        "collection_info": null
    },
    {
        "title": "与国贤良夜歌二首 一",
        "author": "张柬之",
        "content": "柳台临新堰，楼堞相重复。\n窈窕凤皇姝，倾城復倾国。",
        "dynasty": "唐",
        "collection_info": null
    },
    {
        "title": "与国贤良夜歌二首 二",
        "author": "张柬之",
        "content": "杏间花照灼，楼上月裴回。\n带娇移玉柱，含笑捧金杯。",
        "dynasty": "唐",
        "collection_info": null
    },
    {
        "title": "咏屏风",
        "author": "袁恕己",
        "content": "绮阁云霞满，芳林草树新。\n鸟惊疑欲曙，花笑不关春。\n山对弹琴客，溪留垂钓人。\n请看车马客，行处有风尘。",
        "dynasty": "唐",
        "collection_info": null
    },
    {
        "title": "书怀",
        "author": "刘幽求",
        "content": "心为明时尽，君门尚不容。\n田园迷径路，归去欲何从。",
        "dynasty": "唐",
        "collection_info": null
    },
    {
        "title": "流所赠张锡",
        "author": "章玄同",
        "content": "黄叶因风下，甘从洛浦隈。\n白云何所为，还出帝乡来。",
        "dynasty": "唐",
        "collection_info": null
    },
    {
        "title": "临高台",
        "author": "王易从",
        "content": "汉主事[祁]连，良人在高阙。\n空台寂已暮，愁坐变容髪。\n泛艳春幌风，裴回秋户月。\n可怜军书断，空使流芳歇。",
        "dynasty": "唐",
        "collection_info": null
    },
    {
        "title": "初出京邑有怀旧林",
        "author": "卢僎",
        "content": "赋生期独得，素业守微班。\n外忝文学知，鸿渐鹓鹭间。\n内倾水木趣，筑室依近山。\n晨趋天日[晏]，夕卧江海闲。\n松风生坐隅，仙禽舞亭湾。\n曙云林下客，霁月池上颜。\n虽曰坐郊园，静默非人寰。\n时步苍龙阙，宁异白云关。\n语济岂时顾，默善忘世攀。\n世网余何触，天涯谪南蛮。\n回首思洛阳，喟然悲贞艰。",
        "dynasty": "唐",
        "collection_info": null
    },
    {
        "title": "稍秋晓坐阁遇舟东下扬州既事寄上族父江阳令",
        "author": "卢僎",
        "content": "虎啸山城晚，猨鸣江树秋。\n红林架落照，青峡送归流。\n归流赴淮海，征帆下扬州。\n族父江阳令，盛业继前修。\n文掩崔亭伯，德齐陈太丘。\n时哉惜未与，千载且为俦。\n忆昔山阳会，长怀东上游。\n称觞阮林下，赋雪谢庭幽。\n道浓礼自略，气舒文转遒。\n高情薄云汉，酣态坐芳洲。\n接席復连轸，出入陪华辀。\n独善与兼济，语默奉良筹。\n岁月欢无已，风雨暗飕飕。\n掌宪时持节，为邦邈海头。\n子人惠虽树，苍生望且留。\n微躬趋直道，神甸忝清猷。\n仙台适西步，蛮徼忽南浮。\n宇内皆安乐，天涯独远投。\n忠信徒坚仗，神明岂默詶。\n观生海漫漫，稽命天悠悠。\n云昏巴子峡，月远吴王楼。\n怀昔明不寐，悲令岁属周。\n喟无排云翮，暂得抒离忧。\n空洒霑红泪，万里逐行舟。",
        "dynasty": "唐",
        "collection_info": null
    },
    {
        "title": "让帝挽歌词二首 一",
        "author": "卢僎",
        "content": "泰伯玄风远，延州德让行。\n阖棺追大节，树羽册鸿名。\n地户迎天仗，皇阶失帝兄。\n还闻汉明主，遗劒泣东平。",
        "dynasty": "唐",
        "collection_info": null
    },
    {
        "title": "让帝挽歌词二首 二",
        "author": "卢僎",
        "content": "朝天驰马绝，册帝□宫祖。\n恍惚陵庙新，萧条池馆古。\n万化一朝空，哀乐此路同。\n西园有明月，修竹韵悲风。",
        "dynasty": "唐",
        "collection_info": null
    },
    {
        "title": "十月梅花书赠",
        "author": "卢僎",
        "content": "君不见巴乡气候与华别，年年十月梅花发。\n上苑今应雪作花，宁知此地花为雪。\n自从迁播落黔巴，三见江上开新花。\n故园风花虚洛汭，穷峡凝雪度岁华。\n花情纵似河阳好，客心倍伤边候早。\n春候飒惊楼上梅，霜威未落江潭草。\n江水侵天去不还，楼花覆帘空坐攀。\n一向花前看白髮，几回梦裏忆红颜。\n红颜白髮云泥改，何异桑田移碧海。\n却想华年故国时，唯余一片空心在。\n空心弔影向谁陈，云台仙阁旧游人。\n傥知巴树连冬发，应怜南国气长春。",
        "dynasty": "唐",
        "collection_info": null
    },
    {
        "title": "岁晚还京台望城阙成口号先赠交亲",
        "author": "卢僎",
        "content": "紫陌开行树，朱城出晚霞。\n犹怜惯去国，疑是梦还家。\n风弱知催柳，林青觉待花。\n交亲望归骑，几处拥年华。",
        "dynasty": "唐",
        "collection_info": null
    },
    {
        "title": "送苏八给事出牧徐州用芳韵",
        "author": "卢僎",
        "content": "金鼎属元方，璅闱连季常。\n畏盈聊出守，分命乃维良。\n晓骑辞朝远，春帆向楚常。\n贤哉谦自牧，天下咏余芳。",
        "dynasty": "唐",
        "collection_info": null
    },
    {
        "title": "上幸皇太子新院应制",
        "author": "卢僎",
        "content": "佳气晓葱葱，干行入震宫。\n前星移北极，少海被南风。\n视膳铜楼下，吹笙玉座中。\n训深家以正，义举俗为公。\n父子成钊合，君臣禹启同。\n仰天歌圣道，犹愧乏雕虫。",
        "dynasty": "唐",
        "collection_info": null
    },
    {
        "title": "奉和李令扈从温泉宫赐游骊山韦侍郎别业",
        "author": "卢僎",
        "content": "风后轩皇佐，云峰谢客居。\n承恩来翠岭，缔赏出丹除。\n飞盖松溪寂，清笳玉洞虚。\n窥岩详雾豹，过水略泉鱼。\n乡入无何有，时还上古初。\n伊皋羞过狭，魏丙服麤疎。\n白雪缘情降，青霞落卷舒。\n多惭郎署在，輙继国风余。",
        "dynasty": "唐",
        "collection_info": null
    },
    {
        "title": "季冬送户部郎中使黔府选补",
        "author": "卢僎",
        "content": "握镜均荒服，分衡得大同。\n征贤一台上，补吏五溪中。\n雨露将天泽，文章播国风。\n汉庭睽直谅，楚峡望清通。\n马逐霜鸿渐，帆沿晓月空。\n还期凤池拜，照耀列星宫。",
        "dynasty": "唐",
        "collection_info": null
    },
    {
        "title": "途中口号",
        "author": "卢僎",
        "content": "抱玉三朝楚，怀书十上秦。\n年年洛阳陌，花鸟弄归人。",
        "dynasty": "唐",
        "collection_info": null
    },
    {
        "title": "南望楼",
        "author": "卢僎",
        "content": "去国三巴远，登楼万里春。\n伤心江上客，不是故乡人。",
        "dynasty": "唐",
        "collection_info": null
    },
    {
        "title": "临川送别",
        "author": "卢僎",
        "content": "秋郊日半隐，野树烟初映。\n风水正萧条，那堪动离咏。",
        "dynasty": "唐",
        "collection_info": null
    },
    {
        "title": "题殿前桂叶",
        "author": "卢僎",
        "content": "桂树生南海，芳香隔楚山。\n今朝天上见，疑是月中攀。",
        "dynasty": "唐",
        "collection_info": null
    },
    {
        "title": "奉和受图温洛应制",
        "author": "牛凤及",
        "content": "八神扶玉辇，六羽警瑶溪。\n戒道伊川北，通津涧水西。\n御图开洛匮，刻石与天齐。\n瑞日波中上，仙禽雾裏低。\n微臣矫羽翮，抃舞接鸾鹥。",
        "dynasty": "唐",
        "collection_info": null
    },
    {
        "title": "雅琴篇",
        "author": "司马逸客",
        "content": "亭亭峄阳树，落落千万寻。\n独抱出云节，孤生不作林。\n影摇绿波水，彩绚丹霞岑。\n直干思有託，雅志期所任。\n匠者果留盼，雕斵为雅琴。\n文以楚山玉，错以昆吾金。\n虬凤吐奇状，商征含清音。\n清音雅调感君子，一抚一弄怀知己。\n不知钟期百年余，还忆朝朝几千里。\n马卿台上应芜没，阮籍帷前空已矣。\n山情水意君不知，拂匣调弦为谁理。\n调弦拂匣倍含情，况復空山秋月明。\n陇水悲风已呜咽，离鵾别鹤更凄清。\n将军塞外多奇操，中散林间有正声。\n正声谐风雅，欲竟此曲谁知者。\n自言幽隐乏先容，不道人物知音寡。\n谁能一奏和天地，谁能再抚欢朝野。\n朝野欢娱乐未央，车马骈阗盛彩章。\n岁岁汾川事箫鼓，朝朝伊水听笙簧。\n窈窕楼台临上路，妖娆歌舞出平阳。\n弹弦本自称仁祖，吹管由来许季长。\n犹怜雅歌淡无味，渌水白云谁相贵。\n还将逸词赏幽心，不觉繁声论远意。\n传闻帝乐奏钧天，傥冀微躬备五弦。\n愿持东武宫商韵，长奉南熏亿万年。",
        "dynasty": "唐",
        "collection_info": null
    },
    {
        "title": "三妇艳",
        "author": "王绍宗",
        "content": "大妇能调瑟，中妇咏新诗。\n小妇独无事，花庭曳履綦。\n上客且安坐，春日正迟迟。",
        "dynasty": "唐",
        "collection_info": null
    },
    {
        "title": "别离怨",
        "author": "郑遂初",
        "content": "荡子戍辽东，连年信不通。\n尘生锦步障，花送玉屏风。\n只怨红颜改，宁辞玉簟空。\n繫书春雁足，早晚到云中。",
        "dynasty": "唐",
        "collection_info": null
    },
    {
        "title": "寒食",
        "author": "李崇嗣",
        "content": "普天皆灭焰，匝地尽藏烟。\n不知何处火？来就客心然。",
        "dynasty": "唐",
        "collection_info": null
    },
    {
        "title": "览镜",
        "author": "李崇嗣",
        "content": "岁去红颜尽，愁来白髮新。\n今朝开镜匣，疑是别逢人。",
        "dynasty": "唐",
        "collection_info": null
    },
    {
        "title": "独愁",
        "author": "李崇嗣",
        "content": "闻道成都酒，无钱亦可求。\n不知将几斗，销得此来愁。",
        "dynasty": "唐",
        "collection_info": null
    },
    {
        "title": "昭君怨三首 一",
        "author": "东方虬",
        "content": "汉道方全盛，朝廷足武臣。\n何须薄命妾，辛苦事和亲。",
        "dynasty": "唐",
        "collection_info": null
    },
    {
        "title": "昭君怨三首 二",
        "author": "东方虬",
        "content": "揜泪辞丹凤，衔悲向白龙。\n单于浪惊喜，无復旧时容。",
        "dynasty": "唐",
        "collection_info": null
    },
    {
        "title": "昭君怨三首 三",
        "author": "东方虬",
        "content": "胡地无花草，春来不似春。\n自然衣带缓，非是为腰身。",
        "dynasty": "唐",
        "collection_info": null
    },
    {
        "title": "春雪",
        "author": "东方虬",
        "content": "春雪满空来，触处似花开。\n不知园裏树，若箇是真梅。",
        "dynasty": "唐",
        "collection_info": null
    },
    {
        "title": "逸人歌赠李山人",
        "author": "张楚金",
        "content": "上有尧兮下有田，眠松阳兮漱颍流。\n其貌古，其心幽，浩歌一曲兮林壑秋。\n道险可惊兮人莫用，乐天知命兮守岩洞。\n时击磬兮嗟鸣凤，吾欲知往古之不可追，自悠悠于凡梦。",
        "dynasty": "唐",
        "collection_info": null
    },
    {
        "title": "谪南海过始兴广胜寺果上人房",
        "author": "房融",
        "content": "零落嗟残命，萧条託胜因。\n方烧三界火，遽洗六情尘。\n隔岭天花发，凌空月殿新。\n谁令乡国梦，终此学分身。",
        "dynasty": "唐",
        "collection_info": null
    },
    {
        "title": "咏院中藂竹",
        "author": "吕太一",
        "content": "擢擢当轩竹，青青重岁寒。\n心贞徒见赏，箨小未成竿。",
        "dynasty": "唐",
        "collection_info": null
    },
    {
        "title": "和吕御史咏院中藂竹",
        "author": "张纮",
        "content": "闻君庭竹咏，幽意岁寒多。\n叹息为冠小，良工将奈何。",
        "dynasty": "唐",
        "collection_info": null
    },
    {
        "title": "闺怨",
        "author": "张纮",
        "content": "去年离别雁初归，今夜裁缝萤已飞。\n征客近来音信断，不知何处寄寒衣。",
        "dynasty": "唐",
        "collection_info": null
    },
    {
        "title": "行路难",
        "author": "张纮",
        "content": "君不见温家玉镜台，提携抱屋九重来。\n君不见相如绿绮琴，一抚一拍凤凰音。\n人生意气须及早，莫负当年行乐心。\n荆王奏曲楚妃叹，曲尽欢终夜将半。\n朱楼银阁正平生，碧草青苔坐芜漫。\n当春对酒不须疑，视日相看能几时。\n春风吹尽燕初至，此时自为称君意。\n秋露萎草鸿始归，此时衰暮与君违。\n人生翻覆何常定，谁保容颜无是非。",
        "dynasty": "唐",
        "collection_info": null
    },
    {
        "title": "别亲朋",
        "author": "郑蜀宾",
        "content": "畏途方万里，生涯近百年。\n不知将白首，何处入黄泉。",
        "dynasty": "唐",
        "collection_info": null
    },
    {
        "title": "海上作",
        "author": "宋务光",
        "content": "旷哉潮汐池，大矣干坤力。\n浩浩去无际，沄沄深不测。\n崩腾翕众流，泱漭环中国。\n鳞介错殊品，氛霞饶诡色。\n天波混莫分，岛树遥难识。\n汉主探灵怪，秦王恣游陟。\n搜奇大壑东，竦望成山北。\n方术徒相误，蓬莱安可得。\n吾君略仙道，至化孚淳默。\n惊浪晏穷溟，飞航通绝域。\n马韩底厥贡，龙伯修其职。\n粤我遘休明，匪躬期正直。\n敢输鹰隼执，以间豺狼忒。\n海路行已殚，輶轩未皇息。\n劳歌玄月暮，旅睇沧浪极。\n魏阙渺云端，驰心附归冀。",
        "dynasty": "唐",
        "collection_info": null
    },
    {
        "title": "回波辞",
        "author": "李景伯",
        "content": "回波尔时酒巵，微臣职在箴规。\n侍讌既过三爵，喧譁窃恐非仪。",
        "dynasty": "唐",
        "collection_info": null
    },
    {
        "title": "秋晚度废关",
        "author": "李行言",
        "content": "秦郊平旧险，周德眷遗黎。\n始闻清夜柝，俄见落封泥。\n物色来无限，津途去不迷。\n空亭谁问马，闲戍但鸣鸡。\n山月寒弥净，河风晓更凄。\n赠言杨伯起，非復是关西。",
        "dynasty": "唐",
        "collection_info": null
    },
    {
        "title": "上元",
        "author": "郭利贞",
        "content": "九陌连灯影，千门度月华。\n倾城出宝骑，匝路转香车。\n烂熳惟愁晓，周游不问家。\n更逢清管发，处处落梅花。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 一",
        "author": "元希声",
        "content": "东南之美，生于会稽。\n牛斗之气，蓄于昆溪。\n有瑶者玉，连城是齐。\n有威者凤，非梧不栖。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 二",
        "author": "元希声",
        "content": "猗嗟众珍，以况君子。\n公侯之胄，必復其始。\n利器长材，温仪峻峙。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 三",
        "author": "元希声",
        "content": "道心惟微，厥用允塞。\n德辉不泯，而映邦国。\n静以有神，动而作则。\n九皋千里，其声不忒。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 四",
        "author": "元希声",
        "content": "粤在古昔，分官厥初。\n刺邪矫枉，非贤勿居。\n棱棱直指，烈烈方书。\n苍玉鸣佩，绣衣登车。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 五",
        "author": "元希声",
        "content": "绰绰夫君，是膺柱下。\n准绳有望，名器无假。\n宠盖伯山，气雄公雅。\n立朝正色，俟我能者。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 六",
        "author": "元希声",
        "content": "载怀朋情，尝接闲宴。\n好洽昆弟，官联州县。\n如彼松竹，春荣冬蒨。\n柯叶蔼然，不渝霜霰。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 七",
        "author": "元希声",
        "content": "会合非我，关山坐违。\n离鸿晓引，别叶秋飞。\n騑骖徐动，尊饯相依。\n远情超忽，岐路光辉。",
        "dynasty": "唐",
        "collection_info": null
    },
    {
        "title": "赠皇甫侍御赴都八首 八",
        "author": "元希声",
        "content": "金石其心，芝兰其室。\n言语方间，音徽自溢。\n肃子风威，严子霜质。\n赠言岁暮，以保贞吉。",
        "dynasty": "唐",
        "collection_info": null
    },
    {
        "title": "秋庭夜月有怀",
        "author": "李澄之",
        "content": "游客三江外，单栖百虑违。\n山川忆处近，形影梦中归。\n夜月明虚帐，秋风入捣衣。\n从来不惯别，况属鴈南飞。",
        "dynasty": "唐",
        "collection_info": null
    },
    {
        "title": "明月",
        "author": "李如璧",
        "content": "三五月华流炯光，可怜怀归郢路长。\n逾江越汉津无梁，遥遥永夜思茫茫。\n昭君失宠辞上宫，蛾眉婵娟卧毡穹。\n胡人琵琶弹北风，汉家音信绝南鸿。\n昭君此时怨画工，可怜明月光[朣]胧。\n节既秋兮天向寒，沅有漪兮湘有澜。\n沅湘糺合淼漫漫，洛阳才子忆长安。\n可怜明月復团团，逐臣恋主心愈恪。\n弃妻思君情不薄，已悲芳岁徒沦落。\n復恐红颜坐销铄，可怜明月方照灼，向影倾身比葵藿。",
        "dynasty": "唐",
        "collection_info": null
    },
    {
        "title": "严陵祠",
        "author": "洪子舆",
        "content": "汉主召子陵，归宿洛阳殿。\n客星今安在，隐迹犹可见。\n水石空潺湲，松篁尚葱蒨。\n岸深翠阴合，川迴白云徧。\n幽径滋芜没，荒祠幂霜霰。\n垂钓想遗芳，掇苹羞野荐。\n高风激终古，语理忘荣贱。\n方验道可尊，山林情不变。",
        "dynasty": "唐",
        "collection_info": null
    },
    {
        "title": "度涂山",
        "author": "寇泚",
        "content": "小年弄文墨，不识戎旅难。\n一朝事鞞鼓，策马度涂山。\n涂山横地轴，万里留荒服。\n悠悠征斾远，騑骖一何速。\n流月挥金戈，惊风折寒木。\n行闻汉飞将，还向皋兰宿。",
        "dynasty": "唐",
        "collection_info": null
    },
    {
        "title": "永泰公主挽歌二首 一",
        "author": "吴兢",
        "content": "秾华从妇道，釐降适诸侯。\n河汉天孙合，潇湘帝子游。\n关雎方作训，鸣凤自相求。\n可叹凌波迹，东川遂不流。",
        "dynasty": "唐",
        "collection_info": null
    },
    {
        "title": "永泰公主挽歌二首 二",
        "author": "吴兢",
        "content": "舜华徂北渚，宸思结南阳。\n盩绶哀荣备，游轩宠悼彰。\n三川谋远日，八水宅连冈。\n无復秦楼上，吹箫下凤皇。",
        "dynasty": "唐",
        "collection_info": null
    },
    {
        "title": "妾薄命",
        "author": "武平一",
        "content": "有女妖且丽，裴回湘水湄。\n水湄兰杜芳，采之将寄谁。\n瓠犀发皓齿，双蛾颦翠眉。\n红脸如开莲，素肤若凝脂。\n绰约多逸态，轻盈不自持。\n尝矜绝代色，復恃倾城姿。\n子夫前入侍，飞燕復当时。\n正悦掌中舞，宁哀团扇诗。\n洛川昔云遇，高唐今尚违。\n幽閤禽雀噪，闲阶草露滋。\n流景一何速，年华不可追。\n解佩安所赠，怨咽空自悲。",
        "dynasty": "唐",
        "collection_info": null
    },
    {
        "title": "奉和登骊山高顶寓目应制",
        "author": "武平一",
        "content": "銮舆上碧天，翠帟拖晴烟。\n绝崿纡仙径，层岩敞御筵。\n云披丹凤阙，日下黑龙川。\n更覩南熏奏，流声入管弦。",
        "dynasty": "唐",
        "collection_info": null
    },
    {
        "title": "幸梨园观打毬应制",
        "author": "武平一",
        "content": "令节重遨游，分镳应綵毬。\n骖驔回上苑，蹀躞绕通沟。\n影就红尘没，光随赭汗流。\n赏阑清景暮，歌舞乐时休。",
        "dynasty": "唐",
        "collection_info": null
    },
    {
        "title": "奉和幸白鹿观应制",
        "author": "武平一",
        "content": "玉府凌三曜，金坛驻六龙。\n綵旒悬倒景，羽盖偃乔松。\n玄圃灵芝秀，华池瑞液浓。\n谬因沾舜渥，长愿奉尧封。",
        "dynasty": "唐",
        "collection_info": null
    },
    {
        "title": "侍宴安乐公主新宅应制",
        "author": "武平一",
        "content": "紫汉秦楼敞，黄山鲁馆开。\n簪裾分上席，歌舞列平台。\n马既如龙至，人疑学凤来。\n幸兹联棣萼，何以接邹枚。",
        "dynasty": "唐",
        "collection_info": null
    },
    {
        "title": "送金城公主适西蕃",
        "author": "武平一",
        "content": "广化三边静，通烟四海安。\n还将膝下爱，特副域中欢。\n圣念飞玄藻，仙仪下白兰。\n日斜征盖没，归骑动鸣鸾。",
        "dynasty": "唐",
        "collection_info": null
    },
    {
        "title": "奉和幸新丰温泉宫应制",
        "author": "武平一",
        "content": "秦王登碣石，周后袭昆崙。\n何必在遐远，方称万宇尊。\n我皇顺时豫，星驾动轩辕。\n雄戟交驰道，清笳度国门。\n回舆长乐观，校猎上林园。\n行漏移三象，连营总八屯。\n旌摇鹦鹉谷，骑转凤皇原。\n绝壁苍苔古，灵泉碧溜温。\n参差开水殿，䆗窱敞岩轩。\n丰邑模犹在，骊宫迹尚存。\n烟松衔翠幄，雪径遶花源。\n侍从推玄草，文章召虎贲。\n深仁浃夷夏，洪造溢干坤。\n谬忝王枚列，多惭雨露恩。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍宴应制",
        "author": "武平一",
        "content": "三光回斗极，万骑肃钩陈。\n地若游汾水，畋疑历渭滨。\n圆塘冰写镜，遥树露成春。\n弦奏鱼听曲，机忘鸟狎人。\n筑岩思感梦，磻石想垂纶。\n落景摇红壁，层阴结翠筠。\n素风纷可尚，玄泽蔼无垠。\n薄暮清笳动，天文焕紫宸。",
        "dynasty": "唐",
        "collection_info": null
    },
    {
        "title": "兴庆池侍宴应制",
        "author": "武平一",
        "content": "銮舆羽驾直城隈，帐殿旌门此地开。\n皎洁灵潭图日月，参差画舸结楼台。\n波摇岸影随桡转，风送荷香逐酒来。\n愿奉圣情欢不极，长游云汉几昭回。",
        "dynasty": "唐",
        "collection_info": null
    },
    {
        "title": "奉和立春内出綵花树应制",
        "author": "武平一",
        "content": "銮辂青旗下帝台，东郊上苑望春来。\n黄莺未解林间啭，红蘂先从殿裏开。\n画阁条风初变柳，银塘曲水半含苔。\n欣逢睿藻光韶律，更促霞觞畏景催。",
        "dynasty": "唐",
        "collection_info": null
    },
    {
        "title": "奉和正旦赐宰臣栢叶应制",
        "author": "武平一",
        "content": "绿叶迎春绿，寒枝历岁寒。\n愿持柏叶寿，长奉万年欢。",
        "dynasty": "唐",
        "collection_info": null
    },
    {
        "title": "游泾川琴溪",
        "author": "武平一",
        "content": "环潭澄晓色，迭嶂照秋影。\n幽致欣所逢，纷虑自兹屏。",
        "dynasty": "唐",
        "collection_info": null
    },
    {
        "title": "夜宴安乐公主宅",
        "author": "武平一",
        "content": "王孙帝女下仙台，金牓珠帘入夜开。\n遽惜琼筵欢正洽，唯愁银箭晓相催。",
        "dynasty": "唐",
        "collection_info": null
    },
    {
        "title": "奉和圣制幸韦嗣立山庄应制",
        "author": "武平一",
        "content": "鸣銮赫奕下重楼，羽盖逍遥向一丘。\n汉日唯闻白衣宠，唐年更覩赤松游。",
        "dynasty": "唐",
        "collection_info": null
    },
    {
        "title": "饯唐永昌",
        "author": "武平一",
        "content": "闻君墨绶出丹墀，双舃飞来伫有期。\n寄谢铜街攀柳日，无忘粉署握兰时。",
        "dynasty": "唐",
        "collection_info": null
    },
    {
        "title": "奉和圣制立春日侍宴内殿出剪綵花应制",
        "author": "赵彦昭",
        "content": "剪綵迎初候，攀条故写真。\n花随红意发，叶就绿情新。\n嫩色惊衔燕，轻香误采人。\n应为熏风拂，能令芳树春。",
        "dynasty": "唐",
        "collection_info": null
    },
    {
        "title": "奉和人日清晖阁宴羣臣遇雪应制",
        "author": "赵彦昭",
        "content": "出震乘东陆，凭高御北辰。\n祥云应早岁，瑞雪候初旬。\n庭树千花发，阶蓂七叶新。\n幸承今日宴，长奉万年春。",
        "dynasty": "唐",
        "collection_info": null
    },
    {
        "title": "奉和七夕两仪殿会宴应制",
        "author": "赵彦昭",
        "content": "青女三秋节，黄姑七日期。\n星桥度玉佩，云阁掩罗帷。\n河气通仙掖，天文入睿词。\n今宵望灵汉，应得见蛾眉。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制",
        "author": "赵彦昭",
        "content": "秋豫凝仙览，宸游转翠华。\n呼鹰下鸟路，戏马出龙沙。\n紫菊宜新寿，丹萸辟旧邪。\n须陪长久宴，岁岁奉吹花。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮屠应制",
        "author": "赵彦昭",
        "content": "出豫乘秋节，登高陟梵宫。\n皇心满尘界，佛迹现虚空。\n日月宜长寿，人天得大通。\n喜闻题宝偈，受记莫由同。",
        "dynasty": "唐",
        "collection_info": null
    },
    {
        "title": "安乐公主移入新宅侍宴应制同用开字",
        "author": "赵彦昭",
        "content": "云物中京晓，天人外馆开。\n飞桥象河汉，悬牓学蓬莱。\n北阙临仙槛，南山送寿杯。\n一窥轮奂毕，惭恧栋梁材。",
        "dynasty": "唐",
        "collection_info": null
    },
    {
        "title": "奉和送金城公主适西蕃应制",
        "author": "赵彦昭",
        "content": "圣后经纶远，谋臣计画多。\n受降追汉策，筑馆许戎和。\n俗化乌孙垒，春生积石河。\n六龙今出饯，双鹤愿为歌。",
        "dynasty": "唐",
        "collection_info": null
    },
    {
        "title": "奉和圣制登骊山高顶寓目应制",
        "author": "赵彦昭",
        "content": "皇情遍九垓，御辇驻昭回。\n路若随天转，人疑近日来。\n河看大禹凿，山见巨灵开。\n愿扈登封驾，常持荐寿杯。",
        "dynasty": "唐",
        "collection_info": null
    },
    {
        "title": "奉和幸白鹿观应制",
        "author": "赵彦昭",
        "content": "云骖驱半景，星跸坐中天。\n国诞玄宗圣，家寻碧落仙。\n玉杯鸾荐寿，宝算鹤知年。\n一覩光华旦，欣承道德篇。",
        "dynasty": "唐",
        "collection_info": null
    },
    {
        "title": "哭仆射鄂公杨再思",
        "author": "赵彦昭",
        "content": "两揆光天秩，三朝奉帝熙。\n何言集大鸟，忽此丧元龟。\n坐叹公槐落，行闻宰树悲。\n壑舟今已去，宁有济川期。",
        "dynasty": "唐",
        "collection_info": null
    },
    {
        "title": "人日侍讌大明宫应制",
        "author": "赵彦昭",
        "content": "宝契无为属圣人，琱舆出幸玩芳辰。\n平楼半入南山雾，飞閤旁临东墅春。\n夹路秾花千树发，垂轩弱柳万条新。\n处处风光今日好，年年愿奉属车尘。",
        "dynasty": "唐",
        "collection_info": null
    },
    {
        "title": "奉和初春幸太平公主南庄应制",
        "author": "赵彦昭",
        "content": "主第岩扃驾鹊桥，天门阊阖降鸾镳。\n历乱旌旗转云树，参差台榭入烟霄。\n林间花杂平阳舞，谷裏莺和弄玉箫。\n已陪沁水追欢日，行奉茅山访道朝。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "赵彦昭",
        "content": "六龙齐轸御朝曦，双鹢维舟下绿池。\n飞观仰看云外耸，浮桥直见海中移。\n灵泉巧凿天孙渚，孝笋能抽帝女枝。\n幸愿一生同草树，年年岁岁乐于斯。",
        "dynasty": "唐",
        "collection_info": null
    },
    {
        "title": "奉和幸大荐福寺",
        "author": "赵彦昭",
        "content": "宝地龙飞后，金身佛现时。\n千花开国界，万善累皇基。\n北阙承行幸，西园属住持。\n天衣拂旧石，王舍起新祠。\n剎凤迎琱辇，幡虹驻綵旗。\n同沾小雨润，窃仰大风诗。",
        "dynasty": "唐",
        "collection_info": null
    },
    {
        "title": "奉和幸长安故城未央宫应制",
        "author": "赵彦昭",
        "content": "夙驾移天跸，凭轩览汉都。\n寒烟收紫禁，春色绕黄图。\n旧史遗陈迹，前王失霸符。\n山河寸土尽，宫观尺椽无。\n崇高惟在德，壮丽岂为谟。\n茨室留皇鉴，熏歌盛有虞。",
        "dynasty": "唐",
        "collection_info": null
    },
    {
        "title": "奉和幸韦嗣立山庄侍燕应制",
        "author": "赵彦昭",
        "content": "贤族唯题里，儒门但署乡。\n何如表岩洞，宸翰发辉光。\n地在兹山曲，家临合水阳。\n六龙驻旌罕，四牡耀旗常。\n北斗临台座，东山入庙堂。\n天高羽翼近，主圣股肱良。\n野竹池亭气，村花涧谷香。\n纵然怀豹隐，空愧蹑鹓行。",
        "dynasty": "唐",
        "collection_info": null
    },
    {
        "title": "奉和元日赐羣臣栢叶应制",
        "author": "赵彦昭",
        "content": "器乏雕梁器，材非构厦材。\n但将千岁叶，常奉万年杯。",
        "dynasty": "唐",
        "collection_info": null
    },
    {
        "title": "苑中人日遇雪应制",
        "author": "赵彦昭",
        "content": "始见青云干律吕，俄逢瑞雪应阳春。\n今日迴看上林树，梅花柳絮一时新。",
        "dynasty": "唐",
        "collection_info": null
    },
    {
        "title": "奉和圣制幸韦嗣立山庄应制",
        "author": "赵彦昭",
        "content": "廊庙心存岩壑中，銮舆瞩在灞城东。\n逍遥自在蒙庄子，汉主徒言河上公。",
        "dynasty": "唐",
        "collection_info": null
    },
    {
        "title": "秋朝木芙蓉",
        "author": "赵彦昭",
        "content": "水面芙蓉秋已衰，繁条偏是着花迟。\n平明露滴垂红脸，似有朝愁暮落时。",
        "dynasty": "唐",
        "collection_info": null
    },
    {
        "title": "侍宴桃花园咏桃花应制",
        "author": "赵彦昭",
        "content": "红萼竞燃春苑曙，粉茸新吐御筵开。\n长年愿奉西王母，近侍惭无东朔才。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得余字",
        "author": "萧至忠",
        "content": "望幸三秋暮，登高九日初。\n朱旗巡汉苑，翠帟俯秦墟。\n宠极萸房遍，恩深菊酎余。\n承欢何以荅，万亿奉宸居。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "萧至忠",
        "content": "天跸三乘启，星舆六辔行。\n登高凌宝塔，极目徧王城。\n神衞空中遶，仙歌云外清。\n重阳千万寿，率舞颂昇平。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "萧至忠",
        "content": "西郊窈窕凤皇台，北渚平明法驾来。\n匝地金声初度曲，周堂玉溜好传杯。\n湾路分游画舟转，岸门相向碧亭开。\n微臣此时承宴乐，髣髴疑从星汉迴。",
        "dynasty": "唐",
        "collection_info": null
    },
    {
        "title": "送张亶赴朔方应制",
        "author": "萧至忠",
        "content": "命将择耆年，图功胜必全。\n光辉万乘饯，威武二庭宣。\n中衢横鼓角，旷野蔽旌旃。\n推食天厨至，投醪御酒传。\n凉风过鴈苑，杀气下鸡田。\n分阃恩何极，临岐动睿篇。",
        "dynasty": "唐",
        "collection_info": null
    },
    {
        "title": "陪幸长宁公主林亭",
        "author": "萧至忠",
        "content": "公主林亭地，清晨降玉舆。\n画桥飞渡水，仙阁逈临虚。\n新晴看蛱蝶，早夏摘芙蕖。\n文酒娱游盛，忻叨侍从余。",
        "dynasty": "唐",
        "collection_info": null
    },
    {
        "title": "陪幸五王宅",
        "author": "萧至忠",
        "content": "北斗枢机任，西京肺腑亲。\n畴昔王门下，今兹制幸晨。\n恩来山水被，圣作管弦新。\n遶座熏红药，当轩暗绿筠。\n摘荷纔早夏，听鸟尚余春。\n行漏金徒晓，风烟是观津。",
        "dynasty": "唐",
        "collection_info": null
    },
    {
        "title": "三会寺应制",
        "author": "萧至忠",
        "content": "岧嶤仓史台，敞朗绀园开。\n戒旦壶人警，翻霜羽骑来。\n下辇登三袭，褰旒望九垓。\n林披馆陶牓，水浸昆明灰。\n网户飞花缀，幡竿度鸟迴。\n豫游仙唱动，潇洒初尘埃。",
        "dynasty": "唐",
        "collection_info": null
    },
    {
        "title": "荐福寺应制",
        "author": "萧至忠",
        "content": "地灵传景福，天驾俨钩陈。\n佳哉藩邸旧，赫矣梵宫新。\n香塔鱼山下，禅堂鴈水滨。\n珠幡映白日，镜殿写青春。\n甚懽延故吏，大觉拯生人。\n幸承歌颂末，长奉属车[尘]。",
        "dynasty": "唐",
        "collection_info": null
    },
    {
        "title": "陪游上苑遇雪",
        "author": "萧至忠",
        "content": "龙骖晓入望春宫，正逢春雪舞春风。\n花光倂在天文上，寒气行销御酒中。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得风字",
        "author": "李迥秀",
        "content": "重九临商节，登高出汉宫。\n正逢萸实满，还对菊花丛。\n霁云开就日，仙藻丽秋风。\n微臣预在镐，窃抃遂无穷。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "李迥秀",
        "content": "沙界人王塔，金绳梵帝游。\n言从[祇]树赏，行翫菊丛秋。\n御酒调甘露，天花拂綵旒。\n尧年将佛日，同此庆时休。",
        "dynasty": "唐",
        "collection_info": null
    },
    {
        "title": "奉和幸安乐公主山庄应制",
        "author": "李迥秀",
        "content": "诘旦重门闻警跸，传言太主奏山林。\n是日迴舆罗万骑，此时欢喜赐千金。\n鹭羽凤箫参乐曲，荻园竹径接帷阴。\n手舞足蹈方无已，万年千岁奉熏琴。",
        "dynasty": "唐",
        "collection_info": null
    },
    {
        "title": "夜宴安乐公主宅",
        "author": "李迥秀",
        "content": "金牓岧嶤云裏开，玉箫参差天际迴。\n莫惊侧弁还归路，秖为平阳歌舞催。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得亭字",
        "author": "杨廉",
        "content": "远目瞰秦垧，重阳坐灞亭。\n既开黄菊酒，还降紫微星。\n箫鼓谙仙曲，山河入画屏。\n幸兹陪宴喜，无以效丹青。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "杨廉",
        "content": "万乘临真境，重阳眺远空。\n慈云浮鴈塔，定水映龙宫。\n宝铎含飙响，仙轮带日红。\n天文将瑞色，辉焕满寰中。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得枝字",
        "author": "韦安石",
        "content": "重九开秋节，得一动宸仪。\n金风飘菊蘂，玉露泫萸枝。\n睿览八纮外，天文七曜披。\n临深应在即，居高岂忘危。",
        "dynasty": "唐",
        "collection_info": null
    },
    {
        "title": "侍宴旋师喜捷应制",
        "author": "韦安石",
        "content": "蜂蚁屯夷落，熊罴逐汉飞。\n忘躯百战后，屈指一年归。\n厚眷纾天藻，深慈解御衣。\n兴酣歌舞出，朝野叹光辉。",
        "dynasty": "唐",
        "collection_info": null
    },
    {
        "title": "梁王宅侍宴应制同用风字",
        "author": "韦安石",
        "content": "梁园开胜景，轩驾动宸衷。\n早荷承湛露，修竹引熏风。\n九酝倾钟石，百兽协丝桐。\n小臣陪宴镐，献寿奉维嵩。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得明字",
        "author": "窦希玠",
        "content": "銮舆巡上苑，凤驾瞰层城。\n御座丹乌丽，宸居白鹤惊。\n玉旗萦桂叶，金杯泛菊英。\n九晨陪圣膳，万岁奉承明。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得臣字",
        "author": "陆景初",
        "content": "九秋光顺豫，重节霁良辰。\n登高识汉苑，问道侍轩臣。\n菊花浮秬鬯，萸房插缙绅。\n圣化边陲谧，长洲鸿雁宾。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得日字",
        "author": "郑南金",
        "content": "重阳玉律应，万乘金舆出。\n风起韵虞弦，云开吐尧日。\n菊花浮圣酒，茱香挂衰质。\n欲知恩煦多，顺动观秋实。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得直字",
        "author": "李咸",
        "content": "重阳乘令序，四野开晴色。\n日月数初幷，干坤圣登极。\n菊黄迎酒泛，松翠凌霜直。\n游海难为深，负山徒倦力。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得花字",
        "author": "赵彦伯",
        "content": "九日报仙家，三秋转岁华。\n呼鹰下鸟路，戏马出龙沙。\n簪挂丹萸蘂，杯浮紫菊花。\n所愿同微物，年年共辟邪。",
        "dynasty": "唐",
        "collection_info": null
    },
    {
        "title": "从宴桃花园咏桃花应制",
        "author": "赵彦伯",
        "content": "红萼竞燃春苑曙，䒠茸新吐御筵开。\n长年愿奉西王讌，近侍惭无东朔才。",
        "dynasty": "唐",
        "collection_info": null
    },
    {
        "title": "苑中遇雪应制",
        "author": "赵彦伯",
        "content": "千钟圣酒御筵披，六出祥英乱遶枝。\n即此神仙对琼圃，何烦辙迹向瑶池。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得樽字",
        "author": "于经野",
        "content": "御气三秋节，登高九曲门。\n桂筵罗玉俎，菊醴溢芳樽。\n遵渚归鸿度，承云舞鹤鶱。\n微臣滥陪赏，空荷圣明恩。",
        "dynasty": "唐",
        "collection_info": null
    },
    {
        "title": "奉和九日幸临渭亭登高应制得还字",
        "author": "卢怀慎",
        "content": "时和素秋节，宸豫紫机关。\n鹤似闻琴至，人疑宴镐还。\n旷望临平野，潺湲俯瞑湾。\n无因酬大德，空此媿崇班。",
        "dynasty": "唐",
        "collection_info": null
    },
    {
        "title": "奉和圣制龙池篇",
        "author": "卢怀慎",
        "content": "代邸东南龙跃泉，清漪碧浪远浮天。\n楼台影就波中出，日月光疑镜裏悬。\n雁沼洄流成舜海，龟书荐社应尧年。\n大川既济惭为楫，报德空思奉细涓。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "辛替否",
        "content": "洪慈均动植，至德俯深玄。\n出豫从初地，登高适梵天。\n白云飞御藻，慧日暖皇编。\n别有秋原藿，长倾雨露缘。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "王景",
        "content": "玉辇移中禁，珠梯览四禅。\n重阶清汉接，飞窦紫霄悬。\n缀叶披天藻，吹花散御筵。\n无因銮跸暇，俱舞鹤林前。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "毕干泰",
        "content": "鹦林花塔启，凤辇顺时游。\n重九昭皇庆，大千扬帝休。\n耆阇妙法阐，王舍睿文流。\n至德覃无极，小臣歌讵酬。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "曲瞻",
        "content": "扈跸游玄地，陪仙瞰紫微。\n似迈铢衣刼，将同羽化飞。\n雕戈秋日丽，宝劒晓霜霏。\n献觞乘菊序，长愿奉天晖。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "樊忱",
        "content": "净境重阳节，仙游万乘来。\n插萸登鹫岭，把菊坐蜂台。\n十地祥云合，三天瑞景开。\n秋风词更远，窃抃乐康哉。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "孙佺",
        "content": "应节萸房满，初寒菊圃新。\n龙旗焕辰极，凤驾俨香闉。\n莲井偏宜夏，梅梁更若春。\n一忻陪鴈塔，还似得天身。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "李从远",
        "content": "九月从时豫，三乘为法开。\n中霄日天子，半座宝如来。\n摘果珠盘献，攀萸玉辇迴。\n愿将尘露点，遥奉光明台。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "周利用",
        "content": "出豫乘金节，飞文焕日宫。\n萸房开圣酒，杏苑被玄功。\n塔向三天迥，禅收八解空。\n叨恩奉兰藉，终愧洽熏风。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "张景源",
        "content": "飞塔凌霄起，宸游一届焉。\n金壶新泛菊，宝座即披莲。\n就日摇香辇，凭云出梵天。\n祥氛与佳色，相伴杂鑪烟。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "李恆",
        "content": "宝地隣丹掖，香台瞰碧云。\n河山天外出，城阙树中分。\n睿藻兰英秀，仙杯菊蘂熏。\n愿将今日乐，长奉圣明君。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "张锡",
        "content": "九秋霜景净，千门晓望通。\n仙游光御路，瑞塔迥凌空。\n菊彩扬尧日，萸香遶舜风。\n天文丽辰象，窃抃仰层穹。",
        "dynasty": "唐",
        "collection_info": null
    },
    {
        "title": "晦日宴高文学林亭",
        "author": "张锡",
        "content": "雪尽铜驼路，花照石崇家。\n年光开柳色，池影泛云华。\n赏洽情方远，春归景未赊。\n欲知多暇日，尊酒渍澄霞。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "解琬",
        "content": "瑞塔临初地，金舆幸上方。\n空边有清净，觉处无馨香。\n雨霁微尘敛，风秋定水凉。\n兹辰采仙菊，荐寿庆重阳。",
        "dynasty": "唐",
        "collection_info": null
    },
    {
        "title": "晦日宴高氏林亭",
        "author": "解琬",
        "content": "主第簪裾出，王畿春照华。\n山亭一以眺，城阙带烟霞。\n横堤列锦帐，傍浦驻香车。\n欢娱属晦节，酩酊未还家。",
        "dynasty": "唐",
        "collection_info": null
    },
    {
        "title": "侍宴长宁公主东庄应制",
        "author": "郑愔",
        "content": "公门袭汉环，主第称秦玉。\n池架祥鳣序，山吹鸣凤曲。\n拂席萝薜垂，迴舟芰荷触。\n平阳妙舞处，日暮清歌续。",
        "dynasty": "唐",
        "collection_info": null
    },
    {
        "title": "采莲曲",
        "author": "郑愔",
        "content": "锦䋏沙棠舰，罗带石榴帬。\n绿潭采荷芰，清江日稍曛。\n鱼鸟争唼喋，花叶相芬氲。\n不觉芳洲暮，菱歌处处闻。",
        "dynasty": "唐",
        "collection_info": null
    },
    {
        "title": "夜游曲",
        "author": "郑愔",
        "content": "汉室欢娱盛，魏国文雅遒。\n许史多暮宿，应陈从夜游。\n西园讌公子，北里召王侯。\n讵似将军猎，空嗟亭尉留。",
        "dynasty": "唐",
        "collection_info": null
    },
    {
        "title": "少年行",
        "author": "郑愔",
        "content": "颍川豪横客，咸阳轻薄儿。\n田窦方贵幸，赵李新相知。\n轩盖终朝集，笙竽此夜吹。\n黄金盈箧笥，白日忽西驰。",
        "dynasty": "唐",
        "collection_info": null
    },
    {
        "title": "中宗降诞日长宁公主满月侍宴应制",
        "author": "郑愔",
        "content": "春殿猗兰美，仙阶柏树荣。\n地逢芳节应，时覩圣人生。\n月满增祥荚，天长发瑞灵。\n南山遥可献，常愿奉皇明。",
        "dynasty": "唐",
        "collection_info": null
    },
    {
        "title": "奉和幸上官昭容院献诗四首 一",
        "author": "郑愔",
        "content": "地轴楼居远，天台阙路赊。\n何如游帝宅，即此对仙家。\n座拂金壶电，池摇玉酒霞。\n无云秦汉隔，别访武陵花。",
        "dynasty": "唐",
        "collection_info": null
    },
    {
        "title": "奉和幸上官昭容院献诗四首 二",
        "author": "郑愔",
        "content": "尧茨姑射近，汉苑建章连。\n十五蓂知月，三千桃纪年。\n鸾歌随凤吹，鹤舞向鵾弦。\n更觅琼妃伴，来过玉女泉。",
        "dynasty": "唐",
        "collection_info": null
    },
    {
        "title": "奉和幸上官昭容院献诗四首 三",
        "author": "郑愔",
        "content": "宫掖贤才重，山林高尚难。\n不言辞辇地，更有结庐欢。\n池栋清温燠，岩窗起冱寒。\n幽亭有仙桂，圣主万年看。",
        "dynasty": "唐",
        "collection_info": null
    },
    {
        "title": "奉和幸上官昭容院献诗四首 四",
        "author": "郑愔",
        "content": "槎流天上转，茅宇禁中开。\n河鹊填桥至，山熊避槛来。\n庭花采菉蓐，岩石步莓苔。\n愿奉舆图泰，长开锦翰裁。",
        "dynasty": "唐",
        "collection_info": null
    },
    {
        "title": "送金城公主适西蕃应制",
        "author": "郑愔",
        "content": "下嫁戎庭远，和亲汉礼优。\n笳声出虏塞，箫曲背秦楼。\n贵主悲黄鹤，征人怨紫骝。\n皇情眷亿兆，割念俯怀柔。",
        "dynasty": "唐",
        "collection_info": null
    },
    {
        "title": "奉和幸望春宫送朔方大总管张仁亶",
        "author": "郑愔",
        "content": "御跸下都门，军麾出塞垣。\n长杨跨武骑，细柳接戎轩。\n睿曲风云动，边威鼓吹喧。\n坐帷将阃外，俱是报明恩。",
        "dynasty": "唐",
        "collection_info": null
    },
    {
        "title": "奉和九月九日登慈恩寺浮图应制",
        "author": "郑愔",
        "content": "涌霄开宝塔，倒影驻仙舆。\n鴈子乘堂处，龙王起藏初。\n秋风圣主曲，佳气史官书。\n愿献重阳寿，承欢万岁余。",
        "dynasty": "唐",
        "collection_info": null
    },
    {
        "title": "铜雀妓",
        "author": "郑愔",
        "content": "日斜漳浦望，风起邺台寒。\n玉座平生晚，金尊妓吹阑。\n舞余依帐泣，歌罢向陵看。\n萧索松风暮，愁烟入井阑。",
        "dynasty": "唐",
        "collection_info": null
    },
    {
        "title": "胡笳曲",
        "author": "郑愔",
        "content": "汉将留边朔，遥遥岁序深。\n谁堪牧马思，正是胡笳吟。\n曲断关山月，声悲雨雪阴。\n传书问苏武，陵也独何心。",
        "dynasty": "唐",
        "collection_info": null
    },
    {
        "title": "折杨柳",
        "author": "郑愔",
        "content": "青柳映红颜，黄云蔽紫关。\n忽闻边使出，枝叶为君攀。\n舞腰愁欲断，春心望不还。\n风花滚成雪，罗绮乱斑斑。",
        "dynasty": "唐",
        "collection_info": null
    },
    {
        "title": "秋闺",
        "author": "郑愔",
        "content": "征客向轮台，幽闺寂不开。\n音书秋鴈断，机杼夜蛩催。\n虚幌风吹叶，闲阶露湿苔。\n自怜愁思影，常共月裴回。",
        "dynasty": "唐",
        "collection_info": null
    },
    {
        "title": "人日重宴大明宫恩赐綵缕人胜应制",
        "author": "郑愔",
        "content": "琼殿含光映早轮，玉鸾严跸望初晨。\n池开冻水仙宫丽，树发寒花禁苑新。\n佳气裴回笼细网，残霙淅沥染轻尘。\n良时荷泽皆迎胜，穷谷晞阳犹未春。",
        "dynasty": "唐",
        "collection_info": null
    },
    {
        "title": "奉和春日幸望春宫",
        "author": "郑愔",
        "content": "晨跸凌高转翠旌，春楼望远背朱城。\n忽排花上游天苑，却坐云边看帝京。\n百草香心初罥蝶，千林嫩叶始藏莺。\n幸同葵藿倾阳早，愿比盘根应候荣。",
        "dynasty": "唐",
        "collection_info": null
    },
    {
        "title": "奉和幸三会寺应制",
        "author": "郑愔",
        "content": "鸟籀遗新阁，龙旗访古台。\n造书臣颉往，观迹帝羲来。\n睿览山川匝，宸心宇宙该。\n梵音随驻辇，天步接乘杯。\n旧苑经寒露，残池问劫灰。\n散花将捧日，俱喜圣慈开。",
        "dynasty": "唐",
        "collection_info": null
    },
    {
        "title": "奉和幸大荐福寺",
        "author": "郑愔",
        "content": "旧邸三乘闢，佳辰万骑留。\n兰图奉叶偈，芝盖拂花楼。\n国会人王法，宫还天帝游。\n紫云成宝界，白水作禅流。\n鴈塔昌基远，鹦林睿藻抽。\n欣承大风曲，窃预小童讴。",
        "dynasty": "唐",
        "collection_info": null
    },
    {
        "title": "同韦舍人早朝",
        "author": "郑愔",
        "content": "瑞阙龙居峻，宸庭凤掖深。\n才良寄天綍，趋拜侣朝簪。\n飞马看来影，喧车识驻音。\n重轩轻雾入，洞户落花侵。\n闻有题新翰，依然想旧林。\n同声惭卞玉，谬此托韦金。",
        "dynasty": "唐",
        "collection_info": null
    },
    {
        "title": "塞外三首 一",
        "author": "郑愔",
        "content": "塞外萧条望，征人此路赊。\n边声乱朔马，秋色引胡笳。\n遥嶂侵归日，长城带晚霞。\n断蓬飞古戍，连鴈聚寒沙。\n海暗云无叶，山春雪作花。\n丈夫期报主，万里独辞家。",
        "dynasty": "唐",
        "collection_info": null
    },
    {
        "title": "塞外三首 二",
        "author": "郑愔",
        "content": "荒垒三秋夕，穷郊万里平。\n海阴凝独树，日气下连营。\n戎斾霜旋重，边裘夜更轻。\n将军犹转战，都尉不成名。\n折柳悲春曲，吹笳断夜声。\n明年汉使返，须筑受降城。",
        "dynasty": "唐",
        "collection_info": null
    },
    {
        "title": "塞外三首 三",
        "author": "郑愔",
        "content": "阳鸟南飞夜，阴山北地寒。\n汉家征戍客，年岁在楼兰。\n玉塞朔风起，金河秋月团。\n边声入鼓吹，霜气下旌竿。\n海外归书断，天涯旅鬓残。\n子卿犹奉使，常向节旄看。",
        "dynasty": "唐",
        "collection_info": null
    },
    {
        "title": "春怨",
        "author": "郑愔",
        "content": "春朝物候妍，愁妇镜台前。\n风吹数蝶乱，露洗百花鲜。\n试出褰罗幌，还来着锦筵。\n曲中愁夜夜，楼上别年年。\n不及随萧史，高飞向紫烟。",
        "dynasty": "唐",
        "collection_info": null
    },
    {
        "title": "贬降至汝州广城驿",
        "author": "郑愔",
        "content": "近郊凭汝海，遐服指江干。\n尚忆趋朝贵，方知失路难。\n曙宫平乐远，秋泽广城寒。\n岸苇新花白，山梨晚叶丹。\n乡关千里暮，岁序四时阑。\n函塞云间别，旋门雾裏看。\n夙年追騄骥，暮节仰鹓鸾。\n疲驽劳垂耳，骞腾讵矫翰。\n将调梅铉实，不正李园冠。\n荆玉终无玷，随珠忽已弹。\n晓装违巩洛，夕梦在长安。\n北上频伤阮，西征未学潘。\n倾车无共辙，同派有殊澜。\n去去怀知己，何由报一餐。",
        "dynasty": "唐",
        "collection_info": null
    },
    {
        "title": "哭郎着作",
        "author": "郑愔",
        "content": "诗礼康成学，文章贾谊才。\n巳年人得梦，庚日鸟为灾。\n书草藏天阁，琴声入夜台。\n荒阶罗驳藓，虚座网浮埃。\n白马宾徒散，青乌陇隧开。\n空怜门下客，怀旧几迟迴。",
        "dynasty": "唐",
        "collection_info": null
    },
    {
        "title": "咏黄莺儿",
        "author": "郑愔",
        "content": "欲啭声犹涩，将飞羽未调。\n高风不借便，何处得迁乔。",
        "dynasty": "唐",
        "collection_info": null
    },
    {
        "title": "百舌",
        "author": "郑愔",
        "content": "百舌鸣高树，弄音无常则。\n借问声何烦，末俗不尚默。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "源干曜",
        "content": "盛业光书府，征人尽国英。\n丝纶贤得相，羣俊学为名。\n宠命垂天锡，崇恩发睿情。\n熏风清禁籞，文殿述皇明。\n日霁庭阴出，池曛水气生。\n欢娱此无限，诗酒自相迎。",
        "dynasty": "唐",
        "collection_info": null
    },
    {
        "title": "奉和御制干曜与张说宋璟同日上官命宴都堂赐诗",
        "author": "源干曜",
        "content": "睿作超千古，湛恩育万人。\n递迁俱荷泽，同拜忽为邻。\n道合徽音畅，芳辰景命新。\n鼓钟崇享礼，鹓鹭集朝伦。\n窃位思官谤，凋容谢木春。\n惭多无以叙，拙备实难陈。\n进绶怀三少，承光尽百身。\n自当归第日，何幸列宫臣。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "源干曜",
        "content": "匈奴迩河朔，汉地须戎旅。\n天子择英才，朝端出监抚。\n流星下阊阖，宝钺专公辅。\n礼物生光辉，宸章备恩诩。\n有征视矛戟，制胜唯樽俎。\n彼美何壮哉，桓桓擅斯举。\n声华振台阁，功德标文武。\n奉国知命轻，忘家以身许。\n安人在勤恤，保大殚襟俯。\n此外无异言，同情报明主。",
        "dynasty": "唐",
        "collection_info": null
    },
    {
        "title": "禅社首乐章",
        "author": "源干曜",
        "content": "灵具醉，杳熙熙。\n灵将往，眇禗禗。\n愿明德，吐正词。\n烂遗光，流祯祺。",
        "dynasty": "唐",
        "collection_info": null
    },
    {
        "title": "奉和圣制送张说赴集贤院学士赐宴赋得虚字",
        "author": "徐坚",
        "content": "崇文德化洽，新殿集贤初。\n庸菲参高选，首滥承明庐。\n殊私光辅弼，荣送列簪裾。\n座引中厨馔，杯锡上尊余。\n翠叶浓丹苑，晴空卷碧虚。\n忝同文史地，愿草登封书。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "徐坚",
        "content": "至德抚遐荒，神兵赴朔方。\n帝思元帅重，爰择股肱良。\n累相承安世，深筹协子房。\n寄崇专斧钺，礼备设坛场。\n鼙鼓喧雷电，戈劒凛风霜。\n四騑将戒道，十乘启先行。\n圣锡加恆数，天文耀宠光。\n出郊开帐饮，寅饯盛离章。\n雨濯梅林润，风清麦野凉。\n燕山应勒颂，麟阁伫名扬。",
        "dynasty": "唐",
        "collection_info": null
    },
    {
        "title": "奉和送金城公主适西蕃应制",
        "author": "徐坚",
        "content": "星汉下天孙，车服降殊蕃。\n匣中词易切，马上曲虚繁。\n关塞移朱帐，风尘暗锦轩。\n箫声去日远，万里望河源。",
        "dynasty": "唐",
        "collection_info": null
    },
    {
        "title": "饯许州宋司马赴任",
        "author": "徐坚",
        "content": "旧许星车转，神京祖帐开。\n断烟伤别望，零雨送离杯。\n辞燕依空遶，宾鸿入听哀。\n分襟与秋气，日夕共悲哉。",
        "dynasty": "唐",
        "collection_info": null
    },
    {
        "title": "饯唐永昌",
        "author": "徐坚",
        "content": "郎官出宰赴伊瀍，征传骎骎灞水前。\n此时怅望新丰道，握手相看共黯然。",
        "dynasty": "唐",
        "collection_info": null
    },
    {
        "title": "送考功武员外学士使嵩山置舍利塔歌",
        "author": "徐坚",
        "content": "伊川别骑，灞岸分筵。\n对三春之花月，览千里之风烟。\n望青山兮分地，见白云兮在天。\n寄愁心于樽酒，怆离绪于清弦。\n共握手而相顾，各衔悽而黯然。",
        "dynasty": "唐",
        "collection_info": null
    },
    {
        "title": "棹歌行",
        "author": "徐坚",
        "content": "棹女饰银钩，新妆下翠楼。\n霜丝青桂檝，兰栧紫霞舟。\n水落金陵曙，风起洞庭秋。\n扣舷过曲浦，飞帆越回流。\n影入桃花浪，香飘杜若洲。\n洲长殊未返，萧散云霞晚。\n日下大江平，烟生归岸远。\n岸远闻潮波，争途游戏多。\n因声赵津女，来听采菱歌。",
        "dynasty": "唐",
        "collection_info": null
    },
    {
        "title": "送武进郑明府",
        "author": "徐坚",
        "content": "絃歌试宰日，城阙赏心违。\n北谢苍龙去，南随黄鹄飞。\n夏云海中出，吴山江上微。\n甿谣岂云远，从此庆缁衣。",
        "dynasty": "唐",
        "collection_info": null
    },
    {
        "title": "仪坤庙乐章",
        "author": "徐坚",
        "content": "于穆清庙，肃雍严祀。\n合福受釐，介以繁祉。",
        "dynasty": "唐",
        "collection_info": null
    },
    {
        "title": "祭汾阴乐章",
        "author": "源光裕",
        "content": "方丘既膳，嘉飨载谧。\n斋敬毕诚，陶匏贵质。\n秀毕丰荐，芳俎盈实。\n永永福流，其升如日。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "李元纮",
        "content": "硕儒延凤沼，金马被鸿私。\n馔玉趋丹禁，笺花降紫墀。\n衔恩倾旨酒，鼓舞咏康时。\n暂觏羣书缉，逾昭盛业丕。\n接筵欣有命，搦管媿无词。\n自惊一何幸，太阳还及葵。",
        "dynasty": "唐",
        "collection_info": null
    },
    {
        "title": "绿墀怨",
        "author": "李元纮",
        "content": "征马噪金珂，嫖姚向北河。\n绿苔行迹少，红粉泪痕多。\n宝屋粘花絮，银筝覆网罗。\n别君如昨日，青海雁频过。",
        "dynasty": "唐",
        "collection_info": null
    },
    {
        "title": "相思怨",
        "author": "李元纮",
        "content": "望月思氛氲，朱衾懒更熏。\n春生翡翠帐，花点石榴裠。\n燕语时惊妾，莺啼转忆君。\n交河一万里，仍隔数重云。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "裴漼",
        "content": "问道图书盛，尊儒礼教兴。\n石渠因学广，金殿为贤昇。\n日月恩光照，风云宠命膺。\n谋谟言可范，舟檝事斯凭。\n宴喜明时洽，光辉湛露凝。\n大哉尧作主，天下颂歌称。",
        "dynasty": "唐",
        "collection_info": null
    },
    {
        "title": "奉和御制旋师喜捷",
        "author": "裴漼",
        "content": "殊类骄无长，王师示有征。\n中军纔受律，妖寇已亡精。\n斩虏还遮塞，绥降更筑城。\n从来攻必克，天策振奇兵。",
        "dynasty": "唐",
        "collection_info": null
    },
    {
        "title": "奉和御制平胡",
        "author": "裴漼",
        "content": "玄漠圣恩通，由来书轨同。\n忽闻窥月满，相聚寇云中。\n庙略占黄气，神兵出绛宫。\n将军行逐虏，使者亦和戎。\n一举轒輼灭，再麾沙漠空。\n直将威禁暴，非用武为雄。\n饮至明军礼，醻勋锡武功。\n干戈还载戢，文德在唐风。",
        "dynasty": "唐",
        "collection_info": null
    },
    {
        "title": "奉和圣制龙池篇",
        "author": "裴漼",
        "content": "干坤启圣吐龙泉，泉水年年胜一年。\n始看鱼跃方成海，即覩飞龙利在天。\n洲渚遥将银汉接，楼台直与紫微连。\n休气荣光恆不散，悬知此地是神仙。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "刘昇",
        "content": "图书应明主，策府宴嘉宾。\n台曜临东壁，干光自北辰。\n网罗穷象繫，述作究天人。\n圣酒千钟洽，仙厨百味陈。\n成山徒可仰，涉海讵知津。\n幸逢文教盛，还覩颂声新。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "萧嵩",
        "content": "帝曰简才能，旌贤在股肱。\n文章体一变，礼乐道逾弘。\n芸阁英华入，宾门鹓鹭登。\n恩筵过所望，圣泽实超恆。\n夏叶开红药，余花发紫藤。\n微臣亦何幸，叨此预文朋。",
        "dynasty": "唐",
        "collection_info": null
    },
    {
        "title": "奉和御制左丞相说右丞相璟太子少傅干曜同日上官命宴都堂赐诗",
        "author": "萧嵩",
        "content": "审官思共理，多士属惟唐。\n历选台庭旧，来熙帝业昌。\n入朝师百辟，论道协三光。\n垂拱咨元老，亲贤辅少阳。\n登庸崇礼送，宠德耀宸章。\n御酒飞觞洽，仙闱雅乐张。\n荷恩思有报，陈力媿无良。\n愿罄公忠节，同心奉我皇。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "韦抗",
        "content": "广庭临璧沼，多士侍金闺。\n英宰文儒叶，明君日月齐。\n集贤光首拜，改殿发新题。\n早夏初移律，余花尚拂溪。\n壶觞接云上，经术引关西。\n圣德鸿名远，将陪玉检泥。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "李暠",
        "content": "偃武尧风接，崇文汉道恢。\n集贤更内殿，清选自中台。\n佐命留侯业，词华博物才。\n天厨千品降，御酒百壶催。\n鹓鹭方成列，神仙喜暂陪。\n復欣同拜首，叨此颂良哉。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "韦述",
        "content": "修文中禁启，改字令名加。\n台座征人杰，书坊应国华。\n赋诗开广宴，赐酒酌流霞。\n云散明金阙，池开照玉沙。\n掖垣留宿鸟，温树落余花。\n谬此天光及，衔恩醉日斜。",
        "dynasty": "唐",
        "collection_info": null
    },
    {
        "title": "晚渡伊水",
        "author": "韦述",
        "content": "悠悠涉伊水，伊水清见石。\n是时春向深，两岸草如积。\n迢遰望洲屿，逶迤亘津陌。\n新树落疎红，遥原上深碧。\n回瞻洛阳苑，遽有长山隔。\n烟雾犹辨家，风尘已为客。\n登陟多异趣，往来见行役。\n云起早已昏，鸟飞日将夕。\n光阴逝不借，超然慕畴昔。\n远游亦何为？归来存竹帛。",
        "dynasty": "唐",
        "collection_info": null
    },
    {
        "title": "春日山庄",
        "author": "韦述",
        "content": "初岁开韶月，田家喜载阳。\n晚晴摇水态，迟景荡山光。\n浦净渔舟远，花飞樵路香。\n自然成野趣，都使俗情忘。",
        "dynasty": "唐",
        "collection_info": null
    },
    {
        "title": "广陵送别宋员外佐越郑舍人还京",
        "author": "韦述",
        "content": "朱绂临秦望，皇华赴洛桥。\n文章南渡越，书奏北归朝。\n树入江云尽，城衔海月遥。\n秋风将客思，川上晚萧萧。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "陆坚",
        "content": "圣主崇文教，层霄降德音。\n尊贤泽既厚，式宴宠逾深。\n復有夔龙相，良哉简帝心。\n得人惟迈昔，多士谅推今。\n书殿荣光满，儒门喜气临。\n顾惟诚滥吹，徒此接衣簪。",
        "dynasty": "唐",
        "collection_info": null
    },
    {
        "title": "句 千秋节应制",
        "author": "陆坚",
        "content": "风移覃土宇，云上浃羣臣。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "程行谌",
        "content": "圣主崇文化，锵锵得盛才。\n相因归梦立，殿以集贤开。\n象繫微言阐，诗书至道该。\n尧尊承帝泽，禹膳自天来。\n礼洽欢逾长，风恬暑更迴。\n国朝将舜颂，同是一康哉。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴",
        "author": "褚秀",
        "content": "讲习延东观，趋陪盛北宫。\n惟师恢帝则，敷教叶天工。\n宣室恩尝异，金华礼更崇。\n洞门清永日，华绶接微风。\n萐降尧厨翠，榴开舜酒红。\n文思光万宇，高议待升中。",
        "dynasty": "唐",
        "collection_info": null
    },
    {
        "title": "奉和御制左丞相说右丞相璟太子少傅干曜同日上官命都堂赐诗",
        "author": "裴光庭",
        "content": "乐贤闻往诰，褒德偶兹辰。\n端揆升元老，师谋择累仁。\n紫庭崇让毕，粉署礼容陈。\n既荷恩荣旧，俱承宠命新。\n天文悬瑞色，圣酒泛华茵。\n杂沓喧箫鼓，欢娱洽搢绅。\n掖垣招近侍，虚薄[厕]清尘。\n共保坚贞节，常期雨露均。",
        "dynasty": "唐",
        "collection_info": null
    },
    {
        "title": "奉和圣制左丞相说右丞相璟太子少傅干曜同日上官命宴都堂赐诗",
        "author": "宇文融",
        "content": "申甫生周日，宣慈举舜年。\n何如偶昌运，比德迈前贤。\n宠获元良密，荣瞻端揆迁。\n职优三事老，位在百僚先。\n北极迴宸渥，南宫饰御筵。\n飞文瑶札降，赐酒玉杯传。\n谬列台衡重，俱承雨露偏。\n誓将同竭力，相与效尘涓。",
        "dynasty": "唐",
        "collection_info": null
    },
    {
        "title": "奉和圣制同二相已下羣官乐游园宴",
        "author": "崔沔",
        "content": "五日酺纔毕，千年乐未央。\n復承天所赐，终宴国之阳。\n地胜春逾好，恩深乐更张。\n落花飞广座，垂柳拂行觞。\n庶尹陪三史，诸侯具万方。\n酒酣同抃跃，歌舞咏时康。",
        "dynasty": "唐",
        "collection_info": null
    },
    {
        "title": "奉和圣制同二相已下羣臣乐游园宴",
        "author": "崔尚",
        "content": "春日照长安，皇恩宠庶官。\n合钱承罢宴，赐帛復追欢。\n供帐凭高列，城池入迥宽。\n花催相国醉，鸟和乐人弹。\n北阙云中见，南山树杪看。\n乐游宜缔赏，舞咏惜将阑。",
        "dynasty": "唐",
        "collection_info": null
    },
    {
        "title": "奉和圣制同二相以下羣官乐游园宴",
        "author": "胡皓",
        "content": "五酺终宴集，三锡又欢娱。\n仙阜崇高异，神州眺览殊。\n南山临皓雪，北阙对明珠。\n广座鹓鸿满，昌庭驷马趋。\n绮罗含草树，丝竹吐郊衢。\n衔杯不能罢，歌舞乐唐虞。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "胡皓",
        "content": "燕公为汉将，武德奉文思。\n利用经戎莽，英图叶圣诒。\n塞沙制长策，穷石卷摇旗。\n万里要相贺，三边又在兹。\n棱威方逐逐，谈笑坐怡怡。\n宠饯纷郊道，充厨竭御司。\n尝醪企行迈，听乐罢涟洏。\n衮旒垂翰墨，缨蕤迭赋诗。\n金山无积阻，玉树有华滋。\n请迨炎风暮，归旌候此时。",
        "dynasty": "唐",
        "collection_info": null
    },
    {
        "title": "和宋之问寒食题临江驿",
        "author": "胡皓",
        "content": "闻道山阴会，仍为火忌辰。\n途中甘弃日，江上苦伤春。\n流水飜催泪，寒灰更伴人。\n丹心终不改，白髮为谁新。",
        "dynasty": "唐",
        "collection_info": null
    },
    {
        "title": "出峡",
        "author": "胡皓",
        "content": "巴东三峡尽，旷望九江开。\n楚塞云中出，荆门水上来。\n鱼龙潜啸雨，凫雁动成雷。\n南国秋风晚，客思几悠哉。",
        "dynasty": "唐",
        "collection_info": null
    },
    {
        "title": "同蔡孚起居咏鹦鹉",
        "author": "胡皓",
        "content": "鹦鹉殊姿致，鸾皇得比肩。\n常寻金殿裏，每话玉阶前。\n贾谊才方达，扬雄老未迁。\n能言既有地，何惜为闻天。",
        "dynasty": "唐",
        "collection_info": null
    },
    {
        "title": "大漠行",
        "author": "胡皓",
        "content": "单于犯蓟堧，虏骑略萧边。\n南山木叶飞下地，北海蓬根乱上天。\n科斗连营太原道，鱼丽合阵武威川。\n三军遥倚伏，万里相驰逐。\n旌斾悠悠静潮源，鼙鼓喧喧动卢谷。\n穷徼出幽陵，吁嗟倦寝兴。\n马蹄冻溜石，胡毳暖生冰。\n云沙泱漭天光闭，河塞阴沈海色凝。\n崆峒北国谁能託，萧索边心常不乐。\n近见行人畏白龙，遥闻公主愁黄鹤。\n阳春半，岐路间，瑶台苑，玉门关。\n百花芳树红将歇，二月兰皋绿未还。\n阵云不散鱼龙水，雨雪犹飞鸿鹄山。\n山嶂绵连那可极，路远辛勤梦颜色。\n北堂萱草不寄来，东园桃李长相忆。\n汉将纷纭攻战盈，胡寇萧条幽朔清。\n韩昌拜节偏知送，郑吉驱旌坐见迎。\n火绝烟沈左西极，谷静山空右北平。\n但得将军能百胜，不须天子筑长城。",
        "dynasty": "唐",
        "collection_info": null
    },
    {
        "title": "朝退",
        "author": "李适之",
        "content": "朱门长不闭，亲友恣相过。\n年今将半百，不乐復如何。",
        "dynasty": "唐",
        "collection_info": null
    },
    {
        "title": "罢相作",
        "author": "李适之",
        "content": "避贤初罢相，乐圣且衔杯。\n为问门前客，今朝几箇来。",
        "dynasty": "唐",
        "collection_info": null
    },
    {
        "title": "题汉州西湖",
        "author": "房管",
        "content": "高流缠峻隅，城下缅丘墟。\n决渠信浩荡，潭岛成江湖。\n结宇依迴渚，水中信可居。\n三伏气不蒸，四达暑自徂。\n同人千里驾，邻国五马车。\n月出共登舟，风生随所如。\n举麾指极浦，欲极更盘纡。\n缭绕各殊致，夜尽情有余。\n遭乱意不开，即理还暂祛。\n安得长晤语，使我忧更除。",
        "dynasty": "唐",
        "collection_info": null
    },
    {
        "title": "咏方圆动静",
        "author": "李泌",
        "content": "方如行义，圆如用智。\n动如逞才，静如遂意。",
        "dynasty": "唐",
        "collection_info": null
    },
    {
        "title": "长歌行",
        "author": "李泌",
        "content": "天覆吾，地载吾，天地生吾有意无。\n不然绝粒昇天衢，不然鸣珂游帝都。\n焉能不贵復不去，空作昂藏一丈夫。\n一丈夫兮一丈夫，千生气志是良图。\n请君看取百年事，业就扁舟泛五湖。",
        "dynasty": "唐",
        "collection_info": null
    },
    {
        "title": "奉和圣制中和节曲江宴百僚",
        "author": "李泌",
        "content": "风俗时有变，中和节惟新。\n轩车双阙下，宴会曲江滨。\n金石何铿锵，簪缨亦纷纶。\n皇恩降自天，品物感知春。\n慈恩匝寰瀛，歌咏同君臣。",
        "dynasty": "唐",
        "collection_info": null
    },
    {
        "title": "奉和圣制重阳赐会聊示所怀",
        "author": "李泌",
        "content": "大唐造昌运，品物荷时成。\n乘秋逢令节，锡宴欢羣情。\n俯临秦山川，高会汉公卿。\n未追赤松子，且泛黄菊英。\n赓歌圣人作，海内同休明。",
        "dynasty": "唐",
        "collection_info": null
    },
    {
        "title": "句",
        "author": "李泌",
        "content": "青青东门柳，岁晏復憔悴。\n良弓摧折久，谁识是龙韬。\n旋沫翻成碧玉池，添酥散出琉璃眼。",
        "dynasty": "唐",
        "collection_info": null
    },
    {
        "title": "享太庙乐章 广运舞",
        "author": "郭子仪",
        "content": "于赫皇祖，昭明有融。\n惟文之德，惟武之功。\n河海静谧，车书混同。\n虔恭孝飨，穆穆玄风。",
        "dynasty": "唐",
        "collection_info": null
    },
    {
        "title": "享太庙乐章 保大舞",
        "author": "郭子仪",
        "content": "于穆文考，圣神昭彰。\n箫勺羣慝，含光远方。\n万物茂遂，九夷宾王。\n愔愔云韶，德音不忘。",
        "dynasty": "唐",
        "collection_info": null
    },
    {
        "title": "百子池",
        "author": "张谔",
        "content": "旧闻百子汉家池，汉家渌水今逶迤。\n宫女厌镜笑窥池，身前影后不相见。",
        "dynasty": "唐",
        "collection_info": null
    },
    {
        "title": "东封山下宴羣臣",
        "author": "张谔",
        "content": "万里扈封峦，羣公遇此欢。\n幔城连夜静，霜仗满空寒。\n辇路宵烟合，旌门晓月残。\n明朝陪圣主，山下礼圆坛。",
        "dynasty": "唐",
        "collection_info": null
    },
    {
        "title": "三日岐王宅",
        "author": "张谔",
        "content": "玉女贵妃生，嫛婗始发声。\n金盆浴未了，綳子绣初成。\n翡翠雕芳缛，真珠帖小缨。\n何时学健步？鬬取落花轻。",
        "dynasty": "唐",
        "collection_info": null
    },
    {
        "title": "满月",
        "author": "张谔",
        "content": "社金流茂祉，庭玉表奇才。\n竹似因谈植，兰疑入梦栽。\n乌将八子去，凤逐九雏来。\n今夜明珠色，当随满月开。",
        "dynasty": "唐",
        "collection_info": null
    },
    {
        "title": "岐王山亭",
        "author": "张谔",
        "content": "王家傍绿池，春色正相宜。\n岂有楼台好，兼看草树奇。\n石榴天上叶，椰子日南枝。\n出入千门裏，年年乐未移。",
        "dynasty": "唐",
        "collection_info": null
    },
    {
        "title": "岐王席上咏美人",
        "author": "张谔",
        "content": "半额画双蛾，盈盈烛下歌。\n玉杯寒意少，金屋夜情多。\n香艳王分帖，裙娇敕赐罗。\n平阳莫相妬，唤出不如他。",
        "dynasty": "唐",
        "collection_info": null
    },
    {
        "title": "还京",
        "author": "张谔",
        "content": "朱绂临秦望，皇华赴洛桥。\n文章南渡越，书奏北归朝。\n树入江云尽，城衔海月遥。\n秋风将客思，川上晚萧萧。",
        "dynasty": "唐",
        "collection_info": null
    },
    {
        "title": "赠吏部孙员外济",
        "author": "张谔",
        "content": "天子爱贤才，星郎入拜来。\n明光朝半下，建礼直初迴。\n名带含香发，文随绮幕开。\n披云自有镜，从此照仙台。",
        "dynasty": "唐",
        "collection_info": null
    },
    {
        "title": "送李着作倅杭州",
        "author": "张谔",
        "content": "辍史空三署，题舆佐一方。\n祖筵开霁景，征陌直朝光。\n水陆风烟隔，秦吴道路长。\n伫闻敷善政，邦国咏惟康。",
        "dynasty": "唐",
        "collection_info": null
    },
    {
        "title": "九日",
        "author": "张谔",
        "content": "秋来林下不知春，一种佳游事也均。\n绛叶从朝飞着夜，黄花开日未成旬。\n将曛陌树频惊鸟，半醉归途数问人。\n城远登高倂九日，茱萸凡作几年新。",
        "dynasty": "唐",
        "collection_info": null
    },
    {
        "title": "延平门高斋亭子应岐王教",
        "author": "张谔",
        "content": "花源药屿凤城西，翠幕纱窗莺乱啼。\n昨夜蒲萄初上架，今朝杨柳半垂堤。\n片片仙云来渡水，双双燕子共衔泥。\n请语东风催后骑，倂将歌舞向前溪。",
        "dynasty": "唐",
        "collection_info": null
    },
    {
        "title": "九日宴",
        "author": "张谔",
        "content": "秋叶风吹黄飒飒，晴云日照白鳞鳞。\n归来得问茱萸女，今日登高醉几人。",
        "dynasty": "唐",
        "collection_info": null
    },
    {
        "title": "从军",
        "author": "刘庭琦",
        "content": "朔风吹寒塞，胡沙千万里。\n阵云出岱山，孤月生海水。\n决胜方求敌，衔恩本轻死。\n萧萧牧马鸣，中夜拔劒起。",
        "dynasty": "唐",
        "collection_info": null
    },
    {
        "title": "奉和圣制瑞雪篇",
        "author": "刘庭琦",
        "content": "紫宸飞雪晓裴回，层阁重门雪照开。\n九衢皛耀浮埃尽，千品差池贽帛来。\n何处田中非种玉，谁家院裏不生梅？\n埋云翳景无穷已，因风落地吹还起。\n先过翡翠宝房中，转入鸳鸯金殿裏。\n美人含笑出联翩，艳逸相轻鬬容止。\n罗衣点着浑是花，玉手抟来半成水。\n奕奕纷纷何所如，顿忆杨园二月初。\n羞同班女高秋扇，欲照明王乙夜书。\n姑射山中符圣寿，芙蓉阙下降神车。\n愿随睿泽流无限，长报丰年贵有余。",
        "dynasty": "唐",
        "collection_info": null
    },
    {
        "title": "咏木槿树题武进文明府厅",
        "author": "刘庭琦",
        "content": "物情良可见，人事不胜悲。\n莫恃朝荣好，君看暮落时。",
        "dynasty": "唐",
        "collection_info": null
    },
    {
        "title": "铜雀台",
        "author": "刘庭琦",
        "content": "铜台宫观委灰尘，魏主园林漳水滨。\n即今西望犹堪思，况復当时歌舞人。",
        "dynasty": "唐",
        "collection_info": null
    },
    {
        "title": "失白鹰",
        "author": "郑繇",
        "content": "白锦文章乱，丹霄羽翮齐。\n云中呼暂下，雪裏放还迷。\n梁苑惊池鹜，陈仓拂野鸡。",
        "dynasty": "唐",
        "collection_info": null
    },
    {
        "title": "经慈涧题",
        "author": "郑繇",
        "content": "岸与恩同广，波将慈共深。\n涓涓劳日夜，长似下流心。",
        "dynasty": "唐",
        "collection_info": null
    },
    {
        "title": "奉和御制平胡",
        "author": "韩休",
        "content": "南牧正纷纷，长河起塞氛。\n玉符征选士，金钺拜将军。\n迭鼓摇边吹，连旌暗朔云。\n祅星乘夜落，害气入朝分。\n始见幽烽警，俄看烈火焚。\n功成奏凯乐，战罢策归勋。\n盛德陈清庙，神谟属大君。\n叨荣逢偃羽，率舞咏时文。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "韩休",
        "content": "一德光台象，三军掌夏卿。\n来威申庙略，出总叶师贞。\n受钺辞金殿，凭轩去鼎城。\n曙光摇组甲，疎吹绕云旌。\n左律方先凯，中鼙即训兵。\n定功彰武事，陈颂纪天声。\n祖宴初留赏，宸章更宠行。\n车徒零雨送，林野夕阴生。\n路极河流远，川长朔气平。\n南辕迟返斾，归奏谒承明。",
        "dynasty": "唐",
        "collection_info": null
    },
    {
        "title": "祭汾阴乐章",
        "author": "韩休",
        "content": "于穆浚哲，维清缉熙。\n肃事昭配，永言孝思。\n涤濯静嘉，馨香在兹。\n神之听之，用受福釐。",
        "dynasty": "唐",
        "collection_info": null
    },
    {
        "title": "征君宅",
        "author": "许景先",
        "content": "征君昔嘉遯，抗迹遗俗尘。\n了心悟有物，乘化游无垠。\n道丧历千载，復存颍阳真。\n上虞佳山水，晚岁耽隐沦。\n内史既解绶，支公亦相亲。\n儒道匪远理，意胜聊自欣。\n洄沿南溪夕，流浪东山春。\n石壁践丹景，金潭冒绿苹。\n探炼备海峤，赏心寓情人。\n奈何灵仙骨，锹翮瑶池津。\n寥寥虚白宇，夙剏招提因。\n家风缅多尚，玄德谢无邻。\n谬陪金门彦，矫迹侍紫宸。\n皇恩竟已矣，遗烈庶不泯。",
        "dynasty": "唐",
        "collection_info": null
    },
    {
        "title": "折柳篇",
        "author": "许景先",
        "content": "春色东来度渭桥，青门垂柳百千条。\n长杨西连建章路，汉家林苑纷无数。\n萦花始遍合欢枝，游丝半罥相思树。\n春楼初日照南隅，柔条垂绿扫金铺。\n宝钗新梳倭堕髻，锦带交垂连理襦。\n自怜柳塞淹戎幕，银烛长啼愁梦着。\n芳树朝催玉管新，春风夜染罗衣薄。\n城头杨柳已如丝，今年花落去年时。\n折芳远寄相思曲，为惜容华难再持。",
        "dynasty": "唐",
        "collection_info": null
    },
    {
        "title": "奉和御制春台望",
        "author": "许景先",
        "content": "睿德在青阳，高居视中县。\n秦城连凤阙，汉寝疏龙殿。\n文物照光辉，郊畿郁葱蒨。\n千门望成锦，八水明如练。\n复道晓光披，宸游出禁移。\n瑞气朝浮五云阁，祥光夜吐万年枝。\n兰叶负龟初荐祉，桐花集凤更来仪。\n秦汉生人凋力役，阿房甘泉构云碧。\n汾祠雍畤望通天，玉堂宣室坐长年。\n鼓钟西接咸阳观，苑囿南通鄠杜田。\n明主卑宫诫前失，辅德钦贤政惟一。\n昆虫不夭在春蒐，稼穑常艰重农术。\n邦家已荷圣谟新，犹闻俭陋惜中人。\n豫奉北辰齐七政，长歌东武抃千春。",
        "dynasty": "唐",
        "collection_info": null
    },
    {
        "title": "阳春怨",
        "author": "许景先",
        "content": "红树晓莺蹄，春风暖翠闺。\n雕笼熏绣被，珠履踏金堤。\n芍药花初吐，菖蒲叶正齐。\n藁砧当此日，行役向辽西。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "许景先",
        "content": "文武承邦式，风云感国祯。\n王师亲赋政，庙略久论兵。\n汉主知三杰，周官统六卿。\n四方分阃受，千里坐谋成。\n介胄辞前殿，壶觞宿左营。\n赏延颁赐重，宸赠出车荣。\n龙武三军气，鱼铃五校名。\n郊云驻旌羽，边吹引金钲。\n训旅方称德，安人更克贞。\n伫看铭石罢，同听凯歌声。",
        "dynasty": "唐",
        "collection_info": null
    },
    {
        "title": "咏史",
        "author": "王丘",
        "content": "高洁非养正，盛名亦险艰。\n伟哉谢安石，携妓入东山。\n云岩响金奏，空水滟朱颜。\n兰露滋香泽，松风鸣佩环。\n歌声入空尽，舞影到池闲。\n杳眇同天上，繁华非代间。\n卷舒混名迹，纵诞无忧患。\n何必苏门子，冥然闭清关。",
        "dynasty": "唐",
        "collection_info": null
    },
    {
        "title": "奉和圣制荅张说扈从南出鼠雀谷之作",
        "author": "王丘",
        "content": "襟带三秦接，旗常万乘过。\n阳原淑气早，阴谷冱寒多。\n花缛前茅仗，霜严后殿戈。\n代云开晋岭，江雁入汾河。\n北土分尧俗，南风动舜歌。\n一闻天乐唱，恭逐万人和。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "王丘",
        "content": "德业蕴时宗，幽符梦象通。\n台司计祈父，师律总元戎。\n出入敷能政，谋猷体至公。\n赠行光睿什，宴别感宸衷。\n文炳高天曜，恩垂湛露融。\n建牙之塞表，鸣鼓接云中。\n策密鬼神秘，威成剑骑雄。\n朔门正炎月，兵气已秋风。\n肃杀从此始，方知胡运穷。",
        "dynasty": "唐",
        "collection_info": null
    },
    {
        "title": "过贾六",
        "author": "苏晋",
        "content": "主人病且闲，客来情弥适。\n一酌復一笑，不知日将夕。\n昨来属欢游，于今尽成昔。\n努力持所趣，空名定何益。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "苏晋",
        "content": "方汉比周年，兴王合在宣。\n亟闻降虏拜，復覩出师篇。\n祈父万邦式，英猷三略传。\n算车申夏政，茇舍启戎田。\n严问盟胡苑，军容济洛川。\n皇情怅关斾，诏饯列郊筵。\n路接禁园草，池分御井莲。\n离声轸去角，居念断归蝉。\n三捷岂云尔，七擒良信然。\n具僚诚寄望，奏凯秋风前。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "崔禹锡",
        "content": "供帐何煌煌，公其抚朔方。\n羣僚咸饯酌，明主降离章。\n关塞重门下，郊岐禁苑傍。\n练兵宜雨洗，卧鼓候风凉。\n炎景宁云惮，神谋肃所将。\n旌摇天月迥，骑入塞云长。\n赫赫皇威振，油油圣泽滂。\n非惟按车甲，兼以正封疆。\n叱诧阴山道，澄清翰海阳。\n虏垣行决胜，台座伫为光。",
        "dynasty": "唐",
        "collection_info": null
    },
    {
        "title": "恩敕尚书省僚宴昆明池应制",
        "author": "张嘉贞",
        "content": "灵沼初开汉，神池旧浴尧。\n昔人徒习武，明代此闻韶。\n地脉山川胜，天恩雨露饶。\n时光牵利舸，春淑覆柔条。\n芳酝酲千日，华笺落九霄。\n幸承欢赉重，不觉醉归遥。",
        "dynasty": "唐",
        "collection_info": null
    },
    {
        "title": "奉和早登太行山中言志应制",
        "author": "张嘉贞",
        "content": "明发扈山巅，飞龙高在天。\n山南平对巩，山北远通燕。\n瞻彼冈峦峻，凭兹士马妍。\n九圻行若砥，万谷辗如川。\n罗网开三面，闾阎问百年。\n泽将春雪比，文共晓星连。\n徯后逢今圣，登台谢曩贤。\n唯余事君节，不让古人先。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "张嘉贞",
        "content": "天锡我宗盟，元戎付夏卿。\n多才兼将相，必勇独横行。\n经纬称人杰，文章作代英。\n山川看是阵，草木想为兵。\n不待河冰合，犹防塞月明。\n有谋当繫丑，无战且绥氓。\n阃外传三略，云中冀一平。\n感恩同义激，怅别屡魂惊。\n直视前旌掣，遥闻后骑鸣。\n还期方定日，復此出郊迎。",
        "dynasty": "唐",
        "collection_info": null
    },
    {
        "title": "句",
        "author": "张嘉贞",
        "content": "河鱼未上冻，江蛰已闻雷。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "卢从愿",
        "content": "上将发文昌，中军静朔方。\n占星引旌节，择日拜坛场。\n礼乐临轩送，威声出塞扬。\n安边俟帷幄，制胜在岩廊。\n作鼓将军气，投醪壮士觞。\n戒途遵六月，离赠动三光。\n槐路清梅暑，蘅皋起麦凉。\n时文仰雄伯，耀武震遐荒。\n衽席知无战，兵戈示不忘。\n伫闻歌杕杜，凯入繫名王。",
        "dynasty": "唐",
        "collection_info": null
    },
    {
        "title": "祭汾阴乐章",
        "author": "卢从愿",
        "content": "坤元载物，阳乐发生。\n播植资始，品彙咸亨。\n列俎棊布，方坛砥平。\n神歆禋祀，后德惟明。",
        "dynasty": "唐",
        "collection_info": null
    },
    {
        "title": "长门怨",
        "author": "袁晖",
        "content": "早知君爱歇，本自无萦妒。\n谁使恩情深，今来反相误。\n愁眠罗帐晓，泣坐金闺暮。\n独有梦中魂，犹言意如故。",
        "dynasty": "唐",
        "collection_info": null
    },
    {
        "title": "铜雀妓",
        "author": "袁晖",
        "content": "君爱本相饶，从来似舞腰。\n那堪攀玉座，肠断望陵朝。\n怨着情无主，哀凝曲不调。\n况临松日暮，悲吹坐萧萧。",
        "dynasty": "唐",
        "collection_info": null
    },
    {
        "title": "正月闺情",
        "author": "袁晖",
        "content": "正月金闺裏，微风绣户间。\n晓魂怜别梦，春思逼啼颜。\n遶砌梅堪折，当轩树未攀。\n岁华庭北上，何日度阳关。",
        "dynasty": "唐",
        "collection_info": null
    },
    {
        "title": "二月闺情",
        "author": "袁晖",
        "content": "二月韶光好，春风香气多。\n园中花巧笑，林裏鸟能歌。\n有恨离琴瑟，无情着绮罗。\n更听春燕语，妾亦不如他。",
        "dynasty": "唐",
        "collection_info": null
    },
    {
        "title": "三月闺情",
        "author": "袁晖",
        "content": "三月春将尽，空房妾独居。\n蛾眉愁自结，鬓髪没情梳。\n□□□□□，□□□□□。\n□□□□□，□□□□□。",
        "dynasty": "唐",
        "collection_info": null
    },
    {
        "title": "七月闺情",
        "author": "袁晖",
        "content": "七月坐凉宵，金波满丽谯。\n容华芳意改，枕席怨情饶。\n锦字沾愁泪，罗裙缓细腰。\n不如银汉女，岁岁鹊成桥。",
        "dynasty": "唐",
        "collection_info": null
    },
    {
        "title": "奉和圣制荅张说扈从南出雀鼠谷之作",
        "author": "袁晖",
        "content": "魏国山河险，周王警跸迴。\n九旗云际出，万骑谷中来。\n石路行将尽，烟郊望忽开。\n赏矜垂柳报，春畏落花催。\n兴逸横汾什，恩褒作颂才。\n小臣瞻日月，延首咏康哉。",
        "dynasty": "唐",
        "collection_info": null
    },
    {
        "title": "奉和圣制送张尚书巡边",
        "author": "袁晖",
        "content": "出师宣九命，分阃用三台。\n始应幕中画，言从天上来。\n丹青不独任，韬略遂双该。\n坐见威棱洽，弥彰事业恢。\n旌旗晓云送，鞞鼓朔风催。\n虏气消残月，边声韵落梅。\n羽书雄北地，龙漠寝南垓。\n宠战黄金尽，输诚白日迴。\n离章宸翰发，祖讌国门开。\n欲识恩华盛，平生文武材。",
        "dynasty": "唐",
        "collection_info": null
    },
    {
        "title": "奉和圣制荅张说扈从南出雀鼠谷",
        "author": "王光庭",
        "content": "省俗恩将遍，巡方路稍迴。\n寒随汾谷尽，春逐晋郊来。\n云骑传行漏，烟旄引从台。\n惠风初应律，和气正调梅。\n雅颂通宸咏，天文接曙台。\n灞陵桃李色，应待日华开。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "王光庭",
        "content": "贤相德符充，朝推文武雄。\n海波先若镜，关草豫从风。\n钺助将军勇，威成天子功。\n琼章九霄发，锡宴五衢通。\n玉辗龙盘带，金装凤勒骢。\n虎貔纷儗儗，河洛振熊熊。\n戈剑千霜白，旌旗万火红。\n示刑夷夏变，流惠鬼方同。\n寇息军容偃，尘销朔野空。\n用师敷礼乐，非是为獯戎。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "徐知仁",
        "content": "圣德膺三统，皇恩被八埏。\n大明均照物，小丑未宁边。\n国相台衡重，元戎庙略宣。\n紫泥方受命，黄石乃推贤。\n问辠阴山下，安人属国前。\n度关行照月，乘障坐消烟。\n北阙纡宸藻，南桥列祖筵。\n耀威当夏日，杀气指秋天。\n鞞鼓鼋鼍振，旌旗鸟兽悬。\n由来词翰手，今见勒燕然。",
        "dynasty": "唐",
        "collection_info": null
    },
    {
        "title": "奉和勅赐公主镜",
        "author": "席豫",
        "content": "令节颁龙镜，仙辉下凤台。\n含灵万象入，写照百花开。\n色与皇明散，光随圣泽来。\n妍媸冰鑑裏，从此愧非才。",
        "dynasty": "唐",
        "collection_info": null
    },
    {
        "title": "江行纪事二首 一",
        "author": "席豫",
        "content": "飘飖任舟楫，迴合傍江津。\n后浦情犹在，前山赏更新。\n树深烟幂幂，滩浅石磷磷。\n川路南行远，淹留惜此辰。",
        "dynasty": "唐",
        "collection_info": null
    },
    {
        "title": "江行纪事二首 二",
        "author": "席豫",
        "content": "江汛春风势，山楼曙月辉。\n猿攀紫岩饮，鸟拂清潭飞。\n古树崩沙岸，新苔覆石矶。\n津途赏无限，征客蹔忘归。",
        "dynasty": "唐",
        "collection_info": null
    },
    {
        "title": "奉和圣制答张说南出雀鼠谷",
        "author": "席豫",
        "content": "鸣銮初幸代，旋盖欲横汾。\n山尽千旗出，郊平五校分。\n前林已暄景，后壑尚寒氛。\n风送箫韶曲，花铺黼黻文。\n盐梅推上宰，礼乐统中军。\n献赋纡天札，飘飖飞白云。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "席豫",
        "content": "圣主重兵权，分符属大贤。\n中军仍执政，丞相復巡边。\n翕习戎装动，张皇庙略宣。\n朝荣承睿札，野饯转行旃。\n亭障东缘海，沙场北际天。\n春冬见岩雪，朝夕候烽烟。\n已勒封山记，犹闻遣戍篇。\n五营将月合，八阵与云连。\n经略图方远，怀柔道更全。\n归来画麟阁，蔼蔼武功传。",
        "dynasty": "唐",
        "collection_info": null
    },
    {
        "title": "祭汾阴乐章",
        "author": "韩思復",
        "content": "大乐和畅，殷荐明神。\n一降通感，八变必臻。\n有求斯应，无德不亲。\n降灵醉止，休征万人。",
        "dynasty": "唐",
        "collection_info": null
    },
    {
        "title": "祭汾阴乐章",
        "author": "刘晃",
        "content": "大君出震，有事郊禋。\n斋戒既肃，馨香毕陈。\n乐和礼备，候暖风春。\n恭惟降福，实赖明神。",
        "dynasty": "唐",
        "collection_info": null
    },
    {
        "title": "唐禅社首乐章 顺和",
        "author": "贺知章",
        "content": "至哉含柔德，万物资以生。\n常顺称厚载，流谦通变盈。\n圣心事能察，增广陈厥诚。\n黄祇僾如在，泰折俟咸亨。",
        "dynasty": "唐",
        "collection_info": null
    },
    {
        "title": "太和",
        "author": "贺知章",
        "content": "肃我成命，于昭黄只。\n裘冕而祀，陟降在斯。\n五音克备，八变聿施。\n缉熙肆靖，厥心匪离。",
        "dynasty": "唐",
        "collection_info": null
    },
    {
        "title": "太和 肃和",
        "author": "贺知章",
        "content": "黄祇是祗，我其夙夜。\n夤畏诚絜，匪遑宁舍。\n礼以琮玉，荐厥茅藉。\n念兹降康，胡宁克暇。",
        "dynasty": "唐",
        "collection_info": null
    },
    {
        "title": "太和 雍和",
        "author": "贺知章",
        "content": "夙夜宥密，不敢宁宴。\n五齐既陈，八音在县。\n粢盛以絜，房俎斯荐。\n惟德惟馨，尚兹克徧。",
        "dynasty": "唐",
        "collection_info": null
    },
    {
        "title": "太和 寿和",
        "author": "贺知章",
        "content": "惟以明发，有怀载殷。\n乐盈而反，礼顺其禋。\n立清以献，荐欲是亲。\n于穆不已，裒对斯臻。",
        "dynasty": "唐",
        "collection_info": null
    },
    {
        "title": "太和 福和",
        "author": "贺知章",
        "content": "穆穆天子，告成岱宗。\n大裘如濡，执珽有颙。\n乐以平志，礼以和容。\n上帝临我，云胡肃邕。",
        "dynasty": "唐",
        "collection_info": null
    },
    {
        "title": "太和 太和",
        "author": "贺知章",
        "content": "昭昭有唐，天俾万国。\n列祖应命，四宗顺则。\n申锡无疆，宗我同德。\n曾孙继绪，享神配极。",
        "dynasty": "唐",
        "collection_info": null
    },
    {
        "title": "太和 晚发",
        "author": "贺知章",
        "content": "江皋闻曙钟，轻栧理还舼。\n海潮夜约约，川露晨溶溶。\n始见沙上鸟，犹埋云外峰。\n故乡杳无际，明发怀朋从。",
        "dynasty": "唐",
        "collection_info": null
    },
    {
        "title": "奉和御制春台望",
        "author": "贺知章",
        "content": "青阳布王道，玄览陶真性。\n欣若天下春，高逾域中圣。\n神皋类观赏，帝里如悬镜。\n缭绕八川浮，岧峣双阙映。\n晓色徧昭阳，晴云卷建章。\n华滋的皪丹青树，颢气氤氲金玉堂。\n尚有灵蛇下鄜畤，还征瑞宝入陈仓。\n自昔秦奢汉穷武，后庭万余宫百数。\n旗回五丈殿千门，连绵南隥出西垣。\n广画螓蛾夸窈窕，罗生玳瑁象昆崙。\n乃睠天晴兴隐恤，古来土木良非一。\n荆临章观赵丛台，何如尧阶将禹室。\n层栏䆗窱下龙舆，清管逶迤半绮疏。\n一听南风引鸾舞，长谣北极仰鹑居。",
        "dynasty": "唐",
        "collection_info": null
    },
    {
        "title": "望人家桃李花",
        "author": "贺知章",
        "content": "山源夜雨度仙家，朝发东园桃李花。\n桃花红兮李花白，照灼城隅復南陌。\n南陌青楼十二重，春风桃李为谁容。\n弃置千金轻不顾，踟蹰五马谢相逢。\n徒言南国容华晚，遂叹西家飘落远。\n的皪长奉明光殿，氛氲半入披香苑。\n苑中珍木元自奇，黄金作叶白银枝。\n千年万岁不凋落，还将桃李更相宜。\n桃李从来露井傍，成蹊结影矜艳阳。\n莫道春花不可树，会持仙实荐君王。",
        "dynasty": "唐",
        "collection_info": null
    },
    {
        "title": "送人之军",
        "author": "贺知章",
        "content": "常经绝脉塞，復见断肠流。\n送子成今别，令人起昔愁。\n陇云晴半雨，边草夏先秋。\n万里长城寄，无贻汉国忧。",
        "dynasty": "唐",
        "collection_info": null
    },
    {
        "title": "奉和圣制送张说上集贤学士赐宴赋得谟字",
        "author": "贺知章",
        "content": "西学垂玄览，东堂发圣谟。\n天光烛武殿，时宰集鸿都。\n枯朽霑皇泽，翾飞舞帝梧。\n迹同游汗漫，荣是出泥涂。\n三叹承汤鼎，千欢接舜壶。\n微躯不可荅，空欲咏依蒲。",
        "dynasty": "唐",
        "collection_info": null
    },
    {
        "title": "奉和圣制送张说巡边",
        "author": "贺知章",
        "content": "荒憬尽怀忠，梯航已自通。\n九攻虽不战，五月尚持戎。\n遣戍征周牒，恢边重汉功。\n选车命元宰，授律取文雄。\n胄出天弧上，谋成帝幄中。\n诏旗分夏物，专土锡唐弓。\n帐宿伊川右，钲传晋苑东。\n饔人藉蕡实，乐正理丝桐。\n岐陌涵余雨，离川照晚虹。\n恭闻咏方叔，千载舞皇风。",
        "dynasty": "唐",
        "collection_info": null
    },
    {
        "title": "题袁氏别业",
        "author": "贺知章",
        "content": "主人不相识，偶坐为林泉。\n莫谩愁沽酒，囊中自有钱。",
        "dynasty": "唐",
        "collection_info": null
    },
    {
        "title": "咏柳",
        "author": "贺知章",
        "content": "碧玉妆成一树高，万条垂下绿丝縧。\n不知细叶谁裁出，二月春风似剪刀。",
        "dynasty": "唐",
        "collection_info": null
    },
    {
        "title": "采莲曲",
        "author": "贺知章",
        "content": "稽山罢雾郁嵯峨，镜水无风也自波。\n莫言春度芳菲尽，别有中流采芰荷。",
        "dynasty": "唐",
        "collection_info": null
    },
    {
        "title": "回乡偶书二首 一",
        "author": "贺知章",
        "content": "少小离家老大回，乡音难改鬓毛衰。\n儿童相见不相识，笑问客从何处来。",
        "dynasty": "唐",
        "collection_info": null
    },
    {
        "title": "回乡偶书二首 二",
        "author": "贺知章",
        "content": "离别家乡岁月多，近来人事半销磨。\n唯有门前镜湖水，春风不改旧时波。",
        "dynasty": "唐",
        "collection_info": null
    },
    {
        "title": "答朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。\n乡曲近来隹此味，遮渠不道是吴儿。",
        "dynasty": "唐",
        "collection_info": null
    },
    {
        "title": "句",
        "author": "贺知章",
        "content": "落花真好些，一醉一回颠。",
        "dynasty": "唐",
        "collection_info": null
    },
    {
        "title": "敬酬张九龄当涂界留赠之作",
        "author": "裴耀卿",
        "content": "茂先寔王佐，仲举信时英。\n气覩衝天发，人将下榻迎。\n珪符肃有命，江国远徂征。\n九派期方越，千钧或所轻。\n高帆出风迥，孤屿入云平。\n遄迈嗟于役，离忧空自情。\n餙簪陪早岁，接壤厕专城。\n旷别心弥轸，宏规义转倾。\n徒然恨饥渴，况乃讽瑶琼。",
        "dynasty": "唐",
        "collection_info": null
    },
    {
        "title": "酬张九龄使风见示",
        "author": "裴耀卿",
        "content": "兹地五湖隣，艰哉万里人。\n惊飙翻是託，危浪亦相因。\n宣室才华子，金闺讽议臣。\n承明有三人，去去速归轮。",
        "dynasty": "唐",
        "collection_info": null
    },
    {
        "title": "赠张丞相",
        "author": "宋鼎",
        "content": "汉上登飞幰，荆南历旧居。\n已尝临砌橘，更覩跃池鱼。\n盛德继微渺，深衷能卷舒。\n义申蓬阁际，情切庙堂初。\n郡挹文章美，人怀燮理余。\n皇恩傥照亮，岂厌承明庐。",
        "dynasty": "唐",
        "collection_info": null
    },
    {
        "title": "酬故人还山",
        "author": "宋鼎",
        "content": "举棹乘春水，归山抚岁华。\n碧潭宵见月，红树晚开花。\n肃穆轻风度，依微隐径斜。\n危亭暗松石，幽涧落云霞。\n思鸟吟高树，游鱼戏浅沙。\n安知余兴尽，相望紫烟赊。",
        "dynasty": "唐",
        "collection_info": null
    },
    {
        "title": "和张荆州九龄晨出郡舍林下",
        "author": "崔颂",
        "content": "优闲表政清，林薄赏秋成。\n江上悬晓月，往来亏復盈。\n天云抗真意，郡阁晦高名。\n坐啸应无欲，宁辜济物情。",
        "dynasty": "唐",
        "collection_info": null
    },
    {
        "title": "奉酬张洪州九龄江上见赠",
        "author": "孙翃",
        "content": "受命谳封疆，逢君牧豫章。\n于焉审虞芮，復尔共舟航。\n怅别秋阴尽，怀归客思长。\n江皋枉离赠，持此慰他乡。",
        "dynasty": "唐",
        "collection_info": null
    },
    {
        "title": "古意赠孙翃",
        "author": "徐仁友",
        "content": "南望缑氏岭，山居共涧阴。\n东西十数里，缅邈方寸心。\n云日落广厦，莺花对孤琴。\n琴中多苦调，悽切谁復寻。",
        "dynasty": "唐",
        "collection_info": null
    },
    {
        "title": "奉和姚令公驾幸温汤喜雪应制",
        "author": "苏绾",
        "content": "汉主新丰邑，周王尚父师。\n云符沛童唱，雪应海神期。\n林变惊春早，山明讶夕迟。\n况逢温液霈，恩重御裘诗。",
        "dynasty": "唐",
        "collection_info": null
    },
    {
        "title": "咏月",
        "author": "康庭芝",
        "content": "天使下西楼，光含万里秋。\n台前疑挂镜，帘外似悬钩。\n张尹将眉学，班姬取扇俦。\n佳期应借问，为报在刀头。",
        "dynasty": "唐",
        "collection_info": null
    },
    {
        "title": "山行见孤松成咏",
        "author": "张宣明",
        "content": "孤松郁山椒，肃爽凌清霄。\n既挺千丈干，亦生百尺条。\n青青恆一色，落落非一朝。\n大厦今已构，惜哉无人招。\n寒霜十二月，枝叶独不凋。",
        "dynasty": "唐",
        "collection_info": null
    },
    {
        "title": "使至三姓咽麵",
        "author": "张宣明",
        "content": "昔闻班家子，笔砚忽然投。\n一朝抚长劒，万里入荒陬。\n岂不服艰险，只思清国讐。\n山川去何岁，霜露几逢秋。\n玉塞已遐廓，铁关方阻修。\n东都日窅窅，西海此悠悠。\n卒使功名建，长封万里侯。",
        "dynasty": "唐",
        "collection_info": null
    },
    {
        "title": "新都南亭别郭大元振",
        "author": "卢崇道",
        "content": "竹径女萝蹊，莲洲文石堤。\n静深人俗断，寻翫往还迷。\n碧潭秀初月，素林惊夕栖。\n褰幌纳鸟侣，罢琴听猨啼。\n佳辰改宿昔，胜寄在暌携。\n长怀赏心爱，如玉復如珪。",
        "dynasty": "唐",
        "collection_info": null
    },
    {
        "title": "登翅头山题俨公石壁",
        "author": "包融",
        "content": "晨登翅头山，山曛黄雾起。\n却瞻迷向背，直下失城市。\n暾日衔东郊，朝光生邑里。\n扫除诸烟氛，照出众楼雉。\n青为洞庭山，白是太湖水。\n苍茫远郊树，倏忽不相似。\n万象以区别，森然共盈几。\n坐令开心胸，渐觉落尘滓。\n北岩千余仞，结庐谁家子。\n愿陪中峯游，朝暮白云裏。",
        "dynasty": "唐",
        "collection_info": null
    },
    {
        "title": "阮公啸台",
        "author": "包融",
        "content": "荒台森荆杞，蒙笼无上路。\n传是古人迹，阮公长啸处。\n至今清风来，时时动林树。\n逝者共已远，升攀想遗趣。\n静然荒榛门，久之若有悟。\n灵光未歇灭，千载知仰慕。",
        "dynasty": "唐",
        "collection_info": null
    },
    {
        "title": "酬忠公林亭",
        "author": "包融",
        "content": "江外有真隐，寂居岁已侵。\n结庐近西术，种树久成阴。\n人迹乍及户，车声遥隔林。\n自言解尘事，咫尺能辎尘。\n为道岂庐霍，会静由吾心。\n方秋院木落，仰望日萧森。\n持我兴来趣，采菊行相寻。\n尘念到门尽，远情对君深。\n一谈入理窟，再索破幽襟。\n安得山中信，致书移尚禽。",
        "dynasty": "唐",
        "collection_info": null
    },
    {
        "title": "送国子张主簿",
        "author": "包融",
        "content": "湖岸缆初解，莺啼别离处。\n遥见舟中人，时时一迴顾。\n坐悲芳岁晚，花落青轩树。\n春梦随我心，悠扬逐君去。",
        "dynasty": "唐",
        "collection_info": null
    },
    {
        "title": "和陈校书省中翫雪",
        "author": "包融",
        "content": "芸阁朝来雪，飘飖正满空。\n褰开明月下，校理落花中。\n色向怀铅白，光因翰简融。\n能令草玄者，迴思入流风。",
        "dynasty": "唐",
        "collection_info": null
    },
    {
        "title": "和崔会稽咏王兵曹厅前涌泉势城中字",
        "author": "包融",
        "content": "茂德来征应，流泉入咏歌。\n含灵符上善，作字表中和。\n有草恆垂露，无风欲偃波。\n为看人共水，清白定谁多。",
        "dynasty": "唐",
        "collection_info": null
    },
    {
        "title": "赋得岸花临水发",
        "author": "包融",
        "content": "笑笑傍溪花，丛丛逐岸斜。\n朝开川上日，夜发浦中霞。\n照灼如临镜，䒠茸胜浣纱。\n春来武陵道，几树落仙家。",
        "dynasty": "唐",
        "collection_info": null
    },
    {
        "title": "武陵桃源送人",
        "author": "包融",
        "content": "武陵川径入幽遐，中有鸡犬秦人家。\n先时见者为谁耶，源水今流桃復花。",
        "dynasty": "唐",
        "collection_info": null
    },
    {
        "title": "和荐福寺英公新构禅堂",
        "author": "丁仙芝",
        "content": "上人久弃世，中道自忘筌。\n寂照出羣有，了心清众缘。\n所以于此地，筑馆开青莲。\n果药罗砌下，烟虹垂户前。\n咒中洒甘露，指处流香泉。\n禅远目无事，体清宵不眠。\n枳闻庐山法，松入汉阳禅。\n一枕西山外，虚舟常浩然。",
        "dynasty": "唐",
        "collection_info": null
    },
    {
        "title": "赠朱中书",
        "author": "丁仙芝",
        "content": "十年种田滨五湖，十年遭涝尽为芜。\n频年井税常不足，今年缗钱谁为输。\n东邻转谷五之利，西邻贩缯日已贵。\n而我守道不迁业，谁能肯敢效此事。\n紫微侍郎白虎殿，出入通籍迴天眷。\n晨趋綵笔柏梁篇，昼出雕盘大官膳。\n会应怜尔居素约，可即长年守贫贱。",
        "dynasty": "唐",
        "collection_info": null
    },
    {
        "title": "戏赠姚侍御",
        "author": "丁仙芝",
        "content": "繁霜晓幕鸣柏乌，待子兽炭然金炉。\n重门启锁紫髯胡，新披骢马陇西驹。\n头戴獬豸急晨趋，明光殿前见天子，今日应弹佞倖夫。",
        "dynasty": "唐",
        "collection_info": null
    },
    {
        "title": "余杭醉歌赠吴山人",
        "author": "丁仙芝",
        "content": "晓幕红襟燕，春城白项乌。\n只来梁上语，不向府中趋。\n城头坎坎鼓声曙，满庭新种樱桃树。\n桃花昨夜撩乱开，当轩发色映楼台。\n十千兑得余杭酒，二月春城长命杯。\n酒后留君待明月，还将明月送君回。",
        "dynasty": "唐",
        "collection_info": null
    },
    {
        "title": "京中守岁",
        "author": "丁仙芝",
        "content": "守岁多然烛，通宵莫掩扉。\n客愁当暗满，春色向明归。\n玉斗巡初匝，银河落渐微。\n开正献岁酒，千里间庭闱。",
        "dynasty": "唐",
        "collection_info": null
    },
    {
        "title": "渡扬子江",
        "author": "丁仙芝",
        "content": "桂檝中流望，空波两畔明。\n林开扬子驿，山出润州城。\n海尽边阴静，江寒朔吹生。\n更闻风叶下，淅沥度秋声。",
        "dynasty": "唐",
        "collection_info": null
    },
    {
        "title": "长宁公主旧山池",
        "author": "丁仙芝",
        "content": "平阳旧池馆，寂寞使人愁。\n座卷流黄簟，帘垂白玉钩。\n庭闲花自落，门闭水空流。\n追想吹箫处，应随仙鹤游。",
        "dynasty": "唐",
        "collection_info": null
    },
    {
        "title": "剡溪馆闻笛",
        "author": "丁仙芝",
        "content": "夜久闻羗笛，寥寥虚客堂。\n山空响不散，溪静曲宜长。\n草木生边气，城池泛夕凉。\n虚然异风出，髣髴宿平阳。",
        "dynasty": "唐",
        "collection_info": null
    },
    {
        "title": "越裳贡白雉",
        "author": "丁仙芝",
        "content": "圣哲承休运，伊夔列上台。\n覃恩丹徼远，入贡素翚来。\n北阙欣初见，南枝顾未迴。\n敛容残雪净，矫翼片云开。\n驯扰将无惧，翻飞幸不猜。\n甘从上林裏，饮啄自徘徊。",
        "dynasty": "唐",
        "collection_info": null
    },
    {
        "title": "江南曲五首 一",
        "author": "丁仙芝",
        "content": "长干斜路北，近浦是儿家。\n有意来相访，明朝出浣纱。",
        "dynasty": "唐",
        "collection_info": null
    },
    {
        "title": "江南曲五首 二",
        "author": "丁仙芝",
        "content": "发向横塘口，船开值急流。\n知郎旧时意，且请拢船头。",
        "dynasty": "唐",
        "collection_info": null
    },
    {
        "title": "江南曲五首 三",
        "author": "丁仙芝",
        "content": "昨暝逗南陵，风声波浪阻。\n入浦不逢人，归家谁信汝。",
        "dynasty": "唐",
        "collection_info": null
    },
    {
        "title": "江南曲五首 四",
        "author": "丁仙芝",
        "content": "未晓已成妆，乘潮去茫茫。\n因从京口渡，使报邵陵王。",
        "dynasty": "唐",
        "collection_info": null
    },
    {
        "title": "江南曲五首 五",
        "author": "丁仙芝",
        "content": "始下芙蓉楼，言发琅琊岸。\n急为打船开，恶许傍人见。",
        "dynasty": "唐",
        "collection_info": null
    },
    {
        "title": "句",
        "author": "丁仙芝",
        "content": "穷花常闭户，秋城闻捣衣。\n树迴早秋色，川长迟落晖。",
        "dynasty": "唐",
        "collection_info": null
    },
    {
        "title": "石桥琪树",
        "author": "蔡隐丘",
        "content": "山上天将近，人间路渐遥。\n谁当云裏见，知欲渡仙桥。",
        "dynasty": "唐",
        "collection_info": null
    },
    {
        "title": "句",
        "author": "蔡隐丘",
        "content": "整巾千嶂耸，曳履百泉鸣。",
        "dynasty": "唐",
        "collection_info": null
    },
    {
        "title": "奉和扈从温泉宫承恩赐浴",
        "author": "蔡希周",
        "content": "天行云从指骊宫，浴日余波锡诏同。\n綵殿氤氲拥香溜，纱窗宛转闭和风。\n来将兰气衝皇泽，去引星文捧碧空。\n自怜遇坎便能止，愿托仙槎路未通。",
        "dynasty": "唐",
        "collection_info": null
    },
    {
        "title": "同家兄题渭南王公别业",
        "author": "蔡希寂",
        "content": "好闲知在家，退迹何必深。\n不出人境外，萧条江海心。\n轩车自来往，空名对清阴。\n川涘将钓玉，乡亭期散金。\n素晖射流濑，翠色绵森林。\n曾为诗书癖，宁惟耕稼任。\n吾兄许微尚，枉道来相寻。\n朝庆老莱服，夕闲安道琴。\n文章遥颂美，寤寐增所钦。\n既郁苍生望，明时岂陆沈。",
        "dynasty": "唐",
        "collection_info": null
    },
    {
        "title": "登福先寺上方然公禅室",
        "author": "蔡希寂",
        "content": "名都标佛剎，梵构临河干。\n举目上方峻，森森青翠攒。\n步登诸劫尽，忽造浮云端。\n当暑敞扃闼，却嫌絺绤寒。\n禅房最高顶，静者殊闲安。\n疎雨向空城，数峯帘外盘。\n午钟振衣坐，招我同一餐。\n真味杂饴露，众香唯茝兰。\n晚来恣偃俛，茶果仍留欢。",
        "dynasty": "唐",
        "collection_info": null
    },
    {
        "title": "陕中作",
        "author": "蔡希寂",
        "content": "西别秦关近，东行陕服长。\n川原余让畔，歌吹忆遗棠。\n河水流城下，山云起路傍。\n更怜栖泊处，池馆绕林篁。",
        "dynasty": "唐",
        "collection_info": null
    },
    {
        "title": "洛阳客舍逢祖咏留宴",
        "author": "蔡希寂",
        "content": "绵绵钟漏洛阳城，客舍贫居绝送迎。\n逢君贳酒因成醉，醉后焉知世上情。",
        "dynasty": "唐",
        "collection_info": null
    },
    {
        "title": "赠张敬微",
        "author": "蔡希寂",
        "content": "大河东北望桃林，杂树冥冥结翠阴。\n不知君作神仙尉，特讶行来云雾深。",
        "dynasty": "唐",
        "collection_info": null
    },
    {
        "title": "江风行",
        "author": "张潮",
        "content": "壻贫如珠玉，壻富如埃尘。\n贫时不忘旧，富日多宠新。\n妾本富家女，与君为偶匹。\n惠好一何深，中门不曾出。\n妾有绣衣裳，葳蕤金缕光。\n念君贫且贱，易此从远方。\n远方三千里，思君心未已。\n日暮情更来，空望去时水。\n孟夏麦始秀，江上多南风。\n商贾归欲尽，君今尚巴东。\n巴东有巫山，窈窕神女颜。\n常恐游此方，果然不知还。",
        "dynasty": "唐",
        "collection_info": null
    },
    {
        "title": "襄阳行",
        "author": "张潮",
        "content": "玉盘转明珠，君心无定准。\n昨见襄阳客，剩说襄阳好无尽。\n襄汉水，岘山垂，汉水东流风北吹。\n只言一世长娇宠，那悟今朝见别离。\n君渡清羗渚，知人独不语。\n妾见鸟栖林，忆君相思深。\n莫作云间鸿，离声顾俦侣。\n尚如匣中劒，分形会同处。\n是君妇，识君情，怨君恨君为此行。\n下床一宿不可保，况乃万里襄阳城。\n襄阳传近大堤北，君到襄阳莫回惑。\n大堤诸女儿，怜钱不怜德。",
        "dynasty": "唐",
        "collection_info": null
    },
    {
        "title": "采莲词",
        "author": "张潮",
        "content": "朝出沙头日正红，晚来云起半江中。\n赖逢邻女曾相识，并着莲舟不畏风。",
        "dynasty": "唐",
        "collection_info": null
    },
    {
        "title": "江南行",
        "author": "张潮",
        "content": "茨菰叶烂别西湾，莲子花开犹未还。\n妾梦不离江水上，人传郎在凤凰山。",
        "dynasty": "唐",
        "collection_info": null
    },
    {
        "title": "长干行",
        "author": "张潮",
        "content": "忆昔深闺裏，烟尘不曾识。\n嫁与长干人，沙头候风色。\n五月南风兴，思君下巴陵。\n八月西风起，想君发[扬]子。\n去来悲如何，见少离别多。\n湘潭几日到，妾梦越风波。\n昨夜狂风度，吹折江头树。\n淼淼暗无边，行人在何处。\n北客真三公，朱衣满江中。\n薄暮来投宿，数朝不肯东。\n好乘浮云骢，佳期兰渚东。\n鸳鸯绿浦上，翡翠锦屏中。\n自怜十五余，颜色桃花红。\n那作商人妇，愁水復愁风。",
        "dynasty": "唐",
        "collection_info": null
    },
    {
        "title": "句",
        "author": "张潮",
        "content": "寒林苞晚橘，风絮露垂杨。",
        "dynasty": "唐",
        "collection_info": null
    },
    {
        "title": "游栖霞寺",
        "author": "张翚",
        "content": "跻险入幽林，翠微含竹殿。\n泉声无休歇，山色时隐见。\n潮来杂风雨，梅落成霜霰。\n一从方外游，顿觉尘心变。",
        "dynasty": "唐",
        "collection_info": null
    },
    {
        "title": "绝句",
        "author": "张翚",
        "content": "茫茫烟上水，日暮阴云飞。\n孤坐正愁绪，湖南谁捣衣。",
        "dynasty": "唐",
        "collection_info": null
    },
    {
        "title": "潘司马别业",
        "author": "周瑀",
        "content": "门对青山近，汀牵绿草长。\n寒深包晚橘，风紧落垂杨。\n湖畔闻渔唱，天边数鴈行。\n萧然有高士，清思满书堂。",
        "dynasty": "唐",
        "collection_info": null
    },
    {
        "title": "送潘三入京",
        "author": "周瑀",
        "content": "故人嗟此别，相送出烟垧。\n柳色分官路，荷香入水亭。\n离歌未尽曲，酌酒共忘形。\n把手河桥上，孤山日暮青。",
        "dynasty": "唐",
        "collection_info": null
    },
    {
        "title": "临川山行",
        "author": "周瑀",
        "content": "朝见青山雪，暮见青山云。\n云山无断绝，秋思日纷纷。",
        "dynasty": "唐",
        "collection_info": null
    },
    {
        "title": "清溪馆作",
        "author": "谈戭",
        "content": "指途清溪裏，左右唯深林。\n云蔽望乡处，雨愁为客心。\n遇人多物役，听鸟时幽音。\n何必沧浪水，庶兹浣尘襟。",
        "dynasty": "唐",
        "collection_info": null
    },
    {
        "title": "句",
        "author": "谈戭",
        "content": "清清江潭树，日夕增所思。",
        "dynasty": "唐",
        "collection_info": null
    },
    {
        "title": "塞上",
        "author": "殷遥",
        "content": "万里隤城在，三边虏气衰。\n沙填孤嶂角，烧断故关碑。\n马色经寒惨，鵰声带晚悲。\n将军正闲暇，留客换歌辞。",
        "dynasty": "唐",
        "collection_info": null
    },
    {
        "title": "送友人下第归省",
        "author": "殷遥",
        "content": "君此卜行日，高堂应梦归。\n莫将和氏泪，滴着老莱衣。\n岳雨连河细，田禽出麦飞。\n到家调膳后，吟好送斜晖。",
        "dynasty": "唐",
        "collection_info": null
    },
    {
        "title": "送杜士瞻楚州觐省",
        "author": "殷遥",
        "content": "风流与才思，俱似晋时人。\n淮月归心促，江花入兴新。\n云深苍海暮，柳暗白门春。\n共道官犹小，怜君孝养亲。",
        "dynasty": "唐",
        "collection_info": null
    },
    {
        "title": "友人山亭",
        "author": "殷遥",
        "content": "故人虽薄宦，往往涉清溪。\n凿牖对山月，褰裳拂涧霓。\n游鱼逆水上，宿鸟向风栖。\n一见桃花发，能令秦汉迷。",
        "dynasty": "唐",
        "collection_info": null
    },
    {
        "title": "春晚山行",
        "author": "殷遥",
        "content": "寂历青山晚，山行趣不稀。\n野花成子落，江燕引雏飞。\n暗草熏苔径，晴杨扫石矶。\n俗人犹语此，余亦转忘归。",
        "dynasty": "唐",
        "collection_info": null
    },
    {
        "title": "寄张征古",
        "author": "沈如筠",
        "content": "寂历远山意，微冥半空碧。\n绿萝无冬春，彩云竟朝夕。\n张子海内奇，久为岩中客。\n圣君当梦想，安得老松石。",
        "dynasty": "唐",
        "collection_info": null
    },
    {
        "title": "闺怨二首 一",
        "author": "沈如筠",
        "content": "鴈尽书难寄，愁多梦不成。\n愿随孤月影，流照伏波营。",
        "dynasty": "唐",
        "collection_info": null
    },
    {
        "title": "闺怨二首 二",
        "author": "沈如筠",
        "content": "陇底嗟长别，流襟一动君。\n何言幽咽所，更作死生分。",
        "dynasty": "唐",
        "collection_info": null
    },
    {
        "title": "寄天台司马道士",
        "author": "沈如筠",
        "content": "河洲花艳爚，庭树光彩蒨。\n白云天台山，可思不可见。",
        "dynasty": "唐",
        "collection_info": null
    },
    {
        "title": "句",
        "author": "沈如筠",
        "content": "思酸寒鴈断，淅沥秋树空。\n渔阳燕旧都，美女花不如。",
        "dynasty": "唐",
        "collection_info": null
    },
    {
        "title": "咏黄莺",
        "author": "孙处玄",
        "content": "欲啭声犹涩，将飞羽未调。\n高风不借便，何处得迁乔。",
        "dynasty": "唐",
        "collection_info": null
    },
    {
        "title": "失题",
        "author": "孙处玄",
        "content": "汉家轻壮士，无状杀彭王。\n一遇风尘起，令谁守四方。",
        "dynasty": "唐",
        "collection_info": null
    },
    {
        "title": "句",
        "author": "孙处玄",
        "content": "残花与露落，堕叶随风翻。\n日侧南涧幽，风凝北林暮。",
        "dynasty": "唐",
        "collection_info": null
    },
    {
        "title": "折杨柳",
        "author": "徐延寿",
        "content": "大道连国门，东西种杨柳。\n葳蕤君不见，袅娜垂来久。\n缘枝栖暝禽，雄去雌独吟。\n余花怨春尽，微月起秋阴。\n坐望窗中蝶，起攀枝上叶。\n好风吹长条，婀娜何如妾。\n妾见柳园新，高楼四五春。\n莫吹胡塞曲，愁杀陇头人。",
        "dynasty": "唐",
        "collection_info": null
    },
    {
        "title": "南州行",
        "author": "徐延寿",
        "content": "摇艇至南国，国门连大江。\n中洲西边岸，数步一垂杨。\n金钏越溪女，罗衣胡粉香。\n织缣春卷幔，采蕨暝提筐。\n弄瑟娇垂幌，迎人笑下堂。\n河头浣衣处，无数紫鸳鸯。",
        "dynasty": "唐",
        "collection_info": null
    },
    {
        "title": "人日剪綵",
        "author": "徐延寿",
        "content": "闺妇持刀坐，自怜裁剪新。\n叶催情缀色，花寄手成春。\n帖燕留妆户，黏鸡待饷人。\n擎来问夫壻，何处不如真。",
        "dynasty": "唐",
        "collection_info": null
    },
    {
        "title": "南中感怀",
        "author": "樊晃",
        "content": "南路磋跎客未回，常嗟物候暗相催。\n四时不变江头草，十月先开岭上梅。",
        "dynasty": "唐",
        "collection_info": null
    },
    {
        "title": "句",
        "author": "樊晃",
        "content": "巧裁蝉鬓畏风吹，尽作蛾眉恐人妒。",
        "dynasty": "唐",
        "collection_info": null
    },
    {
        "title": "和户部杨员外伯成寓直",
        "author": "李憕",
        "content": "落日弥纶地，公才画省郎。\n词惊起草笔，坐引护衣香。\n双阙天河近，千门夕漏长。\n遥知台上宿，不独有文强。",
        "dynasty": "唐",
        "collection_info": null
    },
    {
        "title": "同望幸新亭赐钱公宴",
        "author": "李憕",
        "content": "感梦通玄化，覃恩降紫宸。\n赐钱开汉府，分帛醉尧人。\n地隔朝宗庆，亭临卜洛新。\n行看广云雨，二月次东巡。",
        "dynasty": "唐",
        "collection_info": null
    },
    {
        "title": "奉和圣制从蓬莱向兴庆阁道中留春雨中春望之作应制",
        "author": "李憕",
        "content": "别馆春还淑气催，三宫路转凤皇台。\n云飞北阙轻阴散，雨歇南山积翠来。\n御柳遥随天仗发，林花不待晓风开。\n已知圣泽深无限，更喜年芳入睿才。",
        "dynasty": "唐",
        "collection_info": null
    },
    {
        "title": "铜雀妓",
        "author": "李邕",
        "content": "西陵望何及，弦管徒在兹。\n谁言死者乐，但令生者悲。\n丈夫有余志，儿女焉足私。\n扰扰多俗情，投迹互相师。\n直节岂感激，荒淫乃凄其。\n颍水有许由，西山有伯夷。\n颂声何寥寥，唯闻铜雀诗。\n君举良未易，永为后代嗤。",
        "dynasty": "唐",
        "collection_info": null
    },
    {
        "title": "咏云",
        "author": "李邕",
        "content": "綵云惊岁晚，缭绕孤山头。\n散作五般色，凝为一段愁。\n影虽沈涧底，形在天际游。\n风动必飞去，不应长此留。",
        "dynasty": "唐",
        "collection_info": null
    },
    {
        "title": "登历下古城员外孙新亭",
        "author": "李邕",
        "content": "吾宗固神秀，体物写谋长。\n形制开古迹，曾冰延乐方。\n太山雄地理，巨壑眇云庄。\n高兴汨烦促，永怀清典常。\n含弘知四大，出入见三光。\n负郭喜秔稻，安时歌吉祥。",
        "dynasty": "唐",
        "collection_info": null
    },
    {
        "title": "奉和初春幸太平公主南庄应制",
        "author": "李邕",
        "content": "传闻银汉支机石，復见金舆出紫微。\n织女桥边乌鹊起，仙人楼上凤皇飞。\n流风入座飘歌扇，瀑水侵阶溅舞衣。\n今日还同犯牛斗，乘槎共逐海潮归。",
        "dynasty": "唐",
        "collection_info": null
    },
    {
        "title": "奉使登终南山",
        "author": "王湾",
        "content": "常爱南山游，因而尽原隰。\n数朝至林岭，百仞登嵬岌。\n石壮马径穷，苔色步缘入。\n物奇春状改，气远天香集。\n虚洞策杖鸣，低云拂衣湿。\n倚岩见庐舍，入户欣拜揖。\n问性矜勤劳，示心教澄习。\n玉英时共饭，芝草为余拾。\n境绝人不行，潭深鸟空立。\n一乘从此授，九转兼是给。\n辞处若轻飞，憩来唯吐吸。\n闲襟超已胜，迴路倏而及。\n烟色松上深，水流山下急。\n渐平逢车骑，向晚睨城邑。\n峯在野趣繁，尘飘宦情涩。\n辛苦久为吏，劳生何妄执。\n日暮怀此山，悠然赋斯什。",
        "dynasty": "唐",
        "collection_info": null
    },
    {
        "title": "晚夏马嵬卿叔池亭即事寄京都一二知己",
        "author": "王湾",
        "content": "忝职畿甸淹，滥陪时俊后。\n才轻策疲劣，势薄常驱走。\n牵役劳风尘，秉心在岩薮。\n宗贤开别业，形胜代希偶。\n竹绕清渭滨，泉流白渠口。\n逡巡期赏会，挥忽变星斗。\n逮此乘务闲，因而访幽叟。\n入来殊景物，行復洗纷垢。\n林静秋色多，潭深月光厚。\n盛香莲近拆，新味瓜初剖。\n滞拙怀隐沦，书之寄良友。",
        "dynasty": "唐",
        "collection_info": null
    },
    {
        "title": "丽正殿赐宴同勒天前烟年四韵应制",
        "author": "王湾",
        "content": "金殿忝陪贤，琼羞忽降天。\n鼎罗仙掖裏，觞拜琐闱前。\n院逼青霄路，厨和紫禁烟。\n酒酣空忭舞，何以荅昌年。",
        "dynasty": "唐",
        "collection_info": null
    },
    {
        "title": "奉和贺监林月清酌",
        "author": "王湾",
        "content": "华月当秋满，朝英假兴同。\n净林新霁入，规院小凉通。\n碎影行筵裏，摇花落酒中。\n清宵凝爽意，倂此助文雄。",
        "dynasty": "唐",
        "collection_info": null
    },
    {
        "title": "次北固山下",
        "author": "王湾",
        "content": "客路青山外，行舟绿水前。\n潮平两岸阔，风正一帆悬。\n海日生残夜，江春入旧年。\n乡书何处达，归雁洛阳边。",
        "dynasty": "唐",
        "collection_info": null
    },
    {
        "title": "观搊筝",
        "author": "王湾",
        "content": "虚室有秦筝，筝新月復清。\n弦多弄委曲，柱促语分明。\n晓怨凝繁手，春娇入曼声。\n近来唯此乐，传得美人情。",
        "dynasty": "唐",
        "collection_info": null
    },
    {
        "title": "晚春诣苏州敬赠武员外",
        "author": "王湾",
        "content": "苏台忆季常，飞棹历江乡。\n持此功曹掾，初离华省郎。\n贵门生礼乐，明代秉文章。\n嘉郡位先进，鸿儒名重扬。\n爰从姻娅贬，岂失忠信防。\n万里行骥足，十年暌凤翔。\n迴迁翊元圣，入拜伫惟良。\n别业对南浦，羣书满北堂。\n意深投辖盛，才重接筵光。\n陋学叨铅简，弱龄许翰场。\n神驰劳旧国，颜展别殊方。\n际晓杂氛散，残春众物芳。\n烟和疎树满，雨续小溪长。\n旅拙感成慰，通贤顾不忘。\n从来琴曲罢，开匣为君张。",
        "dynasty": "唐",
        "collection_info": null
    },
    {
        "title": "秋夜寓直即事怀赠萧令公裴侍郎兼通简南省诸友人",
        "author": "王湾",
        "content": "圣主万年兴，贤臣数载升。\n古灵传岳秀，宏量禀川澄。\n畿甸举长策，风霜秉直绳。\n出车遥俗震，登阁满朝称。\n赋简流亡辑，农安政理凭。\n还家新长幼，巡壠旧沟塍。\n忠梗大勋立，寰瀛堕业惩。\n焚香兼御史，悬镜委中丞。\n旟隼当朝立，台骢发郡乘。\n司徒汉家重，国典颍川征。\n云路俄平入，台阶忽上凌。\n秉钧调造化，宣綍慰黎烝。\n金省方秋作，瑶轩直夜凭。\n中书赠陈准，右相简王陵。\n三杰贤更穆，百僚欢且兢。\n摇怀及宾友，计曲辨淄渑。\n阊阖暝阴散，钩陈爽气凝。\n月深宫树转，河近禁楼冰。\n卑吏夙驱策，微涓效斗升。\n望麾宵继火，书板曙怀蒸。\n彼此虽流盼，规模转服膺。\n惠将霄汉隔，劳或岁时矜。\n位重恩宁滥，才轻慑不胜。\n林峦甘独往，疵贱苦相仍。\n敢忘衔花雀，思同附骥蝇。\n平生逐鸟雀，何日嗣苍鹰。",
        "dynasty": "唐",
        "collection_info": null
    },
    {
        "title": "哭补阙亡友綦毋学士",
        "author": "王湾",
        "content": "明代资多士，儒林得异才。\n书从金殿出，人向玉墀来。\n词学张平子，风仪褚彦回。\n崇仪希上德，近侍接元台。\n曩契心期早，今游宴赏陪。\n屡迁君擢桂，分尉我从梅。\n忽遇乘轺客，云倾构厦材。\n泣为洹水化，叹作泰山颓。\n冀善初将慰，寻言半始猜。\n位联情易感，交密痛难裁。\n远日寒旌暗，长风古挽哀。\n寰中无旧业，行处有新苔。\n反哭魂犹寄，终丧子尚孩。\n葬田门吏给，坟木路人栽。\n遽洩悲成往，俄传宠令迴。\n玄经贻石室，朱绂耀泉台。\n地古春长闭，天明夜不开。\n登山一临哭，挥泪满蒿莱。",
        "dynasty": "唐",
        "collection_info": null
    },
    {
        "title": "闰月七日织女",
        "author": "王湾",
        "content": "耿耿曙河微，神仙此夜稀。\n今年七月闰，应得两回归。",
        "dynasty": "唐",
        "collection_info": null
    },
    {
        "title": "句",
        "author": "王湾",
        "content": "月华照杵空随妾，风响传砧不到君。",
        "dynasty": "唐",
        "collection_info": null
    },
    {
        "title": "应诏赋得除夜",
        "author": "史青",
        "content": "今岁今宵尽，明年明日催。\n寒随一夜去，春逐五更来。\n气色空中改，容颜暗裏回。\n风光人不觉，已着后园梅。",
        "dynasty": "唐",
        "collection_info": null
    },
    {
        "title": "汴堤柳",
        "author": "王泠然",
        "content": "隋家天子忆扬州，厌坐深宫傍海游。\n穿地凿山开御路，鸣笳迭鼓泛清流。\n流从巩北分河口，直到淮南种官柳。\n功成力尽人旋亡，代谢年移树空有。\n当时綵女侍君王，绣帐旌门对柳行。\n青叶交垂连幔色，白花飞度染衣香。\n今日摧残何用道，数里曾无一枝好。\n驿骑征帆损更多，山精野魅藏应老。\n凉风八月露为霜，日夜孤舟入帝乡。\n河畔时时闻木落，客中无不泪沾裳。",
        "dynasty": "唐",
        "collection_info": null
    },
    {
        "title": "夜光篇",
        "author": "王泠然",
        "content": "游人夜到汝阳间，夜色冥蒙不解颜。\n谁家暗起寒山烧，因此明中得见山。\n山头山下须臾满，历险缘深无暂断。\n焦声散着羣树鸣，炎气傍林一川暖。\n是时西北多海风，吹上连天光更雄。\n浊烟熏月黑，高艳爇云红。\n初谓炼丹仙竈裏，还疑铸劒神溪中。\n划为飞电来照物，乍作流星併上空。\n西山无草光已灭，东顶荧荧犹未绝。\n沸汤空谷数道水，融盖阴崖几年雪。\n两京贫病若为居，四壁皆成凿照余。\n未得贵游同秉烛，唯将半影借披书。",
        "dynasty": "唐",
        "collection_info": null
    },
    {
        "title": "古木卧平沙",
        "author": "王泠然",
        "content": "古木卧平沙，摧残岁月赊。\n有根横水石，无叶拂烟霞。\n春至苔为叶，冬来雪作花。\n不逢星汉使，谁辨是灵槎。",
        "dynasty": "唐",
        "collection_info": null
    },
    {
        "title": "淮南寄舍弟",
        "author": "王泠然",
        "content": "昔予从不调，经岁旅淮源。\n念尔长相失，何时返故园。\n寄书迷处所，分袂隔凉温。\n远道俱为客，他乡共在原。\n归情春伴雁，愁泣夜随猨。\n愧见高堂上，朝朝独倚门。",
        "dynasty": "唐",
        "collection_info": null
    },
    {
        "title": "句",
        "author": "王泠然",
        "content": "林狖欺童子，山精试老僧。\n陈兵劒阁山将动，饮马珠江水不流。\n官微思倚玉，文浅怯投珠。",
        "dynasty": "唐",
        "collection_info": null
    },
    {
        "title": "春江花月夜二首 一",
        "author": "张子容",
        "content": "林花发岸口，气色动江新。\n此夜江中月，流光花上春。\n分明石潭裏，宜照浣纱人。",
        "dynasty": "唐",
        "collection_info": null
    },
    {
        "title": "春江花月夜二首 二",
        "author": "张子容",
        "content": "交甫怜瑶佩，仙妃难重期。\n沈沈绿江晚，惆怅碧云姿。\n初逢花上月，言是弄珠时。",
        "dynasty": "唐",
        "collection_info": null
    },
    {
        "title": "云阳驿陪崔使君邵道士夜宴",
        "author": "张子容",
        "content": "一尉东南远，谁知此夜欢。\n诸侯倾皁盖，仙客整黄冠。\n染翰灯花满，飞觞云气寒。\n欣承国士遇，更借美人看。",
        "dynasty": "唐",
        "collection_info": null
    },
    {
        "title": "除夜乐城逢孟浩然",
        "author": "张子容",
        "content": "远客襄阳郡，来过海岸家。\n樽开柏叶酒，灯发九枝花。\n妙曲逢卢女，高才得孟嘉。\n东山行乐意，非是竞繁华。",
        "dynasty": "唐",
        "collection_info": null
    },
    {
        "title": "送苏倩游天台",
        "author": "张子容",
        "content": "灵异寻沧海，笙歌访翠微。\n江鸥迎共狎，云鹤待将飞。\n琪树尝仙果，琼楼试羽衣。\n遥知神女问，独怪阮郎归。",
        "dynasty": "唐",
        "collection_info": null
    },
    {
        "title": "泛永嘉江日暮迴舟",
        "author": "张子容",
        "content": "无云天欲暮，轻鹢大江清。\n归路烟中远，迴舟月上行。\n傍潭窥竹暗，出屿见沙明。\n更值微风起，乘流丝管声。",
        "dynasty": "唐",
        "collection_info": null
    },
    {
        "title": "永嘉即事寄赣县袁少府瓘",
        "author": "张子容",
        "content": "山绕楼台出，溪通里闬斜。\n曾为谢客郡，多有逐臣家。\n海气朝成雨，江天晚作霞。\n题书报贾谊，此湿似长沙。",
        "dynasty": "唐",
        "collection_info": null
    },
    {
        "title": "乐城岁日赠孟浩然",
        "author": "张子容",
        "content": "土地穷瓯越，风光肇建寅。\n插桃销瘴疠，移竹近阶墀。\n半是吴风俗，仍为楚岁时。\n更逢习凿齿，言在汉川湄。",
        "dynasty": "唐",
        "collection_info": null
    },
    {
        "title": "永嘉作",
        "author": "张子容",
        "content": "拙宦从江左，投荒更海边。\n山将孤屿近，水共恶溪连。\n地湿梅多雨，潭蒸竹起烟。\n未应悲晚髪，炎瘴苦华年。",
        "dynasty": "唐",
        "collection_info": null
    },
    {
        "title": "送孟八浩然归襄阳二首 一",
        "author": "张子容",
        "content": "东越相逢地，西亭送别津。\n风潮看解缆，云海去愁人。\n乡在桃林岸，山连枫树春。\n因怀故园意，归与孟家邻。",
        "dynasty": "唐",
        "collection_info": null
    },
    {
        "title": "送孟八浩然归襄阳二首 二",
        "author": "张子容",
        "content": "杜门不欲出，久与世情疎。\n以此为长策，劝君归旧庐。\n醉歌田舍酒，笑读古人书。\n好是一生事，无劳献子虚。",
        "dynasty": "唐",
        "collection_info": null
    },
    {
        "title": "贬乐城尉日作",
        "author": "张子容",
        "content": "窜谪边穷海，川原近恶溪。\n有时闻虎啸，无夜不猿啼。\n地暖花长发，岩高日易低。\n故乡可忆处，遥指斗牛西。",
        "dynasty": "唐",
        "collection_info": null
    },
    {
        "title": "自乐城赴永嘉枉路泛白湖寄松阳李少府",
        "author": "张子容",
        "content": "西行碍浅石，北转入溪桥。\n树色烟轻重，湖光风动摇。\n百花乱飞雪，万岭迭青霄。\n猿挂临潭篠，鸥迎出浦桡。\n惟应赏心客，兹路不言遥。",
        "dynasty": "唐",
        "collection_info": null
    },
    {
        "title": "九日陪润州邵使君登北固山",
        "author": "张子容",
        "content": "五马向西椒，重阳坐丽谯。\n徐州带绿水，楚国在青霄。\n张幕连江树，开筵接海潮。\n凌云词客语，迴雪无人娇。\n梅福惭仙吏，羊公赏下僚。\n新丰酒旧美，况是菊花朝。",
        "dynasty": "唐",
        "collection_info": null
    },
    {
        "title": "璧池望秋月",
        "author": "张子容",
        "content": "凉夜窥清沼，池空水月秋。\n满轮沈玉镜，半魄落银钩。\n蟾影摇轻浪，菱花渡浅流。\n漏移光渐洁，云敛色偏浮。\n似璧悲三献，疑珠怯再投。\n能持千里意，来照楚乡愁。",
        "dynasty": "唐",
        "collection_info": null
    },
    {
        "title": "长安早春",
        "author": "张子容",
        "content": "开国维东井，城池起北辰。\n咸歌太平日，共乐建寅春。\n雪尽黄山树，冰开黑水津。\n草迎金埒马，花伴玉楼人。\n鸿渐看无数，莺歌听欲频。\n何当桂枝擢，还及柳条新。",
        "dynasty": "唐",
        "collection_info": null
    },
    {
        "title": "赠司勋萧郎中",
        "author": "张子容",
        "content": "作相开黄阁，为郎奏赤墀。\n君臣道合体，父子贵同时。\n国以推贤答，家无内举疑。\n凤池真水镜，兰省得华滋。\n未覩风流日，先闻新赋诗。\n江山清谢朓，花木媚丘迟。\n吏部来何暮，王言念在兹。\n丹青无不可，霖雨亦相期。\n昔我投荒处，孤烟望岛夷。\n羣鸥终日狎，落叶数年悲。\n渔父留歌咏，江妃入兴词。\n今将献知己，相感勿吾欺。",
        "dynasty": "唐",
        "collection_info": null
    },
    {
        "title": "巫山",
        "author": "张子容",
        "content": "巫岭岧峣天际重，佳期宿昔愿相从。\n朝云暮雨连天暗，神女知来第几峯。",
        "dynasty": "唐",
        "collection_info": null
    },
    {
        "title": "除日",
        "author": "张子容",
        "content": "腊月今知晦，流年此夕除。\n拾樵供岁火，帖牖作春书。\n柳觉东风至，花疑小雪余。\n忽逢双鲤赠，言是上冰鱼。",
        "dynasty": "唐",
        "collection_info": null
    },
    {
        "title": "清溪泛舟",
        "author": "张旭",
        "content": "旅人倚征棹，薄暮起劳歌。\n笑揽清溪月，清辉不厌多。",
        "dynasty": "唐",
        "collection_info": null
    },
    {
        "title": "桃花溪",
        "author": "张旭",
        "content": "隐隐飞桥隔野烟，石矶西畔问渔船。\n桃花尽日随流水，洞在清溪何处边。",
        "dynasty": "唐",
        "collection_info": null
    },
    {
        "title": "山行留客",
        "author": "张旭",
        "content": "山光物态弄春辉，莫为轻阴便拟归。\n纵使晴明无雨色，入云深处亦沾衣。",
        "dynasty": "唐",
        "collection_info": null
    },
    {
        "title": "春游值雨",
        "author": "张旭",
        "content": "欲寻轩槛列清尊，江上烟云向晚昏。\n须倩东风吹散雨，明朝却待入华园。",
        "dynasty": "唐",
        "collection_info": null
    },
    {
        "title": "春草",
        "author": "张旭",
        "content": "春草青青万里余，边城落日见离居。\n情知海上三年别，不寄云间一纸书。",
        "dynasty": "唐",
        "collection_info": null
    },
    {
        "title": "柳",
        "author": "张旭",
        "content": "濯濯烟条拂地垂，城边楼畔结春思。\n请君细看风流意，未减灵和殿裏时。",
        "dynasty": "唐",
        "collection_info": null
    },
    {
        "title": "南山",
        "author": "贺朝",
        "content": "湖北雨初晴，湖南山尽见。\n岩岩石帆影，如得海风便。\n仙穴茅山峯，彩云时一见。\n邀君共探此，异箓残几卷。",
        "dynasty": "唐",
        "collection_info": null
    },
    {
        "title": "孤兴",
        "author": "贺朝",
        "content": "晴日暖珠箔，夭桃色正新。\n红粉青镜中，娟娟可怜嚬。\n君子在遐险，蕙心谁见珍。\n罗幕空掩昼，玉颜静移春。\n江瑟语幽独，再三情未申。\n黄鹄千里翅，芳音迟所因。",
        "dynasty": "唐",
        "collection_info": null
    },
    {
        "title": "从军行",
        "author": "贺朝",
        "content": "朔胡乘月寇边城，军书插羽刺中京。\n天子金坛拜飞将，单于玉塞振佳兵。\n骑射先鸣推任侠，龙韬决胜伫时英。\n闻有河湟客，愔愔理帷帟。\n常山启霸图，汜水先天策。\n衔珠浴铁向桑干，衅旗膏劒指乌丸。\n鸣鸡已报关山晓，来雁遥传沙塞寒。\n直为甘心从苦节，陇头流水鸣呜咽。\n边树萧萧不觉春，天山漠漠长飞雪。\n鱼丽阵接塞云平，雁翼营通海月明。\n始看晋幕飞鹅入，旋闻齐垒啼乌声。\n自从一戍燕支山，春光几度晋阳关。\n金河未转青丝骑，玉筯应啼红粉颜。\n鸿归燕相续，池边芳草绿。\n已见氛清细柳营，莫更春歌落梅曲。\n烽沈竈减静边亭，海[晏]山空肃已宁。\n行望凤京旋凯捷，重来麟阁画丹青。",
        "dynasty": "唐",
        "collection_info": null
    },
    {
        "title": "赋得游人久不归",
        "author": "贺朝",
        "content": "乡关眇天末，引领怅怀归。\n羇旅久淫滞，物色屡芳菲。\n稍觉出意尽，行看蓬鬓稀。\n如何千里外，伫立霑裳衣。",
        "dynasty": "唐",
        "collection_info": null
    },
    {
        "title": "宿香山阁",
        "author": "贺朝",
        "content": "暝上春山阁，梯云宿半空。\n轩窗闭潮海，枕席拂烟虹。\n朱网防栖鸽，纱灯护夕虫。\n一闻鸡唱晓，已见日曈曈。",
        "dynasty": "唐",
        "collection_info": null
    },
    {
        "title": "赠酒店胡姬",
        "author": "贺朝",
        "content": "胡姬春酒店，弦管夜锵锵。\n红毾铺新月，貂裘坐薄霜。\n玉盘初鲙鲤，金鼎正烹羊。\n上客无劳散，听歌乐世娘。",
        "dynasty": "唐",
        "collection_info": null
    },
    {
        "title": "赋得春莺送友人二首 一",
        "author": "贺朝",
        "content": "翅掩飞莺舞，啼恼婕妤悲。\n料取金闺意，因君问所思。",
        "dynasty": "唐",
        "collection_info": null
    },
    {
        "title": "赋得春莺送友人二首 二",
        "author": "贺朝",
        "content": "流莺拂绣羽，二月上林期。\n待雪销金禁，衔花向玉墀。",
        "dynasty": "唐",
        "collection_info": null
    },
    {
        "title": "三日绿潭篇",
        "author": "万齐融",
        "content": "春潭滉漾接隋宫，宫阙连延潭水东。\n苹苔嫩色涵波绿，桃李新花照底红。\n垂菱布藻如妆镜，丽日晴天相照暎。\n素影沈沈对蝶飞，金沙砾砾窥鱼泳。\n佳人祓禊赏韶年，倾国倾城併可怜。\n拾翠总来芳树下，踏青争遶绿潭边。\n公子王孙恣游翫，沙阳水曲情无厌。\n禽浮似挹羽觞杯，鳞跃疑投水心劒。\n金鞍玉勒骋轻肥，落絮红尘拥路飞。\n绿水残霞催席散，画楼初月待人归。",
        "dynasty": "唐",
        "collection_info": null
    },
    {
        "title": "仗劒行",
        "author": "万齐融",
        "content": "昨夜星官动紫微，今年天子用武威。\n登车一呼风雷动，遥震阴山撼巍巍。\n胡骄子，当见旄头蚀应死。\n愿骑单马仗天威，挼取长绳缚虏归。\n仗劒遥叱路傍子，匈奴头血溅君衣。",
        "dynasty": "唐",
        "collection_info": null
    },
    {
        "title": "赠别江头",
        "author": "万齐融",
        "content": "东南飞鸟处，言是故乡天。\n江上风花晚，君行定几千。\n计程频破月，数别屡开年。\n明岁浔阳水，相思寄采莲。",
        "dynasty": "唐",
        "collection_info": null
    },
    {
        "title": "送陈七还广陵",
        "author": "万齐融",
        "content": "风流谁代子，虽有旧无双。\n欢酒言相送，愁弦意不降。\n落花馥河道，垂杨拂水窗。\n海潮与春梦，朝夕广陵江。",
        "dynasty": "唐",
        "collection_info": null
    },
    {
        "title": "游春",
        "author": "邢巨",
        "content": "海岳三峯古，春皇二月寒。\n绿潭渔子钓，红树美人攀。\n弱蔓环沙屿，飞花点石关。\n溪山游未厌，琴酌弄晴湾。",
        "dynasty": "唐",
        "collection_info": null
    },
    {
        "title": "游宣州琴溪同武平一作",
        "author": "邢巨",
        "content": "灵溪非人迹，仙意素所秉。\n鳞岭森翠微，澄潭照秋景。",
        "dynasty": "唐",
        "collection_info": null
    },
    {
        "title": "春江花月夜",
        "author": "张若虚",
        "content": "春江潮水连海平，海上明月共潮生。\n滟滟随波千万里，何处春江无月明？\n江流宛转遶芳甸，月照花林皆似霰。\n空裏流霜不觉飞，汀上白沙看不见。\n江天一色无纤尘，皎皎空中孤月轮。\n江畔何人初见月，江月何年初照人？\n人生代代无穷已，江月年年秖相似。\n不知江月待何人？但见长江送流水。\n白云一片去悠悠，青枫浦上不胜愁。\n谁家今夜扁舟子，何处相思明月楼？\n可怜楼上月裴回，应照离人妆镜台。\n玉户帘中卷不去，捣衣砧上拂还来。\n此时相望不相闻，愿逐月华流照君。\n鸿雁长飞光不度，鱼龙潜跃水成文。\n昨夜闲潭梦落花，可怜春半不还家。\n江水流春去欲尽，江潭落月復西斜。\n斜月沈沈藏海雾，碣石潇湘无限路。\n不知乘月几人归，落月摇情满江树。",
        "dynasty": "唐",
        "collection_info": null
    },
    {
        "title": "代答闺梦还",
        "author": "张若虚",
        "content": "关塞年华早，楼台别望违。\n试衫着暖气，开镜觅春晖。\n燕入窥罗幕，蜂来上画衣。\n情催桃李艳，心寄管弦飞。\n妆洗朝相待，风花暝不归。\n梦魂何处入，寂寂掩重扉。",
        "dynasty": "唐",
        "collection_info": null
    },
    {
        "title": "洪州客舍寄柳博士芳",
        "author": "薛业",
        "content": "去年燕巢主人屋，今年花发路傍枝。\n年年为客不到舍，旧国存亡那得知。",
        "dynasty": "唐",
        "collection_info": null
    },
    {
        "title": "晚秋赠张折衝",
        "author": "薛业",
        "content": "都尉今无事，时清但闭关。\n夜霜戎马瘦，秋草射堂闲。\n位以穿杨得，名因折桂还。\n冯唐真不遇，叹息鬓毛斑。",
        "dynasty": "唐",
        "collection_info": null
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "拜郎登省闼，奉使驰车乘。\n遥瞻使者星，便是郎官应。\n台妙时相许，皇华德弥称。\n二陕听风谣，三秦望形胜。\n此中暌益友，是日多诗兴。\n寒尽岁阴催，春归物华证。",
        "dynasty": "唐",
        "collection_info": null
    },
    {
        "title": "和登会稽山",
        "author": "孙逖",
        "content": "稽山碧湖上，势入东溟尽。\n烟景昼清明，九峰争隐嶙。\n望中厌朱绂，俗内探玄牝。\n野老听鸣驺，山童拥行轸。\n仙花寒未落，古蔓柔堪引。\n竹磵入山多，松崖向天近。\n云从海天去，日就江村陨。\n能赋丘尝闻，和歌参不敏。\n冥搜信冲漠，多士期标准。\n愿奉濯缨心，长谣反招隐。",
        "dynasty": "唐",
        "collection_info": null
    },
    {
        "title": "送杨法曹按括州",
        "author": "孙逖",
        "content": "东海天台山，南方缙云驿。\n溪澄问人隐，岩险烦登陟。\n潭壑随星使，轩车绕春色。\n傥寻琪树人，为报长相忆。",
        "dynasty": "唐",
        "collection_info": null
    },
    {
        "title": "葛山潭",
        "author": "孙逖",
        "content": "圆潭写流月，晴明涵万象。\n仙翁何时还，绿水空荡漾。\n凉哉草木腓，白露沾人衣。\n犹醉空山裏，时闻笙鹤飞。",
        "dynasty": "唐",
        "collection_info": null
    },
    {
        "title": "丹阳行",
        "author": "孙逖",
        "content": "丹阳古郡洞庭阴，落日扁舟此路寻。\n传是东南旧都处，金陵中断碧江深。\n在昔风尘起，京都乱如毁。\n双阙戎虏间，千门战场裏。\n传闻一马化为龙，南渡衣冠亦愿从。\n石头横帝里，京口拒戎锋。\n青枫林下迴天跸，杜若洲前转国容。\n都门不见河阳树，辇道唯闻建业钟。\n中原悠悠几千里，欲扫欃枪未云已。\n英雄倾夺何纷然，一盛一衰如逝川。\n可怜宫观重江裏，金镜相传三百年。\n自从龙见圣人出，六合车书混为一。\n昔年王气今何在，併向长安就尧日。\n荆榛古木闭荒阡，共道繁华不復全。\n赤县唯余江树月，黄图半入海人烟。\n暮来山水登临遍，览古愁吟泪如霰。\n唯有空城多白云，春风淡荡无人见。",
        "dynasty": "唐",
        "collection_info": null
    },
    {
        "title": "山阴县西楼",
        "author": "孙逖",
        "content": "都邑西楼芳树间，逶迤霁色遶江山。\n山月夜从公署出，江云晚对讼庭还。\n谁知春色朝朝好，二月飞花满江草。\n一见湖边杨柳风，遥忆青青洛阳道。",
        "dynasty": "唐",
        "collection_info": null
    },
    {
        "title": "夜宿浙江",
        "author": "孙逖",
        "content": "扁舟夜入江潭泊，露白风高气萧索。\n富春渚上潮未还，天姥岑边月初落。\n烟水茫茫多苦辛，更闻江上越人吟。\n洛阳城阙何时见，西北浮云朝暝深。",
        "dynasty": "唐",
        "collection_info": null
    },
    {
        "title": "春日留别",
        "author": "孙逖",
        "content": "春路逶迤花柳前，孤舟晚泊就人烟。\n东山白云不可见，西陵江月夜娟娟。\n春江夜尽潮声度，征帆遥从此中去。\n越国山川看渐无，可怜愁思江南树。",
        "dynasty": "唐",
        "collection_info": null
    },
    {
        "title": "奉和四月三日上阳水窗赐宴应制得春字",
        "author": "孙逖",
        "content": "今日逢初夏，欢游续旧旬。\n气和先作雨，恩厚别成春。\n凤吹临清洛，龙舆下紫宸。\n此中歌在藻，还见跃潜鳞。",
        "dynasty": "唐",
        "collection_info": null
    },
    {
        "title": "奉和登会昌山应制",
        "author": "孙逖",
        "content": "岩磴列云旗，吾君访道时。\n干行万物覩，日驭六龙迟。\n望远迴天顾，登高动睿词。\n愿因山作寿，长保会昌期。",
        "dynasty": "唐",
        "collection_info": null
    },
    {
        "title": "正月十五日夜应制",
        "author": "孙逖",
        "content": "洛城三五夜，天子万年春。\n綵仗移双阙，琼筵会九宾。\n舞成苍颉字，灯作法王轮。\n不觉东方日，遥垂御藻新。",
        "dynasty": "唐",
        "collection_info": null
    },
    {
        "title": "奉和御制登鸳鸯楼即目应制",
        "author": "孙逖",
        "content": "玉辇下离宫，琼楼上半空。\n方巡五年狩，更闢四门聪。\n井邑观秦野，山河念禹功。\n停銮留睿作，轩槛起南风。",
        "dynasty": "唐",
        "collection_info": null
    },
    {
        "title": "进船泛洛水应制",
        "author": "孙逖",
        "content": "禁园纡睿览，仙棹叶时游。\n洛北风花树，江南彩画舟。\n芳生兰蕙草，春入凤凰楼。\n兴尽离宫暮，烟光起夕流。",
        "dynasty": "唐",
        "collection_info": null
    },
    {
        "title": "和常州崔使君寒食夜",
        "author": "孙逖",
        "content": "闻道清明近，春庭向夕阑。\n行游昼不厌，风物夜宜看。\n斗柄更初转，梅香暗裏残。\n无劳秉华烛，清月在南端。",
        "dynasty": "唐",
        "collection_info": null
    },
    {
        "title": "和韦兄春日南亭宴兄弟",
        "author": "孙逖",
        "content": "台阁升高位，园林隔旧乡。\n忽闻歌棣萼，还比报琼芳。\n门向宜春近，郊连御宿长。\n德星常有会，相望在文昌。",
        "dynasty": "唐",
        "collection_info": null
    },
    {
        "title": "奉和崔司马游云门寺",
        "author": "孙逖",
        "content": "繫马清溪树，禅门春气浓。\n香台花下出，讲坐竹间逢。\n觉路山童引，经行谷鸟从。\n更言穷寂灭，回策上南峰。",
        "dynasty": "唐",
        "collection_info": null
    },
    {
        "title": "酬万八贺九云门下归溪中作",
        "author": "孙逖",
        "content": "晚从灵境出，林壑曙云飞。\n稍觉清溪尽，回瞻画剎微。\n独园余兴在，孤棹宿心违。\n更忆登攀处，天香满袖归。",
        "dynasty": "唐",
        "collection_info": null
    },
    {
        "title": "春初送吕补阙往西岳勒碑得云字",
        "author": "孙逖",
        "content": "刻石记天文，朝推谷子云。\n箧中缄圣札，岩下揖神君。\n语别梅初艳，为期草欲熏。\n往来春不尽，离思莫氛氲。",
        "dynasty": "唐",
        "collection_info": null
    },
    {
        "title": "送越州裴参军充使入京",
        "author": "孙逖",
        "content": "日落川径寒，离心苦未安。\n客愁西向尽，乡梦北归难。\n霜果林中变，秋花水上残。\n明朝渡江后，云物向南看。",
        "dynasty": "唐",
        "collection_info": null
    },
    {
        "title": "送周判官往台州",
        "author": "孙逖",
        "content": "吾宗长作赋，登陆访天台。\n星使行看入，云仙意转催。\n饮冰攀璀璨，驱传历莓苔。\n日暮东郊别，真情去不回。",
        "dynasty": "唐",
        "collection_info": null
    },
    {
        "title": "送魏骑曹充宇文侍御判官分按山南",
        "author": "孙逖",
        "content": "云雨阳台路，光华驿骑巡。\n劝农开梦土，恤隐惠荆人。\n楼迥吟黄鹤，江长望白苹。\n观风布明诏，更是汉南春。",
        "dynasty": "唐",
        "collection_info": null
    },
    {
        "title": "送苏郎中绾出佐荆州",
        "author": "孙逖",
        "content": "神仙久留滞，清切伫飞翻。\n忽佐南方牧，何时西掖垣。\n高车自兰省，便道出荆门。\n不见河梁别，空销郢路魂。",
        "dynasty": "唐",
        "collection_info": null
    },
    {
        "title": "冬末送魏起居赴京",
        "author": "孙逖",
        "content": "大名将起魏，良史更逢迁。\n驿骑朝丹阙，关亭望紫烟。\n西京春色近，东观物华偏。\n早赴王正月，挥毫记首年。",
        "dynasty": "唐",
        "collection_info": null
    },
    {
        "title": "送李补阙摄御史充河西节度判官",
        "author": "孙逖",
        "content": "昔年叨补衮，边地亦埋轮。\n官序惭先达，才名畏后人。\n西戎虽献款，上策耻和亲。\n早赴前军幕，长清外域尘。",
        "dynasty": "唐",
        "collection_info": null
    },
    {
        "title": "送赵评事摄御史监军岭南",
        "author": "孙逖",
        "content": "议狱持邦典，临戎假宪威。\n风从阊阖去，霜入洞庭飞。\n篁竹迎金鼓，楼船引绣衣。\n明年拜真月，南斗使星归。",
        "dynasty": "唐",
        "collection_info": null
    },
    {
        "title": "送靳十五侍御使蜀",
        "author": "孙逖",
        "content": "天使出霜台，行人择吏才。\n传车春色送，离兴夕阳催。\n驿遶巴江转，关迎劒道开。\n西南一何幸，前后二龙来。",
        "dynasty": "唐",
        "collection_info": null
    },
    {
        "title": "送李给事归徐州觐省",
        "author": "孙逖",
        "content": "列位登青琐，还乡復綵衣。\n共言晨省日，便是昼游归。\n春水经梁宋，晴山入海沂。\n莫愁东路远，四牡正騑騑。",
        "dynasty": "唐",
        "collection_info": null
    },
    {
        "title": "送杜侍御赴上都",
        "author": "孙逖",
        "content": "避马台中贵，登车岭外遥。\n还因贡赋礼，来谒大明朝。\n地入商山路，乡连渭水桥。\n承恩返南越，尊酒重相邀。",
        "dynasty": "唐",
        "collection_info": null
    },
    {
        "title": "送张环摄御史监南选",
        "author": "孙逖",
        "content": "汉使得张纲，威名摄远方。\n恩霑柱下史，荣比选曹郎。\n江带黔中阔，山连峡水长。\n莫愁炎暑地，秋至有严霜。",
        "dynasty": "唐",
        "collection_info": null
    },
    {
        "title": "宴越府陈法曹西亭",
        "author": "孙逖",
        "content": "公府西岩下，红亭间白云。\n雪梅初度腊，烟竹稍迎曛。\n水木涵澄景，帘栊引霁氛。\n江南归思逼，春鴈不堪闻。",
        "dynasty": "唐",
        "collection_info": null
    },
    {
        "title": "同邢判官寻龙湍观归湖中",
        "author": "孙逖",
        "content": "星使下仙京，云湖喜昼晴。\n更从探穴处，还作棹歌行。\n丝管荷风入，帘帷竹气清。\n莫愁归路远，水月夜虚明。",
        "dynasty": "唐",
        "collection_info": null
    },
    {
        "title": "寻龙湍",
        "author": "孙逖",
        "content": "仙穴寻遗迹，轻舟爱水乡。\n溪流一曲尽，山路九峰长。\n渔父歌金洞，江妃舞翠房。\n遥怜葛仙宅，真气共微茫。",
        "dynasty": "唐",
        "collection_info": null
    },
    {
        "title": "宿云门寺阁",
        "author": "孙逖",
        "content": "香阁东山下，烟花象外幽。\n悬灯千嶂夕，卷幔五湖秋。\n画壁余鸿鴈，纱窓宿斗牛。\n更疑天路近，梦与白云游。",
        "dynasty": "唐",
        "collection_info": null
    },
    {
        "title": "扬子江楼",
        "author": "孙逖",
        "content": "扬子何年邑，雄图作楚关。\n江连二妃渚，云近八公山。\n驿道[青]枫外，人烟绿屿间。\n晚来潮正满，数处落帆还。",
        "dynasty": "唐",
        "collection_info": null
    },
    {
        "title": "淮阴夜宿二首 一",
        "author": "孙逖",
        "content": "水国南无畔，扁舟北未期。\n乡情淮上失，归梦郢中疑。\n木落知寒近，山长见日迟。\n客行心绪乱，不及洛阳时。",
        "dynasty": "唐",
        "collection_info": null
    },
    {
        "title": "淮阴夜宿二首 二",
        "author": "孙逖",
        "content": "永夕卧烟塘，萧条天一方。\n秋风淮水落，寒夜楚歌长。\n宿莽非中土，鲈鱼岂我乡。\n孤舟行已倦，南越尚茫茫。",
        "dynasty": "唐",
        "collection_info": null
    },
    {
        "title": "下京口埭夜行",
        "author": "孙逖",
        "content": "孤帆度绿氛，寒浦落红曛。\n江树朝来出，吴歌夜渐闻。\n南溟接潮水，北斗近乡云。\n行役从兹去，归情入鴈羣。",
        "dynasty": "唐",
        "collection_info": null
    },
    {
        "title": "山行遇雨",
        "author": "孙逖",
        "content": "骤雨昼氤氲，空天望不分。\n暗山唯觉电，穷海但生云。\n涉涧猜行潦，缘崖畏宿氛。\n夜来江月霁，棹唱此中闻。",
        "dynasty": "唐",
        "collection_info": null
    },
    {
        "title": "夜到润州",
        "author": "孙逖",
        "content": "夜入丹阳郡，天高气象秋。\n海隅云汉转，江畔火星流。\n城郭传金柝，闾阎闭绿洲。\n客行凡几夜，新月再如钩。",
        "dynasty": "唐",
        "collection_info": null
    },
    {
        "title": "和常州崔使君咏后庭梅二首 一",
        "author": "孙逖",
        "content": "闻唱梅花落，江南春意深。\n更传千里外，来入越人吟。\n弱干红妆倚，繁香翠羽寻。\n庭中自公日，歌舞向芳阴。",
        "dynasty": "唐",
        "collection_info": null
    },
    {
        "title": "和常州崔使君咏后庭梅二首 二",
        "author": "孙逖",
        "content": "梅院重门掩，遥遥歌吹边。\n庭深人不见，春至曲能传。\n花落弹棋处，香来荐枕前。\n使君停五马，行乐此中偏。",
        "dynasty": "唐",
        "collection_info": null
    },
    {
        "title": "同和咏楼前海石榴二首 一",
        "author": "孙逖",
        "content": "客自新亭郡，朝来数物华。\n传君妓楼好，初落海榴花。\n露色珠帘映，香风粉壁遮。\n更宜林下雨，日晚逐行车。",
        "dynasty": "唐",
        "collection_info": null
    },
    {
        "title": "同和咏楼前海石榴二首 二",
        "author": "孙逖",
        "content": "海上移珍木，楼前咏所思。\n遥闻下车日，正在落花时。\n旧绿香行盖，新红洒步綦。\n从来寒不易，终见久逾滋。",
        "dynasty": "唐",
        "collection_info": null
    },
    {
        "title": "故右丞相赠太师燕文贞公挽词二首 一",
        "author": "孙逖",
        "content": "海内文章伯，朝端礼乐英。\n一言兴宝运，三入济羣生。\n命与才相偶，年将位不幷。\n台星忽已坼，流恸轸皇情。",
        "dynasty": "唐",
        "collection_info": null
    },
    {
        "title": "故右丞相赠太师燕文贞公挽词二首 二",
        "author": "孙逖",
        "content": "甲第三重戟，高门四列侯。\n已成冠盖里，更有凤皇楼。\n人世方为乐，生涯遽若休。\n空余掌纶地，传庆百千秋。",
        "dynasty": "唐",
        "collection_info": null
    },
    {
        "title": "故陈州刺史赠兵部尚书韦公挽词",
        "author": "孙逖",
        "content": "奕叶金章贵，连枝鼎位尊。\n台庭为凤穴，相府是鸰原。\n世阅空悲命，泉幽不返魂。\n惟余汉臣史，继术赞韦门。",
        "dynasty": "唐",
        "collection_info": null
    },
    {
        "title": "故程将军妻南阳郡夫人樊氏挽歌",
        "author": "孙逖",
        "content": "德配程休甫，名高鲁季姜。\n宠荣苍玉佩，宴梦郁金堂。\n白日期偕老，幽泉忽悼亡。\n国风犹在咏，江汉近南阳。",
        "dynasty": "唐",
        "collection_info": null
    },
    {
        "title": "和上巳连寒食有怀京洛",
        "author": "孙逖",
        "content": "天津御柳碧遥遥，轩骑相从半下朝。\n行乐光辉寒食借，太平歌舞晚春饶。\n红妆楼下东郊道，青草洲边南渡桥。\n坐见司空扫西第，看君侍从落花朝。",
        "dynasty": "唐",
        "collection_info": null
    },
    {
        "title": "和左司张员外自洛使入京中路先赴长安逢立春日赠韦侍御等诸公",
        "author": "孙逖",
        "content": "忽覩云间数鴈回，更逢山上正花开。\n河边淑气迎芳草，林下轻风待落梅。\n秋宪府中高唱入，春卿署裏和歌来。\n共言东阁招贤地，自有西征谢傅才。",
        "dynasty": "唐",
        "collection_info": null
    },
    {
        "title": "和崔司马登称心山寺",
        "author": "孙逖",
        "content": "郡府乘休日，王城访道初。\n觉花迎步履，香草藉行车。\n倚阁观无际，寻山坐太虚。\n岩空迷禹迹，海静望秦余。\n翡翠巢珠网，鵾鸡间绮疏。\n地灵资净土，水若护真如。\n宝树谁攀折，禅云自卷舒。\n晴分五湖势，烟合九夷居。\n生灭纷无象，窥临已得鱼。\n尝闻宝刀赠，今日奉琼琚。",
        "dynasty": "唐",
        "collection_info": null
    },
    {
        "title": "奉和李右相中书壁画山水",
        "author": "孙逖",
        "content": "庙堂多暇日，山水契中情。\n欲写高深趣，还因藻绘成。\n九江临户牖，三峡绕檐楹。\n花柳穷年发，烟云逐意生。\n能令万里近，不觉四时行。\n气染荀香馥，光含乐镜清。\n咏歌齐出处，图画表冲盈。\n自保千年遇，何论八载荣。",
        "dynasty": "唐",
        "collection_info": null
    },
    {
        "title": "奉和李右相赏会昌林亭",
        "author": "孙逖",
        "content": "贤相初陪跸，灵山本降神。\n作京雄近县，开阁宠平津。\n地胜林亭好，时清宴赏频。\n百泉萦草木，万井布郊畛。\n德与春和盛，功将造化邻。\n还嗤渭滨叟，岁晚独垂纶。",
        "dynasty": "唐",
        "collection_info": null
    },
    {
        "title": "和左衞武仓曹衞中对雨创韵赠右衞李骑曹",
        "author": "孙逖",
        "content": "林父同官意，宣尼久敬交。\n文场刊玉篆，武事掌金铙。\n道合宜连茹，时清岂繫匏。\n克勤居簿领，多暇屏讙譊。\n美酒怀公讌，玄谈俟客嘲。\n薄云生北阙，飞雨自西郊。\n院暑便清旷，庭芜觉渐苞。\n高门关讵闭，逸韵柱难胶。\n枳棘鸾无叹，椅梧凤必巢。\n忽闻征并作，观海媿堂坳。",
        "dynasty": "唐",
        "collection_info": null
    },
    {
        "title": "送新罗法师还国",
        "author": "孙逖",
        "content": "异域今无外，高僧代所稀。\n苦心归寂灭，宴坐得精微。\n持钵何年至，传灯是日归。\n上卿挥别藻，中禁下禅衣。\n海阔杯还度，云遥锡更飞。\n此行迷处所，何以慰虔祈。",
        "dynasty": "唐",
        "collection_info": null
    },
    {
        "title": "送赵大夫护边",
        "author": "孙逖",
        "content": "外域分都护，中台命职方。\n欲传清庙略，先取剧曹郎。\n已佩登坛印，犹怀伏奏香。\n百壶开祖饯，驷牡戒戎装。\n青海连西掖，黄河带北凉。\n关山瞻汉月，戈劒宿胡霜。\n体国才先着，论兵策復长。\n果持文武术，还继杜当阳。",
        "dynasty": "唐",
        "collection_info": null
    },
    {
        "title": "立秋日题安昌寺北山亭",
        "author": "孙逖",
        "content": "楼观倚长霄，登攀及霁朝。\n高如石门顶，胜拟赤城标。\n天路云虹近，人寰气象遥。\n山围伯禹庙，江落伍胥潮。\n徂暑迎秋薄，凉风是日飘。\n果林余苦李，萍水覆甘蕉。\n览古嗟夷漫，凌空爱泬寥。\n更闻金剎下，钟梵晚萧萧。",
        "dynasty": "唐",
        "collection_info": null
    },
    {
        "title": "登越州城",
        "author": "孙逖",
        "content": "越嶂绕层城，登临万象清。\n封圻沧海合，廛市碧湖明。\n晓日渔歌满，芳春棹唱行。\n山风吹美箭，田雨润香秔。\n代阅英灵尽，人闲吏隐幷。\n赠言王逸少，已见曲池平。",
        "dynasty": "唐",
        "collection_info": null
    },
    {
        "title": "江行有怀",
        "author": "孙逖",
        "content": "秋水明川路，轻舟转石圻。\n霜多山橘熟，寒至浦禽稀。\n飞席乘风势，迴流荡日晖。\n昼行疑海若，夕梦识江妃。\n野霁看吴尽，天长望洛非。\n不知何岁月，一似暮潮归。",
        "dynasty": "唐",
        "collection_info": null
    },
    {
        "title": "长洲苑",
        "author": "孙逖",
        "content": "吴王初鼎峙，羽猎骋雄才。\n辇道阊门出，军容茂苑来。\n山从列嶂转，江自绕林迴。\n劒骑缘汀入，旌门隔屿开。\n合离纷若电，驰逐溢成雷。\n胜地虞人守，归舟汉女陪。\n可怜夷漫处，犹在洞庭隈。\n山静吟猿父，城空应雉媒。\n戎行委乔木，马迹尽黄埃。\n揽涕问遗老，繁华安在哉。",
        "dynasty": "唐",
        "collection_info": null
    },
    {
        "title": "和咏廨署有樱桃",
        "author": "孙逖",
        "content": "上林天禁裏，芳树有红樱。\n江国今来见，君门春意生。\n香从花绶转，色绕佩珠明。\n海鸟衔初实，吴姬扫落英。\n切将稀取贵，羞与众同荣。\n为此堪攀折，芳蹊处处成。",
        "dynasty": "唐",
        "collection_info": null
    },
    {
        "title": "同洛阳李少府观永乐公主入蕃",
        "author": "孙逖",
        "content": "边地莺花少，年来未觉新。\n美人天上落，龙塞始应春。",
        "dynasty": "唐",
        "collection_info": null
    },
    {
        "title": "途中口号",
        "author": "孙逖",
        "content": "邺城东北望陵台，珠翠繁华去不迴。\n无復新妆艳红粉，空余故垄满青苔。",
        "dynasty": "唐",
        "collection_info": null
    },
    {
        "title": "晦日湖塘",
        "author": "孙逖",
        "content": "吉日初成晦，方塘遍是春。\n落花迎二月，芳树历三旬。\n公子能留客，巫阳好解神。\n夜还何虑暗，秉烛向城闉。",
        "dynasty": "唐",
        "collection_info": null
    },
    {
        "title": "句",
        "author": "孙逖",
        "content": "野烟出炉上，山花落镜中。",
        "dynasty": "唐",
        "collection_info": null
    },
    {
        "title": "从军行",
        "author": "崔国辅",
        "content": "塞北胡霜下，营州索兵救。\n夜裏偷道行，将军马亦瘦。\n刀光照塞月，阵色明如昼。\n传闻贼满山，已共前锋鬬。",
        "dynasty": "唐",
        "collection_info": null
    },
    {
        "title": "杂诗",
        "author": "崔国辅",
        "content": "逢着平乐儿，论交鞍马前。\n与酤一斗酒，恰用十千钱。\n后余在关内，作事多迍邅。\n何肯相救援，徒闻宝劒篇。",
        "dynasty": "唐",
        "collection_info": null
    },
    {
        "title": "古意",
        "author": "崔国辅",
        "content": "红荷楚水曲，彪炳烁晨霞。\n未得两回摘，秋风吹却花。\n时芳不待妾，玉佩无处夸。\n悔不盛年时，嫁与青楼家。",
        "dynasty": "唐",
        "collection_info": null
    },
    {
        "title": "宿法华寺",
        "author": "崔国辅",
        "content": "松雨时復滴，寺门清且凉。\n此心竟谁证，回憩支公床。\n壁画感灵迹，龛经传异香。\n独游寄象外，忽忽归南昌。",
        "dynasty": "唐",
        "collection_info": null
    },
    {
        "title": "题豫章馆",
        "author": "崔国辅",
        "content": "杨柳映春江，江南转佳丽。\n吴门绿波裏，越国青山际。\n游宦常往来，津亭暂临憩。\n驿前苍石没，浦外湖沙细。\n向晚宴且久，孤舟冏然逝。\n云留西北客，气歇东南帝。\n独有萋萋心，谁知怨芳岁。",
        "dynasty": "唐",
        "collection_info": null
    },
    {
        "title": "石头滩作",
        "author": "崔国辅",
        "content": "怅矣秋风时，余临石头濑。\n因高见远境，尽此数州内。\n羽山数点青，海岸杂光碎。\n离离树木少，漭漭湖波大。\n日暮千里帆，南飞落天外。\n须臾遂入夜，楚色有微霭。\n寻远迹已穷，遗荣事多昧。\n一身犹未理，安得济时代。\n且泛朝夕潮，荷衣蕙为带。",
        "dynasty": "唐",
        "collection_info": null
    },
    {
        "title": "漂母岸",
        "author": "崔国辅",
        "content": "泗水入淮处，南边古岸存。\n秦时有漂母，于此饭王孙。\n王孙初未遇，寄食何足论。\n后为楚王来，黄金答母恩。\n事迹遗在此，空伤千载魂。\n茫茫水中渚，上有一孤墩。\n遥望不可到，苍苍烟树昏。\n几年崩冢色，每日落潮痕。\n古地多陻圮，时哉不敢言。\n向夕泪霑裳，遂宿芦洲村。",
        "dynasty": "唐",
        "collection_info": null
    },
    {
        "title": "对酒吟",
        "author": "崔国辅",
        "content": "行行日将夕，荒村古冢无人迹。\n蒙笼荆棘一鸟吟，屡唱提壶沽酒吃。\n古人不达酒不足，遗恨精灵传此曲。\n寄言世上诸少年，平生且尽杯中醁。",
        "dynasty": "唐",
        "collection_info": null
    },
    {
        "title": "奉和华清宫观行香应制",
        "author": "崔国辅",
        "content": "天子蘂珠宫，楼台碧落通。\n豫游皆汗漫，斋处即崆峒。\n云物三光裏，君臣一气中。\n道言何所说，宝历自无穷。",
        "dynasty": "唐",
        "collection_info": null
    },
    {
        "title": "七夕",
        "author": "崔国辅",
        "content": "太守仙潢族，含情七夕多。\n扇风生玉漏，置水写银河。\n阁下陈书籍，闺中曝绮罗。\n遥思汉武帝，青鸟几时过。",
        "dynasty": "唐",
        "collection_info": null
    },
    {
        "title": "宿范浦",
        "author": "崔国辅",
        "content": "月暗潮又落，西陵渡暂停。\n村烟和海雾，舟火乱江星。\n路转定山遶，塘连范浦横。\n鸱夷近何去，空山临沧溟。",
        "dynasty": "唐",
        "collection_info": null
    },
    {
        "title": "奉和圣制上巳祓禊应制",
        "author": "崔国辅",
        "content": "元巳秦中节，吾君灞上游。\n鸣銮通禁苑，别馆遶芳洲。\n鹓鹭千官列，鱼龙百戏浮。\n桃花春欲尽，谷雨夜来收。\n庆向尧樽祝，欢从楚棹讴。\n逸诗何足对，窅作掩东周。",
        "dynasty": "唐",
        "collection_info": null
    },
    {
        "title": "九日侍宴应制",
        "author": "崔国辅",
        "content": "运偶千年圣，时传九日神。\n尧樽列钟鼓，汉阙闢钩陈。\n金箓三清降，琼筵五老巡。\n始惊兰佩出，復咏柏梁新。\n云鴈楼前晚，霜花酒裏春。\n欢娱无限极，书劒太平人。",
        "dynasty": "唐",
        "collection_info": null
    },
    {
        "title": "杭州北郭戴氏荷池送侯愉",
        "author": "崔国辅",
        "content": "秋近万物肃，况当临水时。\n折花赠归客，离绪断荷丝。\n谁谓江国永，故人感在兹。\n道存过北郭，情极望东菑。\n乔木故园意，鸣蝉穷巷悲。\n扁舟竟何待，中路每迟迟。",
        "dynasty": "唐",
        "collection_info": null
    },
    {
        "title": "怨词二首 一",
        "author": "崔国辅",
        "content": "妾有罗衣裳，秦王在时作。\n为舞春风多，秋来不堪着。",
        "dynasty": "唐",
        "collection_info": null
    },
    {
        "title": "怨词二首 二",
        "author": "崔国辅",
        "content": "楼头桃李疎，池上芙蓉落。\n织锦犹未成，蛩声入罗幕。",
        "dynasty": "唐",
        "collection_info": null
    },
    {
        "title": "古意二首 一",
        "author": "崔国辅",
        "content": "玉笼熏绣裳，着罢眠洞房。\n不能春风裏，吹却兰麝香。",
        "dynasty": "唐",
        "collection_info": null
    },
    {
        "title": "古意二首 二",
        "author": "崔国辅",
        "content": "种棘遮蘼芜，畏人来采杀。\n比至狂夫还，看看几花发。",
        "dynasty": "唐",
        "collection_info": null
    },
    {
        "title": "襄阳曲二首 一",
        "author": "崔国辅",
        "content": "蕙草娇红萼，时光舞碧鸡。\n城中美年少，相见白铜鞮。",
        "dynasty": "唐",
        "collection_info": null
    },
    {
        "title": "襄阳曲二首 二",
        "author": "崔国辅",
        "content": "少年襄阳地，来往襄阳城。\n城中轻薄子，知妾解秦筝。",
        "dynasty": "唐",
        "collection_info": null
    },
    {
        "title": "魏宫词",
        "author": "崔国辅",
        "content": "朝日照红妆，拟上铜雀台。\n画眉犹未了，魏帝使人催。",
        "dynasty": "唐",
        "collection_info": null
    },
    {
        "title": "长信草",
        "author": "崔国辅",
        "content": "长信宫中草，年年愁处生。\n故侵珠履迹，不使玉阶行。",
        "dynasty": "唐",
        "collection_info": null
    },
    {
        "title": "长乐少年行",
        "author": "崔国辅",
        "content": "遗却珊瑚鞭，白马骄不行。\n章台折杨柳，春日路傍情。",
        "dynasty": "唐",
        "collection_info": null
    },
    {
        "title": "湖南曲",
        "author": "崔国辅",
        "content": "湖南送君去，湖北送君归。\n湖裏鸳鸯鸟，双双他自飞。",
        "dynasty": "唐",
        "collection_info": null
    },
    {
        "title": "中流曲",
        "author": "崔国辅",
        "content": "归时日尚早，更欲向芳洲。\n渡口水流急，迴船不自由。",
        "dynasty": "唐",
        "collection_info": null
    },
    {
        "title": "王孙游",
        "author": "崔国辅",
        "content": "自与王孙别，频看黄鸟飞。\n应由春草误，着处不成归。",
        "dynasty": "唐",
        "collection_info": null
    },
    {
        "title": "采莲曲",
        "author": "崔国辅",
        "content": "玉溆花争发，金塘水乱流。\n相逢畏相失，并着采莲舟。",
        "dynasty": "唐",
        "collection_info": null
    },
    {
        "title": "子夜冬歌",
        "author": "崔国辅",
        "content": "寂寥抱冬心，裁罗又褧褧。\n夜久频挑灯，霜寒剪刀冷。",
        "dynasty": "唐",
        "collection_info": null
    },
    {
        "title": "丽人曲",
        "author": "崔国辅",
        "content": "红颜称绝代，欲并真无侣。\n独有镜中人，由来自相许。",
        "dynasty": "唐",
        "collection_info": null
    },
    {
        "title": "小长干曲",
        "author": "崔国辅",
        "content": "月暗送潮风，相寻路不通。\n菱歌唱不彻，知在此塘中。",
        "dynasty": "唐",
        "collection_info": null
    },
    {
        "title": "王昭君",
        "author": "崔国辅",
        "content": "汉使南还尽，胡中妾独存。\n紫台绵望绝，秋草不堪论。",
        "dynasty": "唐",
        "collection_info": null
    },
    {
        "title": "秦女卷衣",
        "author": "崔国辅",
        "content": "虽入秦帝宫，不上秦帝床。\n夜夜玉窗裏，与他卷衣裳。",
        "dynasty": "唐",
        "collection_info": null
    },
    {
        "title": "今别离",
        "author": "崔国辅",
        "content": "送别未能旋，相望连水口。\n船行欲映洲，几度急摇手。",
        "dynasty": "唐",
        "collection_info": null
    },
    {
        "title": "衞艳词",
        "author": "崔国辅",
        "content": "淇上桑叶青，青楼含白日。\n比时遥望君，车马城中出。",
        "dynasty": "唐",
        "collection_info": null
    },
    {
        "title": "渭水西别李崙",
        "author": "崔国辅",
        "content": "陇右长亭堠，山阴古塞秋。\n不知呜咽水，何事向西流。",
        "dynasty": "唐",
        "collection_info": null
    },
    {
        "title": "古意",
        "author": "崔国辅",
        "content": "净扫黄金阶，飞霜皎如雪。\n下帘弹箜篌，不忍见秋月。",
        "dynasty": "唐",
        "collection_info": null
    },
    {
        "title": "送韩十四被鲁王推递往济南府",
        "author": "崔国辅",
        "content": "西候情何极，南冠怨有余。\n梁王虽好事，不察狱中书。",
        "dynasty": "唐",
        "collection_info": null
    },
    {
        "title": "白纻辞二首 一",
        "author": "崔国辅",
        "content": "洛阳梨花落如霰，河阳桃叶生復齐。\n坐惜玉楼春欲尽，红绵粉絮裛妆啼。",
        "dynasty": "唐",
        "collection_info": null
    },
    {
        "title": "白纻辞二首 二",
        "author": "崔国辅",
        "content": "董贤女弟在椒风，窈窕繁华贵后宫。\n璧带金釭皆翡翠，一朝零落变成空。",
        "dynasty": "唐",
        "collection_info": null
    },
    {
        "title": "九日",
        "author": "崔国辅",
        "content": "江边枫落菊花黄，少长登高一望乡。\n九日陶家虽载酒，三年楚客已霑裳。",
        "dynasty": "唐",
        "collection_info": null
    },
    {
        "title": "王昭君",
        "author": "崔国辅",
        "content": "一回望月一回悲，望月月移人不移。\n何时得见汉朝使，为妾传书斩画师。",
        "dynasty": "唐",
        "collection_info": null
    },
    {
        "title": "孤寝怨",
        "author": "崔珪",
        "content": "征戍动经年，含情拂玳筵。\n花飞织锦处，月落捣衣边。\n灯暗愁孤坐，床空怨独眠。\n自君辽海去，玉匣闭春弦。",
        "dynasty": "唐",
        "collection_info": null
    },
    {
        "title": "题武陵草堂",
        "author": "杨浚",
        "content": "草堂列仙楼，上在青山顶。\n户外窥数峯，阶前对双井。\n雨来花尽湿，风度松初冷。\n登栈行不疲，入溪语弥静。\n云能去尘服，兼欲事金鼎。\n正直心所存，谄谀长自省。\n适知幽遁趣，已觉烦虑屏。\n更爱云林间，吾将卧南颍。",
        "dynasty": "唐",
        "collection_info": null
    },
    {
        "title": "广武怀古",
        "author": "杨浚",
        "content": "河水城下流，登城望弥惬。\n海云飞不断，岸草绿相接。\n龙门无旧塲，武牢有遗堞。\n扼喉兵易守，扪指计何捷。\n天夺项氏谋，卒成汉家业。\n乡山遥可见，西顾泪盈睫。",
        "dynasty": "唐",
        "collection_info": null
    },
    {
        "title": "赠李郎中",
        "author": "杨浚",
        "content": "仙郎早朝退，直省卧南轩。\n院竹自成赏，阶庭寂不喧。\n焚香开后阁，起草闭前门。\n礼乐风流美，光华星位尊。\n荣兼朱绂贵，交乃布衣存。\n是日登龙客，无忘君子恩。",
        "dynasty": "唐",
        "collection_info": null
    },
    {
        "title": "咏王大娘戴卒",
        "author": "刘晏",
        "content": "楼前百戏竞争新，唯有长竿妙入神。\n谁谓绮罗[翻]有力，犹自嫌轻更着人。",
        "dynasty": "唐",
        "collection_info": null
    },
    {
        "title": "享太庙乐章",
        "author": "刘晏",
        "content": "汉祚惟永，神功中兴。\n夙驱氛祲，天覆黎蒸。\n三光再朗，庶绩其凝。\n重熙累叶，景命是膺。",
        "dynasty": "唐",
        "collection_info": null
    },
    {
        "title": "鸿门行",
        "author": "袁瓘",
        "content": "少年买意气，百金不辞费。\n学劒西入秦，结交北游魏。\n秦魏多豪人，与代亦殊伦。\n由来不相识，皆是暗相亲。\n宝马青丝辔，狐裘貂鼠服。\n晨过剧孟游，暮投咸阳宿。\n然诺本云云，诸侯莫不闻。\n犹思百战术，更逐李将军。\n始从灞陵下，遥遥度朔野。\n北风闻楚歌，南庭见胡马。\n胡马秋正肥，相邀夜合围。\n战酣烽火灭，路断救兵稀。\n白刃纵横逼，黄尘飞不息。\n虏骑血洒衣，单于泪沾臆。\n献凯云台中，自言塞上雄。\n将军行失势，部曲遂无功。\n新人不如旧，旧人不相救。\n万里长飘飖，十年计不就。\n弃置难重论，驱马度鸿门。\n行看楚汉事，不觉风尘昏。\n宝劒中夜抚，悲歌聊自舞。\n此曲不可终，曲终泪如雨。",
        "dynasty": "唐",
        "collection_info": null
    },
    {
        "title": "惠文太子挽歌",
        "author": "袁瓘",
        "content": "寒仗丹旄引，阴堂白日违。\n暗灯明象物，画水湿灵衣。\n羽化淮王去，仙迎太子归。\n空余燕衔土，朝夕向陵飞。",
        "dynasty": "唐",
        "collection_info": null
    },
    {
        "title": "从军行",
        "author": "李昂",
        "content": "汉家未得燕支山，征戍年年沙朔间。\n塞下长驱汗血马，云中恆闭玉门关。\n阴山翰海千万里，此日桑河冻流水。\n稽洛川边胡骑来，渔阳戍裏烽烟起。\n长途羽檄何相望，天子按劒思北方。\n羽林练士拭金甲，将军校战出玉堂。\n幽陵异域风烟改，亭障连连古今在。\n夜闻鸿雁南渡河，晓望旌旗北临海。\n塞沙飞淅沥，遥裔连穷碛。\n玄漠云平初合阵，西山月出闻鸣镝。\n城南百战多苦辛，路傍死卧黄沙人。\n戎衣不脱随霜雪，汗马䟃𧽼长被铁。\n杨叶楼中不寄书，莲花劒上空流血。\n匈奴未灭不言家，驱逐行行边徼赊。\n归心海外见明月，别思天边梦落花。\n天边迴望何悠悠，芳树无人渡陇头。\n春云不变阳关雪，桑叶先知胡地秋。\n田畴不卖卢龙策，窦宪思勒燕然石。\n麾兵静北垂，此日交河湄。\n欲令塞上无干戚，会待单于繫颈时。",
        "dynasty": "唐",
        "collection_info": null
    },
    {
        "title": "赋戚夫人楚舞歌",
        "author": "李昂",
        "content": "定陶城中是妾家，妾年二八颜如花。\n闺中歌舞未终曲，天下死人如乱麻。\n汉王此地因征战，未出帘栊人已荐。\n风花菡萏落辕门，云雨裴回入行殿。\n日夕悠悠非旧乡，飘飘处处逐君王。\n闺门向裏通归梦，银烛迎来在战场。\n相从顾恩不顾己，何异浮萍寄深水。\n逐战曾迷隻轮下，随君几陷重围裏。\n此时平楚復平齐，咸阳宫阙到关西。\n珠帘夕殿闻钟磬，白日秋天忆鼓鼙。\n君王纵恣翻成误，吕后由来有深妬。\n不奈君王容鬓衰，相存相顾能几时。\n黄泉白骨不可报，雀钗翠羽从此辞。\n君楚歌兮妾楚舞，脉脉相看两心苦。\n曲未终兮袂更扬，君流涕兮妾断肠。\n已见储君归惠帝，徒留爱子付周昌。",
        "dynasty": "唐",
        "collection_info": null
    },
    {
        "title": "句",
        "author": "李昂",
        "content": "耳临清渭洗，心向白云闲。",
        "dynasty": "唐",
        "collection_info": null
    },
    {
        "title": "夏晚初霁南省寓直用余字",
        "author": "厍狄履温",
        "content": "薄宦因时泰，凉宵寓直初。\n沈沈仙阁闭，的的暗更徐。\n霁色连空上，炎氛入夜除。\n星迴南斗落，月度北窗虚。\n待漏残灯照，含芳袭气余。\n寐来冠不解，奏罢草仍书。\n幕府惭良策，明曹媿散樗。\n命轻徒有报，义重更难疎。\n燕厦欣成託，鹓行滥所如。\n晨趋当及早，復此戒朝车。",
        "dynasty": "唐",
        "collection_info": null
    },
    {
        "title": "同皇甫兵曹天官寺浴室新成招友人赏会",
        "author": "寇坦",
        "content": "温室欢初就，兰交托胜因。\n共听无漏法，兼濯有为尘。\n水洁三空性，香沾四大身。\n清心多善友，颂德慰同人。",
        "dynasty": "唐",
        "collection_info": null
    },
    {
        "title": "同张少府和厍狄员外夏晚初霁南省寓直时兼充节度判官之作",
        "author": "寇坦",
        "content": "黄绶归休日，仙郎復奏余。\n晏居当夏晚，寓直会晴初。\n露散星文发，云披水镜虚。\n高才推独唱，嘉会喜连茹。\n月色摇春闼，香烟霭暝庐。\n千门传夜警，万象照阶除。\n少孺嘉能赋，文强阅赐书。\n兼曹谋未展，入幕志方摅。\n为奉灵台帛，恭先待漏车。\n贞标不可仰，空此乐樵渔。",
        "dynasty": "唐",
        "collection_info": null
    },
    {
        "title": "咏铜柱",
        "author": "李休烈",
        "content": "天门街裏倒天枢，火急先须卸火珠。\n计合一条丝线挽，何劳两县索人夫。",
        "dynasty": "唐",
        "collection_info": null
    },
    {
        "title": "送贺监归四明应制",
        "author": "李林甫",
        "content": "挂冠知止足，岂独汉疏贤。\n入道求真侣，辞恩访列仙。\n睿文含日月，宸翰动云烟。\n鹤驾吴乡远，遥遥南斗边。",
        "dynasty": "唐",
        "collection_info": null
    },
    {
        "title": "奉和圣制次琼岳应制",
        "author": "李林甫",
        "content": "东幸从人望，西巡顺物回。\n云收二华出，天转五星来。\n十月农初罢，三驱礼復开。\n更看琼岳上，佳气接神台。",
        "dynasty": "唐",
        "collection_info": null
    },
    {
        "title": "秋夜望月忆韩席等诸侍郎因以投赠",
        "author": "李林甫",
        "content": "秋天碧云夜，明月悬东方。\n皓皓庭际色，稍稍林下光。\n桂华澄远近，璧彩散池塘。\n鸿雁飞难度，关山曲易长。\n揆予秉孤直，虚薄忝文昌。\n握镜惭先照，持衡媿后行。\n多才众君子，载笔久词场。\n作赋推潘岳，题诗许谢康。\n当时陪宴语，今夕恨相望。\n愿欲接高论，清晨朝建章。",
        "dynasty": "唐",
        "collection_info": null
    },
    {
        "title": "流崖州至鬼门关作",
        "author": "杨炎",
        "content": "一去一万里，千知千不还。\n崖州何处在？生度鬼门关。",
        "dynasty": "唐",
        "collection_info": null
    },
    {
        "title": "赠元载歌妓",
        "author": "杨炎",
        "content": "雪面淡眉天上女，凤箫鸾翅欲飞去。\n玉山翘翠步无尘，楚腰如柳不胜春。",
        "dynasty": "唐",
        "collection_info": null
    },
    {
        "title": "别妻王韫秀",
        "author": "元载",
        "content": "年来谁不厌龙钟，虽在侯门似不容。\n看取海山寒翠树，苦遭霜霰到秦封。",
        "dynasty": "唐",
        "collection_info": null
    },
    {
        "title": "赋得云生栋梁间",
        "author": "陈希烈",
        "content": "一片苍梧意，氤氲生栋梁。\n下帘山足暗，开户日添光。\n偏使衣裘润，能令枕簟凉。\n无心伴行雨，何必梦荆王。",
        "dynasty": "唐",
        "collection_info": null
    },
    {
        "title": "奉和圣制三月三日",
        "author": "陈希烈",
        "content": "上巳迂龙驾，中流泛羽觞。\n酒因朝太子，诗为乐贤王。\n锦缆方舟渡，琼筵大乐张。\n风摇垂柳色，花发异林香。\n野老歌无事，朝臣饮岁芳。\n皇情被羣物，中外洽恩光。",
        "dynasty": "唐",
        "collection_info": null
    },
    {
        "title": "省试白云起封中",
        "author": "陈希烈",
        "content": "千年泰山顶，云起汉王封。\n不作奇峰状，宁分触石容。\n为霖虽易得，表圣自难逢。\n冉冉排空上，依依迭影重。\n素光非曳练，灵贶是从龙。\n岂学无心出，东西任所从。",
        "dynasty": "唐",
        "collection_info": null
    },
    {
        "title": "朗月行",
        "author": "张渐",
        "content": "朗月照帘幌，清夜有余姿。\n洞房怨孤枕，挟琴爱前墀。\n萱草已数叶，梨花復徧枝。\n去岁草始荣，与君新相知。\n今年花未落，谁分生别离。\n代情难重论，人事好乖移。\n合比月华满，分同月易亏。\n亏月当再圆，人别星陨天。\n吾欲竟此曲，意深不可传。\n叹息孤鸾鸟，伤心明镜前。",
        "dynasty": "唐",
        "collection_info": null
    },
    {
        "title": "晓次荆江",
        "author": "宋昱",
        "content": "孤舟大江水，水涉无昏曙。\n雨暗迷津时，云生望乡处。\n渔翁闲自乐，樵客纷多虑。\n秋色湖上山，归心日边树。\n徒称竹箭美，未得枫林趣。\n向夕垂钓还，吾从落潮去。",
        "dynasty": "唐",
        "collection_info": null
    },
    {
        "title": "题石窟寺",
        "author": "宋昱",
        "content": "梵宇开金地，香龛凿铁围。\n影中羣象动，空裏众灵飞。\n檐牖笼朱旭，房廊挹翠微。\n瑞莲生佛步，瑶树挂天衣。\n邀福功虽在，兴王代久非。\n谁知云朔外，更覩化胡归。",
        "dynasty": "唐",
        "collection_info": null
    },
    {
        "title": "樟亭观涛",
        "author": "宋昱",
        "content": "涛来势转雄，猎猎驾长风。\n雷震云霓裏，山飞霜雪中。\n激流起平地，吹涝上侵空。\n翕闢干坤异，盈虚日月同。\n艅艎从陆起，洲浦隔阡通。\n跳沫喷岩翠，翻波带景红。\n怒湍初抵北，却浪復归东。\n寂听堪增勇，晴看自发蒙。\n伍生传或谬，枚叟说难穷。\n来信应无已，申威亦匪躬。\n衝腾如决胜，迴合似相攻。\n委质任平视，谁能涯始终。",
        "dynasty": "唐",
        "collection_info": null
    },
    {
        "title": "赠程秘书",
        "author": "卢象",
        "content": "客自岐阳来，吐音若鸣凤。\n孤飞畏不偶，独立谁见用。\n忽从被褐中，召入承明宫。\n圣人借颜色，言事无不通。\n殷勤拯黎庶，感激论诸公。\n将相猜贾谊，图书归马融。\n顾余久寂寞，一岁麒麟阁。\n且共歌太平，勿嗟名宦薄。",
        "dynasty": "唐",
        "collection_info": null
    },
    {
        "title": "家叔征君东溪草堂二首 一",
        "author": "卢象",
        "content": "开山十余里，青壁森相倚。\n欲识尧时天，东溪白云是。\n雷声转幽壑，云气杳流水。\n涧影生龙蛇，岩端翳柽梓。\n大道终不易，君恩曷能已。\n鹤羡无老时，龟言摄生理。\n浮年笑六甲，元化潜一指。\n未暇扫云梯，空惭阮氏子。",
        "dynasty": "唐",
        "collection_info": null
    },
    {
        "title": "家叔征君东溪草堂二首 二",
        "author": "卢象",
        "content": "今朝共游者，得性闲未归。\n已到仙人家，莫惊鸥鸟飞。\n水深严子钓，松挂巢父衣。\n云气转幽寂，溪流无是非。\n名理未足羡，腥臊讵所希。\n自惟负贞意，何岁当食薇。",
        "dynasty": "唐",
        "collection_info": null
    },
    {
        "title": "乡试后自巩还田家因谢邻友见过之作",
        "author": "卢象",
        "content": "鸡鸣出东邑，马倦登南峦。\n落日见桑柘，翳然丘中寒。\n邻家多旧识，投暝来相看。\n且问春税苦，兼陈行路难。\n园场近阴壑，草木易凋残。\n峰晴雪犹积，涧深冰已团。\n浮名知何用，岁晏不成欢。\n置酒共君饮，当歌聊自宽。",
        "dynasty": "唐",
        "collection_info": null
    },
    {
        "title": "青雀歌",
        "author": "卢象",
        "content": "啾啾青雀儿，飞来飞去仰天池。\n逍遥饮啄安涯分，何假扶摇九万为。",
        "dynasty": "唐",
        "collection_info": null
    },
    {
        "title": "杂诗二首 一",
        "author": "卢象",
        "content": "家居五原上，征战是平生。\n独负山西勇，谁当塞下名。\n死生辽海战，雨雪蓟门行。\n诸将封侯尽，论功独不成。",
        "dynasty": "唐",
        "collection_info": null
    },
    {
        "title": "杂诗二首 二",
        "author": "卢象",
        "content": "君家御沟上，垂柳夹朱门。\n列鼎会中贵，鸣珂朝至尊。\n死生在片议，穷达由一言。\n须识苦寒士，莫矜狐白温。",
        "dynasty": "唐",
        "collection_info": null
    },
    {
        "title": "赠广川马先生",
        "author": "卢象",
        "content": "经书满腹中，吾识广川翁。\n年老甘无位，家贫懒发蒙。\n人归洙泗学，歌盛舞雩风。\n愿接诸生礼，三年事马融。",
        "dynasty": "唐",
        "collection_info": null
    },
    {
        "title": "峡中作",
        "author": "卢象",
        "content": "高唐几百里，树色接阳台。\n晚见江山霁，宵闻风雨来。\n云从三峡起，天向数峰开。\n灵境信难见，轻舟那可回。",
        "dynasty": "唐",
        "collection_info": null
    },
    {
        "title": "竹里馆",
        "author": "卢象",
        "content": "江南冰不闭，山泽气潜通。\n腊月闻山鸟，寒崖见蛰熊。\n柳林春半合，荻笋乱无丛。\n回首金陵岸，依依向北风。",
        "dynasty": "唐",
        "collection_info": null
    },
    {
        "title": "永城使风",
        "author": "卢象",
        "content": "长风起秋色，细雨含落晖。\n夕鸟向林去，晚帆相逐飞。\n虫声出乱草，水气薄行衣。\n一别故乡道，悠悠今始归。",
        "dynasty": "唐",
        "collection_info": null
    },
    {
        "title": "和徐侍郎丛篠咏",
        "author": "卢象",
        "content": "中禁夕沈沈，幽篁别作林。\n色连鸡树近，影落凤池深。\n为重凌霜节，能虚应物心。\n年年承雨露，长对紫庭阴。",
        "dynasty": "唐",
        "collection_info": null
    },
    {
        "title": "驾幸温泉",
        "author": "卢象",
        "content": "传闻圣主幸新丰，清跸鸣銮出禁中。\n细草终朝随步辇，垂杨几处绕行宫。\n千官扈从骊山北，万国来朝渭水东。\n此日小臣徒献赋，汉家谁復重[扬]雄。",
        "dynasty": "唐",
        "collection_info": null
    },
    {
        "title": "奉和张使君宴加朝散",
        "author": "卢象",
        "content": "佐理星辰贵，分荣涣汗深。\n言从大夫后，用荅圣人心。\n骑拥轩裳客，鸾惊翰墨林。\n停杯歌麦秀，秉烛醉棠阴。\n爽气凌秋笛，轻寒散暝砧。\n秪应将四子，讲德谢知音。",
        "dynasty": "唐",
        "collection_info": null
    },
    {
        "title": "赠张均员外",
        "author": "卢象",
        "content": "公门世绪昌，才子冠裴王。\n出自平津邸，还为吏部郎。\n神仙余气色，列宿动辉光。\n夜直南宫静，朝趋北禁长。\n时人归水镜，明主赐衣裳。\n翰苑飞鹦鹉，天池待凤凰。\n承欢畴日顾，未纪后时伤。\n去去图南远，微才幸不忘。",
        "dynasty": "唐",
        "collection_info": null
    },
    {
        "title": "送祖咏",
        "author": "卢象",
        "content": "田家宜伏腊，岁晏子言归。\n石路雪初下，荒村鸡共飞。\n东原多烟火，北涧隐寒晖。\n满酌野人酒，倦闻邻女机。\n胡为困樵采，几日罢朝衣。",
        "dynasty": "唐",
        "collection_info": null
    },
    {
        "title": "送綦毋潜",
        "author": "卢象",
        "content": "夫君不得意，本自沧海来。\n高足未云骋，虚舟空復迴。\n淮南枫叶落，灞岸桃花开。\n出处暂为耳，沈浮安繫哉。\n如何天覆物，还遣世遗才。\n欲识秦将汉，尝闻王与裴。\n离筵对寒食，别雨乘春雷。\n会有征书到，荷衣且漫裁。",
        "dynasty": "唐",
        "collection_info": null
    },
    {
        "title": "送赵都护赴安西",
        "author": "卢象",
        "content": "下客候旌麾，元戎復在斯。\n门开都护府，兵动羽林儿。\n黠虏多翻覆，谋臣有别离。\n智同天所授，恩共日相随。\n汉使开宾幕，胡笳送酒巵。\n风霜迎马首，雨雪事鱼丽。\n上策应无战，深情属载驰。\n不应行万里，明主寄安危。",
        "dynasty": "唐",
        "collection_info": null
    },
    {
        "title": "追凉历下古城西北隅此地有清泉乔木",
        "author": "卢象",
        "content": "谢朓出华省，王祥贻佩刀。\n前贤真可慕，衰病意空劳。\n贞悔不自卜，游随共尔曹。\n未能齐得丧，时復诵离骚。\n闲荫七贤地，醉餐三士桃。\n苍苔虞舜井，乔木古城壕。\n渔父偏相狎，尧年不可逃。\n蝉鸣秋雨霁，云白晓山高。\n咫尺传双鲤，吹嘘借一毛。\n故人皆得路，谁肯念同袍。",
        "dynasty": "唐",
        "collection_info": null
    },
    {
        "title": "戏赠邵使君张郎",
        "author": "卢象",
        "content": "少妇石榴裙，新妆白玉面。\n能迷张公子，不许时相见。",
        "dynasty": "唐",
        "collection_info": null
    },
    {
        "title": "同王维过崔处士林亭",
        "author": "卢象",
        "content": "映竹时闻转辘轳，当窗只见网蜘蛛。\n主人非病常高卧，环堵蒙笼一老儒。",
        "dynasty": "唐",
        "collection_info": null
    },
    {
        "title": "寄河上段十六",
        "author": "卢象",
        "content": "与君相识即相亲，闻道君家住孟津。\n为见行舟试借问，客中时有洛阳人。",
        "dynasty": "唐",
        "collection_info": null
    },
    {
        "title": "寒食",
        "author": "卢象",
        "content": "子推言避世，山火遂焚身。\n四海同寒食，千秋为一人。\n深冤何用道，峻迹古无邻。\n魂魄山河气，风雷御宇神。\n光烟榆柳灭，怨曲龙虵新。\n可叹文公霸，平生负此臣。",
        "dynasty": "唐",
        "collection_info": null
    },
    {
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 一",
        "author": "卢象",
        "content": "谢病始告归，依然入桑梓。\n家人皆伫立，相候衡门裏。\n畴类皆长年，成人旧童子。\n上堂家庆毕，愿与亲姻迩。\n论旧或余悲，思存且相喜。\n田园转芜没，但有寒泉水。\n衰柳日萧条，秋光清邑里。\n入门乍如客，休骑非便止。\n中饮顾王程，离忧从此始。",
        "dynasty": "唐",
        "collection_info": null
    },
    {
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 二",
        "author": "卢象",
        "content": "两妹日长成，双鬟将及人。\n已能持宝瑟，自解掩罗巾。\n念昔别时小，未知疎与亲。\n今来识离恨，掩泪方殷勤。",
        "dynasty": "唐",
        "collection_info": null
    },
    {
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 三",
        "author": "卢象",
        "content": "小弟更孩幼，归来不相识。\n同居虽渐惯，见人犹默默。\n宛作越人言，殊乡甘水食。\n别此最为难，泪尽有余忆。",
        "dynasty": "唐",
        "collection_info": null
    },
    {
        "title": "叹白髮",
        "author": "卢象",
        "content": "我年一何长，鬓髮日已白。\n俛仰天地间，能为几时客。\n惆怅故山云，裴回空日夕。\n何事与时人，东城復南陌。",
        "dynasty": "唐",
        "collection_info": null
    },
    {
        "title": "早秋宴张郎中海亭即事",
        "author": "卢象",
        "content": "邑有弦歌宰，翔鸾狎野鸥。\n眷言华省旧，暂滞海池游。\n郁岛藏深竹，前溪对舞楼。\n更闻书即事，云物是新秋。",
        "dynasty": "唐",
        "collection_info": null
    },
    {
        "title": "句",
        "author": "卢象",
        "content": "吴越山多秀，新安江甚清。\n书名会粹才偏逸，酒号屠苏味更醇。\n初疑轻烟淡古松，又似山开万仞峰。",
        "dynasty": "唐",
        "collection_info": null
    },
    {
        "title": "嵩山十志十首 其一",
        "author": "卢鸿一",
        "content": "山为宅兮草为堂，芝兰兮药房。\n罗蘼芜兮拍薜荔，荃壁兮兰砌。\n蘼芜薜荔兮成草堂，阴阴邃兮馥馥香。\n中有人兮信宜常，读金书兮饮玉浆，童颜幽操兮不易长。",
        "dynasty": "唐",
        "collection_info": null
    },
    {
        "title": "嵩山十志十首 其二",
        "author": "卢鸿一",
        "content": "天门豁兮仙台耸，杰屹崒兮零澒涌。\n穷三休兮旷一观，忽若登昆崙兮中期汗漫仙。\n耸天关兮倒景台，鲨颢气兮轶嚣埃。\n皎皎之子兮自独立，云可朋兮赮可吸，曾何荣辱之所及。",
        "dynasty": "唐",
        "collection_info": null
    },
    {
        "title": "嵩山十志十首 其三",
        "author": "卢鸿一",
        "content": "紫岩隈兮青溪侧，云松烟茑兮千古色。\n芳靃蘼兮荫蒙茏，幽人构馆兮在其中。\n靃蘼蒙茏兮开樾馆，卧风霄兮坐赮旦。\n粤有宾兮时戾止，樵苏不爨兮清淡已，永岁终朝兮常若此。",
        "dynasty": "唐",
        "collection_info": null
    },
    {
        "title": "嵩山十志十首 其四",
        "author": "卢鸿一",
        "content": "临泱漭兮背青荧，吐云烟兮合窅冥。\n怳欻翕兮杳幽霭，意缥缈兮羣仙会。\n窅冥仙会兮枕烟庭，竦魂形兮凝视听。\n闻夫至诚必感兮祈此巅，契颢气，养丹田，终彷像兮觏灵仙。",
        "dynasty": "唐",
        "collection_info": null
    },
    {
        "title": "嵩山十志十首 其五",
        "author": "卢鸿一",
        "content": "水攒衝兮石丛耸，焕云锦兮喷汹涌。\n苔駮荦兮草夤缘，芳幂幂兮濑溅溅。\n石攒丛兮云锦淙，波连珠兮文沓綘。\n有洁冥者媚此幽，漱灵液兮乐天休，实获我心兮夫何求。",
        "dynasty": "唐",
        "collection_info": null
    },
    {
        "title": "嵩山十志十首 其六",
        "author": "卢鸿一",
        "content": "霏微阴壑兮气腾虹，迤逦危磴兮上凌空。\n青霞杪兮紫云垂，鸾歌凤舞兮吹参差。\n鸾吹凤舞兮期仙磴，鸿驾迎兮瑶华赠。\n山中人兮好神仙，想像闻此兮欲升烟，铸月炼液兮竚还年。",
        "dynasty": "唐",
        "collection_info": null
    },
    {
        "title": "嵩山十志十首 其七",
        "author": "卢鸿一",
        "content": "灵矶盘礴兮溜奔错漱，冷风兮镇冥壑。\n研苔滋兮泉珠洁，一饮一憩兮气想灭。\n磷涟清淬兮涤烦矶，灵仙境兮仁智归。\n中有琴兮徽以玉，峨峨汤汤兮弹此曲，寄声知音兮同所欲。",
        "dynasty": "唐",
        "collection_info": null
    },
    {
        "title": "嵩山十志十首 其八",
        "author": "卢鸿一",
        "content": "青崖阴兮月磵曲，重幽迭邃兮隐沦躅。\n草树绵幂兮翠蒙茏，当其无兮庭在中。\n当无有用兮幂翠庭，神可谷兮道可冥。\n有幽人兮张素琴，皇徽兮绿水阴，德之愔兮澹多心。",
        "dynasty": "唐",
        "collection_info": null
    },
    {
        "title": "嵩山十志十首 其九",
        "author": "卢鸿一",
        "content": "岚气肃兮岩翠冥，空阴虚兮户芳迎。\n披蕙帐兮促萝筵，谈空空兮覈元元。\n蕙帐萝筵兮洞元室，秘而幽兮真可吉。\n返自然兮道可冥，泽妙思兮草玄经，结幽门兮在黄庭。",
        "dynasty": "唐",
        "collection_info": null
    },
    {
        "title": "嵩山十志十首 其十",
        "author": "卢鸿一",
        "content": "水碧色兮石金光，滟熠熠兮濙湟湟。\n泉葩映兮烟茑临，红灼灼，翠阴阴。\n翠相鲜兮金碧潭，霜天洞兮烟景涵。\n有幽人兮好冥绝，炳其焕兮凝其洁，悠悠千古长不灭。",
        "dynasty": "唐",
        "collection_info": null
    },
    {
        "title": "书殿赐宴应制",
        "author": "徐安贞",
        "content": "校文常近日，赐宴忽升天。\n酒正传桮至，饔人捧案前。\n玉阶鸣溜水，清阁引归烟。\n共惜芸香暮，春风几万年。",
        "dynasty": "唐",
        "collection_info": null
    },
    {
        "title": "从驾温泉宫",
        "author": "徐安贞",
        "content": "神女调温液，年年待圣人。\n试开临水殿，来洗属车尘。\n暖气随明主，恩波浃近臣。\n灵威自无极，从此献千春。",
        "dynasty": "唐",
        "collection_info": null
    },
    {
        "title": "送吕向补阙西岳勒碑",
        "author": "徐安贞",
        "content": "圣作西山颂，君其出使年。\n勒碑悬日月，驱传接云烟。\n寒尽函关路，春归洛水边。\n别离能几许，朝暮玉墀前。",
        "dynasty": "唐",
        "collection_info": null
    },
    {
        "title": "送丹阳采访",
        "author": "徐安贞",
        "content": "郡县分南国，皇华出圣朝。\n为怜乡棹近，不道使车遥。\n旧俗吴三让，遗风汉六条。\n愿言除疾苦，天子听歌谣。",
        "dynasty": "唐",
        "collection_info": null
    },
    {
        "title": "送王判官",
        "author": "徐安贞",
        "content": "明月开三峡，花源出五溪。\n城池青壁裏，烟火绿林西。\n不畏王程促，惟愁仙路迷。\n巴东下归棹，莫待夜猨啼。",
        "dynasty": "唐",
        "collection_info": null
    },
    {
        "title": "题襄阳图",
        "author": "徐安贞",
        "content": "画得襄阳郡，依然见昔游。\n岘山思驻马，汉水忆迴舟。\n丹壑常含霁，青林不换秋。\n图书空咫尺，千里意悠悠。",
        "dynasty": "唐",
        "collection_info": null
    },
    {
        "title": "程将军夫人挽诗",
        "author": "徐安贞",
        "content": "琴瑟调双凤，和鸣不独飞。\n正歌春可乐，行泣露先晞。\n环佩声犹在，房栊梦不归。\n将军休沐日，谁劝着新衣。",
        "dynasty": "唐",
        "collection_info": null
    },
    {
        "title": "奉和喜雪应制",
        "author": "徐安贞",
        "content": "两宫斋祭近登临，雨雪纷纷天昼阴。\n祗为经寒无瑞色，顿教正月满春林。\n蓬莱北上旌门暗，花萼南归马迹深。\n自有三农歌帝力，还将万庾荅尧心。",
        "dynasty": "唐",
        "collection_info": null
    },
    {
        "title": "闻邻家理筝",
        "author": "徐安贞",
        "content": "北斗横天夜欲阑，愁人倚月思无端。\n忽闻画阁秦筝逸，知是邻家赵女弹。\n曲成虚忆青蛾敛，调急遥怜玉指寒。\n银锁重关听未闢，不如眠去梦中看。",
        "dynasty": "唐",
        "collection_info": null
    },
    {
        "title": "奉和圣制早度蒲津关",
        "author": "徐安贞",
        "content": "仙掌临秦甸，虹桥闢晋关。\n两都分地险，一曲度河湾。\n路得津门要，时称古戍闲。\n城花春正发，岸柳曙堪攀。\n后乘犹临水，前旌欲换山。\n长安迴望日，宸御六龙还。",
        "dynasty": "唐",
        "collection_info": null
    },
    {
        "title": "奉和圣制荅二相出雀鼠谷",
        "author": "徐安贞",
        "content": "两臣初入梦，二月扈巡边。\n涧北寒犹在，山南春半传。\n颂声先奉御，辰象復回天。\n云日明千里，旌旗照一川。\n柳阴低辇路，草色变新田。\n还望汾阳近，宸游自窅然。",
        "dynasty": "唐",
        "collection_info": null
    },
    {
        "title": "句",
        "author": "徐安贞",
        "content": "暮雨衣犹湿，春风帆正开。",
        "dynasty": "唐",
        "collection_info": null
    },
    {
        "title": "奉和圣制荅张说南出雀鼠谷",
        "author": "崔翘",
        "content": "硖路绕河汾，晴光拂曙氛。\n笳吟中岭树，仗入半峰云。\n顿觉山原尽，平看邑里分。\n早行芳草迥，晚憩好风熏。\n嘉颂推英宰，春游扈圣君。\n共欣承睿渥，日月照天文。",
        "dynasty": "唐",
        "collection_info": null
    },
    {
        "title": "送友人使夷陵",
        "author": "崔翘",
        "content": "猨鸣三峡裏，行客旧霑裳。\n復道从兹去，思君不暂忘。\n开襟春叶短，分手夏条长。\n独有幽庭桂，年年空自芳。",
        "dynasty": "唐",
        "collection_info": null
    },
    {
        "title": "郑郎中山亭",
        "author": "崔翘",
        "content": "篆笔飞章暇，园亭染翰游。\n地奇人境别，事远俗尘收。\n书阁山云起，琴斋涧月留。\n泉清鳞影见，树密鸟声幽。\n杜馥熏梅雨，荷香送麦秋。\n无劳置驿骑，文酒可相求。",
        "dynasty": "唐",
        "collection_info": null
    },
    {
        "title": "奉和圣制荅张说扈从南出雀鼠谷",
        "author": "梁昇卿",
        "content": "何意重关道，千年过圣皇。\n幽林承睿泽，闲客见清光。\n日御仙途远，山灵寿域长。\n寒云入晋薄，春树隔汾香。\n国佐同时雨，天文属岁阳。\n从来汉家盛，未若此巡方。",
        "dynasty": "唐",
        "collection_info": null
    },
    {
        "title": "白云溪",
        "author": "吴巩",
        "content": "山径入修篁，深林蔽日光。\n夏云生嶂远，瀑水引溪长。\n秀迹逢皆胜，清芬坐转凉。\n回看玉樽夕，归路赏前忘。",
        "dynasty": "唐",
        "collection_info": null
    },
    {
        "title": "题奉国寺",
        "author": "陆海",
        "content": "新秋夜何爽，露下风转凄。\n一盘竹林外，千灯花塔西。",
        "dynasty": "唐",
        "collection_info": null
    },
    {
        "title": "题龙门寺",
        "author": "陆海",
        "content": "窗灯林霭裏，闻磬水声中。\n更与龙华会，炉烟满夕风。",
        "dynasty": "唐",
        "collection_info": null
    },
    {
        "title": "句",
        "author": "陆海",
        "content": "忽然一曲称君心，破却中人百家产。\n城外平人驱欲尽，帐中犹打衮花毬。",
        "dynasty": "唐",
        "collection_info": null
    },
    {
        "title": "白牡丹",
        "author": "裴士淹",
        "content": "长安年少惜春残，争认慈恩紫牡丹。\n别有玉盘乘露冷，无人起就月中看。",
        "dynasty": "唐",
        "collection_info": null
    },
    {
        "title": "和从叔禄愔元日早朝",
        "author": "李元操",
        "content": "铜浑变秋节，玉律动年灰。\n暧暧城霞旦，隐隐禁门开。\n众灵凑仙府，百神朝帝台。\n叶令双凫至，梁王驷马来。\n戈鋋映林阙，歌管拂尘埃。\n保章望瑞气，尚书免火灾。\n冠冕多秀士，簪裾饶上才。\n谁怜张仲蔚，日暮反蒿莱。",
        "dynasty": "唐",
        "collection_info": null
    },
    {
        "title": "昭君怨",
        "author": "顾朝阳",
        "content": "莫将铅粉匣，不用镜花光。\n一去边城路，何情更画妆。\n影销胡地月，衣尽汉宫香。\n妾死非关命，都缘怨断肠。",
        "dynasty": "唐",
        "collection_info": null
    },
    {
        "title": "西塞山下迴舟作",
        "author": "陶岘",
        "content": "匡庐旧业是谁主，吴越新居安此生。\n白髮数茎归未得，青山一望计还成。\n鸦翻枫叶夕阳动，鹭立芦花秋水明。\n从此舍舟何所诣，酒旗歌扇正相迎。",
        "dynasty": "唐",
        "collection_info": null
    },
    {
        "title": "酬诸公见过",
        "author": "王维",
        "content": "嗟予未丧，哀此孤生。\n屏居蓝田，薄地躬耕。\n岁[晏]输税，以奉粢盛。\n晨往东皋，草露未晞。\n暮看烟火，负担来归。\n我闻有客，足埽荆扉。\n箪食伊何，疈瓜抓枣。\n仰厕羣贤，皤然一老。\n媿无莞簟，班荆席藁。\n泛泛登陂，折彼荷花。\n静观素鲔，俯映白沙。\n山鸟羣飞，日隐轻霞。\n登车上马，倏忽云散。\n雀噪荒村，鸡鸣空馆。\n还復幽独，重欷累叹。",
        "dynasty": "唐",
        "collection_info": null
    },
    {
        "title": "奉和圣制登降圣观与宰臣等同望应制",
        "author": "王维",
        "content": "凤扆朝碧落，龙图耀金镜。\n维岳降二臣，戴天临万姓。\n山川八校满，井邑三农竟。\n比屋皆可封，谁家不相庆。\n林疎远村出，野旷寒山静。\n帝城云裏深，渭水天边映。\n佳气含风景，颂声溢歌咏。\n端拱能任贤，弥彰圣君圣。",
        "dynasty": "唐",
        "collection_info": null
    },
    {
        "title": "奉和圣制御春明楼临右相园亭赋乐贤诗应制",
        "author": "王维",
        "content": "复道通长乐，青门临上路。\n遥闻凤吹喧，闇识龙舆度。\n褰旒明四目，伏槛纡三顾。\n小苑接侯家，飞甍暎宫树。\n商山原上碧，浐水林端素。\n银汉下天章，琼筵承湛露。\n将非富人宠，信以平戎故。\n从来简帝心，讵得迴天步。",
        "dynasty": "唐",
        "collection_info": null
    },
    {
        "title": "奉和圣制送不蒙都护兼鸿胪卿归安西应制",
        "author": "王维",
        "content": "上卿增命服，都护扬归斾。\n杂虏尽朝周，诸胡皆自郐。\n鸣笳瀚海曲，按节阳关外。\n落日下河源，寒山静秋塞。\n万方氛祲息，六合干坤大。\n无战是天心，天心同覆载。",
        "dynasty": "唐",
        "collection_info": null
    },
    {
        "title": "扶南曲歌词五首 一",
        "author": "王维",
        "content": "翠羽流苏帐，春眠曙不开。\n羞从面色起，娇逐语声来。\n早向昭阳殿，君王中使催。",
        "dynasty": "唐",
        "collection_info": null
    },
    {
        "title": "扶南曲歌词五首 二",
        "author": "王维",
        "content": "堂上青弦动，堂前绮席陈。\n齐歌卢女曲，双舞洛阳人。\n倾国徒相看，宁知心所亲。",
        "dynasty": "唐",
        "collection_info": null
    },
    {
        "title": "扶南曲歌词五首 三",
        "author": "王维",
        "content": "香气传空满，妆华影箔通。\n歌闻天仗外，舞出御楼中。\n日暮归何处，花间长乐宫。",
        "dynasty": "唐",
        "collection_info": null
    },
    {
        "title": "扶南曲歌词五首 四",
        "author": "王维",
        "content": "宫女还金屋，将眠復畏明。\n入春轻衣好，半夜薄妆成。\n拂曙朝前殿，玉墀多佩声。",
        "dynasty": "唐",
        "collection_info": null
    },
    {
        "title": "扶南曲歌词五首 五",
        "author": "王维",
        "content": "朝日照绮窗，佳人坐临镜。\n散黛恨犹轻，插钗嫌未正。\n同心勿遽游，幸待春妆竟。",
        "dynasty": "唐",
        "collection_info": null
    },
    {
        "title": "陇西行",
        "author": "王维",
        "content": "十里一走马，五里一扬鞭。\n都护军书至，匈奴围酒泉。\n关山正飞雪，烽戍断无烟。",
        "dynasty": "唐",
        "collection_info": null
    },
    {
        "title": "从军行",
        "author": "王维",
        "content": "吹角动行人，喧喧行人起。\n笳悲马嘶乱，争渡金河水。\n日暮沙漠陲，战声烟尘裏。\n尽繫名王颈，归来献天子。",
        "dynasty": "唐",
        "collection_info": null
    },
    {
        "title": "早春行",
        "author": "王维",
        "content": "紫梅发初遍，黄鸟歌犹涩。\n谁家折杨女，弄春如不及。\n爱水看妆坐，羞人映花立。\n香畏风吹散，衣愁露霑湿。\n玉闺青门裏，日落香车入。\n游衍益相思，含啼向綵帷。\n忆君长入梦，归晚更生疑。\n不及红檐燕，双栖绿草时。",
        "dynasty": "唐",
        "collection_info": null
    },
    {
        "title": "早朝",
        "author": "王维",
        "content": "皎洁明星高，苍茫远天曙。\n槐雾暗不开，城鸦鸣稍去。\n始闻高阁声，莫辨更衣处。\n银烛已成行，金门俨驺驭。",
        "dynasty": "唐",
        "collection_info": null
    },
    {
        "title": "献始兴公",
        "author": "王维",
        "content": "宁栖野树林，宁饮涧水流。\n不用坐[粱]肉，崎岖见王侯。\n鄙哉匹夫节，布褐将白头。\n任智诚则短，守任固其优。\n侧闻大君子，安问党与讐。\n所不卖公器，动为苍生谋。\n贱子跪自陈，可为帐下不。\n感激有公议，曲私非所求。",
        "dynasty": "唐",
        "collection_info": null
    },
    {
        "title": "赠从弟司库员外絿",
        "author": "王维",
        "content": "少年识事浅，强学干名利。\n徒闻跃马年，苦无出人智。\n即事岂徒言，累官非不试。\n既寡遂性欢，恐招负时累。\n清冬见远山，积雪凝苍翠。\n浩然出东林，发我遗世意。\n惠连素清赏，夙语尘外事。\n欲缓携手期，流年一何驶。",
        "dynasty": "唐",
        "collection_info": null
    },
    {
        "title": "座上走笔赠薛璩慕容损",
        "author": "王维",
        "content": "希世无高节，绝迹有卑栖。\n君徒视人文，吾固和天倪。\n缅然万物始，及与羣物齐。\n分地依后稷，用天信重黎。\n春风何豫人，令我思东溪。\n草色有佳意，花枝稍含荑。\n更待风景好，与君藉萋萋。",
        "dynasty": "唐",
        "collection_info": null
    },
    {
        "title": "赠李颀",
        "author": "王维",
        "content": "闻君饵丹砂，甚有好颜色。\n不知从今去，几时生羽翼。\n王母翳华芝，望尔昆崙侧。\n文螭从赤豹，万里方一息。\n悲哉世上人，甘此羶腥食。",
        "dynasty": "唐",
        "collection_info": null
    },
    {
        "title": "赠刘蓝田",
        "author": "王维",
        "content": "篱间犬迎吠，出屋候荆扉。\n岁晏输井税，山村人夜归。\n晚田始家食，余布成我衣。\n讵肯无公事，烦君问是非。",
        "dynasty": "唐",
        "collection_info": null
    },
    {
        "title": "赠房卢氏管",
        "author": "王维",
        "content": "达人无不可，忘己爱苍生。\n岂復少十室，弦歌在两楹。\n浮人日已归，但坐事农耕。\n桑榆郁相望，邑里多鸡鸣。\n秋山一何净，苍翠临寒城。\n视事兼偃卧，对书不簪缨。\n萧条人吏疎，鸟雀下空庭。\n鄙夫心所尚，晚节异平生。\n将从海岳居，守静解天刑。\n或可累安邑，茅茨君试营。",
        "dynasty": "唐",
        "collection_info": null
    },
    {
        "title": "赠祖三咏",
        "author": "王维",
        "content": "蟏蛸挂虚牖，蟋蟀鸣前除。\n岁晏凉风至，君子復何如。\n高馆阒无人，离居不可道。\n闲门寂已闭，落日照秋草。\n虽有近音信，千里阻河关。\n中復客汝颍，去年归旧山。\n结交二十载，不得一日展。\n贫病子既深，契阔余不浅。\n仲秋虽未归，暮秋以为期。\n良会讵几日，终日长相思。",
        "dynasty": "唐",
        "collection_info": null
    },
    {
        "title": "春夜竹亭赠钱少府归蓝田",
        "author": "王维",
        "content": "夜静羣动息，时闻隔林犬。\n却忆山中时，人家涧西远。\n羡君明发去，采蕨轻轩冕。",
        "dynasty": "唐",
        "collection_info": null
    },
    {
        "title": "戏赠张五弟諲三首 一",
        "author": "王维",
        "content": "吾弟东山时，心尚一何远。\n日高犹自卧，钟动始能饭。\n领上髪未梳，床头书不卷。\n清川兴悠悠，空林对偃蹇。\n青苔石上净，细草松下软。\n窗外鸟声闲，阶前虎心善。\n徒然万象多，澹尔太虚缅。\n一知与物平，自顾为人浅。\n对君忽自得，浮念不烦遣。",
        "dynasty": "唐",
        "collection_info": null
    },
    {
        "title": "戏赠张五弟諲三首 二",
        "author": "王维",
        "content": "张弟五车书，读书仍隐居。\n染翰过草圣，赋诗轻子虚。\n闭门二室下，隐居十年余。\n宛是野人野，时从渔夫渔。\n秋风自萧索，五柳高且疎。\n望此去人世，渡水向吾庐。\n岁晏同携手，只应君与予。",
        "dynasty": "唐",
        "collection_info": null
    },
    {
        "title": "戏赠张五弟諲三首 三",
        "author": "王维",
        "content": "设罝守毚兔，垂钓伺游鳞。\n此是安口腹，非关慕隐沦。\n吾生好清净，蔬食去情尘。\n今子方豪荡，思为鼎食人。\n我家南山下，动息自遗身。\n入鸟不相乱，见兽皆相亲。\n云霞成伴侣，虚白侍衣巾。\n何事须夫子，邀予谷口真。",
        "dynasty": "唐",
        "collection_info": null
    },
    {
        "title": "胡居士卧病遗米因赠",
        "author": "王维",
        "content": "了观四大因，根性何所有。\n妄计苟不生，是身孰休咎。\n色声何谓客，阴界復谁守。\n徒言莲花目，岂恶杨枝肘。\n既饱香积饭，不醉声闻酒。\n有无断常见，生灭幻梦受。\n即病即实相，趋空定狂走。\n无有一法真，无有一法垢。\n居士素通达，随宜善抖擞。\n床上无氊卧，镉中有粥否。\n斋时不乞食，定应空漱口。\n聊持数斗米，且救浮生取。",
        "dynasty": "唐",
        "collection_info": null
    },
    {
        "title": "赠裴十迪",
        "author": "王维",
        "content": "风景日夕佳，与君赋新诗。\n澹然望远空，如意方支颐。\n春风动百草，兰蕙生我篱。\n暧暧日暖闺，田家来致词。\n欣欣春还皋，淡淡水生陂。\n桃李虽未开，荑萼满芳枝。\n请君理还策，敢告将农时。",
        "dynasty": "唐",
        "collection_info": null
    },
    {
        "title": "与胡居士皆病寄此诗兼示学人二首 一",
        "author": "王维",
        "content": "一兴微尘念，横有朝露身。\n如是覩阴界，何方置我人。\n碍有固为主，趣空宁舍宾。\n洗心讵悬解，悟道正迷津。\n因爱果生病，从贪始觉贫。\n色声非彼妄，浮幻即吾真。\n四达竟何遣，万殊安可尘。\n胡生但高枕，寂寞与谁邻。\n战胜不谋食，理齐甘负薪。\n予若未始异，讵论疎与亲。",
        "dynasty": "唐",
        "collection_info": null
    },
    {
        "title": "与胡居士皆病寄此诗兼示学人二首 二",
        "author": "王维",
        "content": "浮空徒漫漫，泛有定悠悠。\n无乘及乘者，所谓智人舟。\n讵舍贫病域，不疲生死流。\n无烦君喻马，任以我为牛。\n植福祠迦叶，求仁笑孔丘。\n何津不鼓棹，何路不摧辀。\n念此闻思者，胡为多阻修。\n空虚花聚散，烦恼树稀稠。\n灭相成无记，生心坐有求。\n降吴復归蜀，不到莫相尤。",
        "dynasty": "唐",
        "collection_info": null
    },
    {
        "title": "奉寄韦太守陟",
        "author": "王维",
        "content": "荒城自萧索，万里山河空。\n天高秋日逈，嘹唳闻归鸿。\n寒塘映衰草，高馆落疎桐。\n临此岁方[晏]，顾景咏悲翁。\n故人不可见，寂寞平陵东。",
        "dynasty": "唐",
        "collection_info": null
    },
    {
        "title": "林园即事寄舍弟紞",
        "author": "王维",
        "content": "寓目一萧散，销忧冀俄顷。\n青草肃澄陂，白云移翠岭。\n后沔通河渭，前山包鄢郢。\n松含风裏声，花对池中影。\n地多齐后㿉，人带荆州瘿。\n徒思赤笔书，讵有丹砂井。\n心悲常欲绝，髪乱不能整。\n青簟日何长，闲门昼方静。\n颓思茅檐下，弥伤好风景。",
        "dynasty": "唐",
        "collection_info": null
    },
    {
        "title": "至滑州隔河望黎阳忆丁三宇",
        "author": "王维",
        "content": "隔河见桑柘，蔼蔼黎阳川。\n望望行渐远，孤峰没云烟。\n故人不可见，河水復悠然。\n赖有政声远，时闻行路传。",
        "dynasty": "唐",
        "collection_info": null
    },
    {
        "title": "秋夜独坐怀内弟崔兴宗",
        "author": "王维",
        "content": "夜静羣动息，蟪蛄声悠悠。\n庭槐北风响，日夕方高秋。\n思子整羽翰，及时当云浮。\n吾生将白首，岁晏思沧州。\n高足在旦暮，肯为南亩俦。",
        "dynasty": "唐",
        "collection_info": null
    },
    {
        "title": "和使君五郎西楼望远思归",
        "author": "王维",
        "content": "高楼望所思，目极情未毕。\n枕上见千里，窗中窥万室。\n悠悠长路人，暧暧远郊日。\n惆怅极浦外，迢递孤烟出。\n能赋属上才，思归同下秩。\n故乡不可见，云水空如一。",
        "dynasty": "唐",
        "collection_info": null
    },
    {
        "title": "酬黎居士淅川作",
        "author": "王维",
        "content": "侬家真箇去，公定随侬否。\n着处是莲花，无心变杨柳。\n松龛藏药裹，石唇安茶臼。\n气味当共知，那能不携手。",
        "dynasty": "唐",
        "collection_info": null
    },
    {
        "title": "送魏郡李太守赴任",
        "author": "王维",
        "content": "与君伯氏别，又欲与君离。\n君行无几日，当復隔山陂。\n苍茫秦川尽，日落桃林塞。\n独树临关门，黄河向天外。\n前经洛阳陌，宛洛故人稀。\n故人离别尽，淇上转骖騑。\n企予悲送远，惆怅睢阳路。\n古木官渡平，秋城邺宫故。\n想君行县日，其出从如云。\n遥思魏公子，復忆李将军。",
        "dynasty": "唐",
        "collection_info": null
    },
    {
        "title": "送陆员外",
        "author": "王维",
        "content": "郎署有伊人，居然古人风。\n天子顾河北，诏书除征东。\n拜手辞上官，缓步出南宫。\n九河平原外，七国蓟门中。\n阴风悲枯桑，古塞多飞蓬。\n万里不见虏，萧条胡地空。\n无为费中国，更欲邀奇功。\n迟迟前相送，握手嗟异同。\n行当对侯归，肯访商山翁。",
        "dynasty": "唐",
        "collection_info": null
    },
    {
        "title": "送宇文太守赴宣城",
        "author": "王维",
        "content": "寥落云外山，迢递舟中赏。\n铙吹发西江，秋空多清响。\n地迥古城芜，月明寒潮广。\n时赛敬亭神，復解罟师网。\n何处寄相思？南风吹五两。",
        "dynasty": "唐",
        "collection_info": null
    },
    {
        "title": "送綦毋秘书弃官还江东",
        "author": "王维",
        "content": "明时久不达，弃置与君同。\n天命无怨色，人生有素风。\n念君拂衣去，四海将安穷。\n秋天万里净，日暮澄江空。\n清夜何悠悠，扣舷明月中。\n和光鱼鸟际，澹尔蒹葭丛。\n无庸客昭世，衰鬓日如蓬。\n顽疎暗人事，僻陋远天聪。\n微物纵可采，其谁为至公。\n余亦从此去，归耕为老农。",
        "dynasty": "唐",
        "collection_info": null
    },
    {
        "title": "奉送六舅归陆浑",
        "author": "王维",
        "content": "伯舅吏淮泗，卓鲁方喟然。\n悠哉自不竞，退耕东皋田。\n条桑腊月下，种杏春风前。\n酌醴赋归去，共知陶令贤。",
        "dynasty": "唐",
        "collection_info": null
    },
    {
        "title": "送别",
        "author": "王维",
        "content": "下马饮君酒，问君何所之。\n君言不得意，归卧南山陲。\n但去莫復问，白云无尽时。",
        "dynasty": "唐",
        "collection_info": null
    },
    {
        "title": "送张五归山",
        "author": "王维",
        "content": "送君尽惆怅，復送何人归。\n几日同携手，一朝先拂衣。\n东山有茅屋，幸为埽荆扉。\n当亦谢官去，岂令心事违。",
        "dynasty": "唐",
        "collection_info": null
    },
    {
        "title": "齐州送祖三",
        "author": "王维",
        "content": "相逢方一笑，相送还成泣。\n祖帐已伤离，荒城復愁入。\n天寒远山净，日暮长河急。\n解缆君已遥，望君犹伫立。",
        "dynasty": "唐",
        "collection_info": null
    },
    {
        "title": "送缙云苗太守",
        "author": "王维",
        "content": "手疏谢明主，腰章为长吏。\n方从会稽邸，更发汝南骑。\n按节下松阳，清江响铙吹。\n露冕见三吴，方知百城贵。",
        "dynasty": "唐",
        "collection_info": null
    },
    {
        "title": "送从弟蕃游淮南",
        "author": "王维",
        "content": "读书復骑射，带劒游淮阴。\n淮阴少年辈，千里远相寻。\n高义难自隐，明时宁陆沈。\n岛夷九州外，泉馆三山深。\n席帆聊问罪，卉服尽成擒。\n归来见天子，拜爵赐黄金。\n忽思鲈鱼鲙，復有沧洲心。\n天寒蒹葭渚，日落云梦林。\n江城下枫叶，淮上闻秋砧。\n送归青门外，车马去骎骎。\n惆怅新丰树，空余天际禽。",
        "dynasty": "唐",
        "collection_info": null
    },
    {
        "title": "送高适弟耽归临淮作",
        "author": "王维",
        "content": "少年客淮泗，落魄居下邳。\n遨游向燕赵，结客过临淄。\n山东诸侯国，迎送纷交驰。\n自尔厌游侠，闭户方垂帷。\n深明戴家礼，颇学毛公诗。\n备知轻济道，高卧陶唐时。\n圣主诏天下，贤人不得遗。\n公吏奉纁组，安车去茅茨。\n君王苍龙阙，九门十二逵。\n羣公朝谒罢，冠劒下丹墀。\n野鹤终踉跄，威凤徒参差。\n或问理人术，但致还山词。\n天书降北阙，赐帛归东菑。\n都门谢亲故，行路日逶迟。\n孤帆万里外，淼漫将何之。\n江天海陵郡，云日淮南祠。\n杳冥沧洲上，荡漭无人知。\n纬萧或卖药，出处安能期。",
        "dynasty": "唐",
        "collection_info": null
    },
    {
        "title": "送綦毋潜落第还乡",
        "author": "王维",
        "content": "圣代无隐者，英灵尽来归。\n遂令东山客，不得顾采薇。\n既至君门远，孰云吾道非。\n江淮度寒食，京洛缝春衣。\n置酒临长道，同心与我违。\n行当浮桂棹，未几拂荆扉。\n远树带行客，孤村当落晖。\n吾谋适不用，勿谓知音稀。",
        "dynasty": "唐",
        "collection_info": null
    },
    {
        "title": "送张舍人佐江州同薛璩十韵",
        "author": "王维",
        "content": "束带趋承明，守官唯谒者。\n清晨听银蚪，薄暮辞金马。\n受辞未尝易，当是方知寡。\n清范何风流，高文有风雅。\n忽佐江上州，当自浔阳下。\n逆旅到三湘，长途应百舍。\n香炉远峰出，石镜澄湖泻。\n董奉杏成林，陶潜菊盈把。\n范蠡常好之，庐山我心也。\n送君思远道，欲以数行洒。",
        "dynasty": "唐",
        "collection_info": null
    },
    {
        "title": "送韦大夫东京留守",
        "author": "王维",
        "content": "人外遗世虑，空端结遐心。\n曾是巢许浅，始知尧舜深。\n苍生讵有物，黄屋如乔林。\n上德抚神运，冲和穆宸襟。\n云雷康屯难，江海遂飞沈。\n天工寄人英，龙衮瞻君临。\n名器苟不假，保釐固其任。\n素质贯方领，清景照华簪。\n慷慨念王室，从容献官箴。\n云旗蔽三川，画角发龙吟。\n晨扬天汉声，夕卷大河阴。\n穷人业已宁，逆虏遗之擒。\n然后解金组，拂衣东山岑。\n给事黄门省，秋光正沈沈。\n壮心与身退，老病随年侵。\n君子从相访，重玄其可寻。",
        "dynasty": "唐",
        "collection_info": null
    },
    {
        "title": "资圣寺送甘二",
        "author": "王维",
        "content": "浮生信如寄，薄宦夫何有。\n来往本无归，别离方此受。\n柳色蔼春余，槐阴清夏首。\n不觉御沟上，衔悲执桮酒。",
        "dynasty": "唐",
        "collection_info": null
    },
    {
        "title": "留别山中温古上人兄幷示舍弟缙",
        "author": "王维",
        "content": "解薜登天朝，去师偶时哲。\n岂惟山中人，兼负松上月。\n宿昔同游止，致身云霞末。\n开轩临颍阳，卧视飞鸟没。\n好依盘石饭，屡对瀑泉渴。\n理齐小狎隐，道胜宁外物。\n舍弟官崇高，宗兄此削髪。\n荆扉但洒扫，乘闲当过歇。",
        "dynasty": "唐",
        "collection_info": null
    },
    {
        "title": "观别者",
        "author": "王维",
        "content": "青青杨柳陌，陌上别离人。\n爱子游燕赵，高堂有老亲。\n不行无可养，行去百忧新。\n切切委兄弟，依依向四邻。\n都门帐饮毕，从此谢亲宾。\n挥涕逐前侣，含悽动征轮。\n车徒望不见，时见起行尘。\n吾亦辞家久，看之泪满巾。",
        "dynasty": "唐",
        "collection_info": null
    },
    {
        "title": "别弟缙后登青龙寺望蓝田山",
        "author": "王维",
        "content": "陌上新离别，苍茫四郊晦。\n登高不见君，故山復云外。\n远树蔽行人，长天隐秋塞。\n心悲宦游子，何处飞征盖。",
        "dynasty": "唐",
        "collection_info": null
    },
    {
        "title": "别綦毋潜",
        "author": "王维",
        "content": "端笏明光宫，历稔朝云陛。\n诏刊延阁书，高议平津邸。\n适意偶轻人，虚心削繁礼。\n盛得江左风，弥工建安体。\n高张多绝弦，截河有清济。\n严冬爽羣木，伊洛方清泚。\n渭水冰下流，潼关雪中启。\n荷莜几时还，尘缨待君洗。",
        "dynasty": "唐",
        "collection_info": null
    },
    {
        "title": "晦日游大理韦卿城南别业四声依次用各六韵 一",
        "author": "王维",
        "content": "与世澹无事，自然江海人。\n侧闻尘外游，解骖𨋗朱轮。\n平野照暄景，上天垂春云。\n张组竟北阜，泛舟过东邻。\n故乡信高会，牢醴及佳辰。\n幸同击壤乐，心荷尧为君。",
        "dynasty": "唐",
        "collection_info": null
    },
    {
        "title": "晦日游大理韦卿城南别业四声依次用各六韵 二",
        "author": "王维",
        "content": "郊居杜陵下，永日同携手。\n仁里霭川阳，平原见峰首。\n园庐鸣春鸠，林薄媚新柳。\n上卿始登席，故老前为寿。\n临当游南陂，约略执桮酒。\n归欤绌微官，惆怅心自咎。",
        "dynasty": "唐",
        "collection_info": null
    },
    {
        "title": "晦日游大理韦卿城南别业四声依次用各六韵 三",
        "author": "王维",
        "content": "冬中余雪在，墟上春流驶。\n风日畅怀抱，山川多秀气。\n雕胡先晨炊，庖脍亦云至。\n高情浪海岳，浮生寄天地。\n君子外簪缨，埃尘良不啻。\n所乐衡门中，陶然忘其贵。",
        "dynasty": "唐",
        "collection_info": null
    },
    {
        "title": "晦日游大理韦卿城南别业四声依次用各六韵 四",
        "author": "王维",
        "content": "高馆临澄陂，旷然荡心目。\n淡荡动云天，玲珑映墟曲。\n鹊巢结空林，雉雊响幽谷。\n应接无闲暇，徘徊以踯躅。\n纡组上春堤，侧弁倚乔木。\n弦望忽已晦，后期洲应绿。",
        "dynasty": "唐",
        "collection_info": null
    },
    {
        "title": "冬日游览",
        "author": "王维",
        "content": "步出城东门，试骋千里目。\n青山横苍林，赤日团平陆。\n渭北走邯郸，关东出函谷。\n秦地万方会，来朝九州牧。\n鸡鸣咸阳中，冠盖相追逐。\n丞相过列侯，羣公饯光禄。\n相如方老病，独归茂陵宿。",
        "dynasty": "唐",
        "collection_info": null
    },
    {
        "title": "华岳",
        "author": "王维",
        "content": "西岳出浮云，积雪在太清。\n连天凝黛色，百里遥青冥。\n白日为之寒，森沈华阴城。\n昔闻干坤闭，造化生巨灵。\n右足踏方止，左手推削成。\n天地忽开拆，大河注东溟。\n遂为西峙岳，雄雄镇秦京。\n大君包覆载，至德被羣生。\n上帝伫昭告，金天思奉迎。\n人祇望幸久，何独禅云亭。",
        "dynasty": "唐",
        "collection_info": null
    },
    {
        "title": "同卢拾遗过韦给事东山别业二十韵给事首春休沐维已陪游及乎是行亦预闻命会无车马不果斯诺",
        "author": "王维",
        "content": "托身侍云陛，昧旦趋华轩。\n遂陪鹓鸿侣，霄汉同飞翻。\n君子垂惠顾，期我于田园。\n侧闻景龙际，亲降南面尊。\n万乘驻山外，顺风祈一言。\n高阳多夔龙，荆山积玙璠。\n盛德启前烈，大贤钟后昆。\n侍郎文昌宫，给事东掖垣。\n谒帝俱来下，冠盖盈丘樊。\n闺风首邦族，庭训延乡村。\n采地包山河，树井竟川原。\n岩端回绮槛，谷口开朱门。\n阶下羣峰首，云中瀑水源。\n鸣玉满春山，列筵先朝暾。\n会舞何飒沓，击钟弥朝昏。\n是时阳和节，清昼犹未暄。\n蔼蔼树色深，嘤嘤鸟声繁。\n顾己负宿诺，延颈惭芳荪。\n蹇步守穷巷，高驾难攀援。\n素是独往客，脱冠情弥敦。",
        "dynasty": "唐",
        "collection_info": null
    },
    {
        "title": "蓝田山石门精舍",
        "author": "王维",
        "content": "落日山水好，漾舟信归风。\n探奇不觉远，因以缘源穷。\n遥爱云木秀，初疑路不同。\n安知清流转，偶与前山通。\n舍舟理轻策，果然惬所适。\n老僧四五人，逍遥荫松栢。\n朝梵林未曙，夜禅山更寂。\n道心及牧童，世事问樵客。\n暝宿长林下，焚香卧瑶席。\n涧芳袭人衣，山月暎石壁。\n再寻畏迷误，明发更登历。\n笑谢桃源人，花红復来觌。",
        "dynasty": "唐",
        "collection_info": null
    },
    {
        "title": "青溪",
        "author": "王维",
        "content": "言入黄花川，每逐青溪水。\n随山将万转，趣途无百里。\n声喧乱石中，色静深松裏。\n漾漾泛菱荇，澄澄映葭苇。\n我心素已闲，清川澹如此。\n请留盘石上，垂钓将已矣。",
        "dynasty": "唐",
        "collection_info": null
    },
    {
        "title": "崔濮阳兄季重前山兴",
        "author": "王维",
        "content": "秋色有佳兴，况君池上闲。\n悠悠西林下，自识门前山。\n千里横黛色，数峰出云间。\n嵯峨对秦国，合沓藏荆关。\n残雨斜日照，夕岚飞鸟还。\n故人今尚尔，叹息此颓颜。",
        "dynasty": "唐",
        "collection_info": null
    },
    {
        "title": "李处士山居",
        "author": "王维",
        "content": "君子盈天阶，小人甘自免。\n方随炼金客，林上家绝巘。\n背岭花未开，入云树深浅。\n清昼犹自眠，山鸟时一啭。",
        "dynasty": "唐",
        "collection_info": null
    },
    {
        "title": "丁宇田家有赠",
        "author": "王维",
        "content": "君心尚栖隐，久欲傍归路。\n在朝每为言，解印果成趣。\n晨鸡鸣邻里，羣动从所务。\n农夫行饷田，闺妾起缝素。\n开轩御衣服，散帙理章句。\n时吟招隐诗，或制闲居赋。\n新晴望郊郭，日暎桑榆暮。\n阴昼小苑城，微明渭川树。\n揆予宅闾井，幽赏何由屡。\n道存终不忘，迹异难相遇。\n此时惜离别，再来芳菲度。",
        "dynasty": "唐",
        "collection_info": null
    },
    {
        "title": "渭川田家",
        "author": "王维",
        "content": "斜阳照墟落，穷巷牛羊归。\n野老念牧童，倚杖候荆扉。\n雉雊麦苗秀，蚕眠桑叶稀。\n田夫荷锄至，相见语依依。\n即此羡闲逸，怅然吟式微。",
        "dynasty": "唐",
        "collection_info": null
    },
    {
        "title": "春中田园作",
        "author": "王维",
        "content": "屋上春鸠鸣，村边杏花白。\n持斧伐远扬，荷锄觇泉脉。\n归燕识故巢，旧人看新历。\n临觞忽不御，惆怅远行客。",
        "dynasty": "唐",
        "collection_info": null
    },
    {
        "title": "过李楫宅",
        "author": "王维",
        "content": "闲门秋草色，终日无车马。\n客来深巷中，犬吠寒林下。\n散髪时未簪，道书行尚把。\n与我同心人，乐道安贫者。\n一罢宜城酌，还归洛阳社。",
        "dynasty": "唐",
        "collection_info": null
    },
    {
        "title": "韦侍郎山居",
        "author": "王维",
        "content": "幸忝君子顾，遂陪尘外踪。\n闲花满岩谷，瀑水映杉松。\n啼鸟忽临涧，归云时抱峰。\n良游盛簪绂，继迹多夔龙。\n讵枉青门道，胡闻长乐钟。\n清晨去朝谒，车马何从容。",
        "dynasty": "唐",
        "collection_info": null
    },
    {
        "title": "饭覆釜山僧",
        "author": "王维",
        "content": "晚知清净理，日与人羣疎。\n将候远山僧，先期埽弊庐。\n果从云峰裏，顾我蓬蒿居。\n藉草饭松屑，焚香看道书。\n然灯昼欲尽，鸣磬夜方初。\n一悟寂为乐，此日闲有余。\n思归何必深，身世犹空虚。",
        "dynasty": "唐",
        "collection_info": null
    },
    {
        "title": "谒璇上人",
        "author": "王维",
        "content": "少年不足言，识道年已长。\n事往安可悔，余生幸能养。\n誓从断臂血，不復婴世网。\n浮名寄缨佩，空性无羁鞅。\n夙承大导师，焚香此瞻仰。\n颓然居一室，覆载纷万象。\n高柳早鸎啼，长廊春雨响。\n床下阮家屐，窗前筇竹杖。\n方将见身云，陋彼示天壤。\n一心在法要，愿以无生奖。",
        "dynasty": "唐",
        "collection_info": null
    },
    {
        "title": "瓜园诗",
        "author": "王维",
        "content": "余适欲锄瓜，倚锄听叩门。\n鸣驺导骢马，常从夹朱轩。\n穷巷正传呼，故人傥相存。\n携手追凉风，放心望干坤。\n蔼蔼帝王州，宫观一何繁。\n林端出绮道，殿顶摇华幡。\n素怀在青山，若值白云屯。\n回风城西雨，返景原上村。\n前酌盈尊酒，往往闻清言。\n黄鹂啭深木，朱槿照中园。\n犹羡松下客，石上闻清猿。",
        "dynasty": "唐",
        "collection_info": null
    },
    {
        "title": "自大散以往深林密竹磴道盘曲四五十里至黄牛岭见黄花川",
        "author": "王维",
        "content": "危径几万转，数里将三休。\n回环见徒侣，隐暎隔林丘。\n飒飒松上雨，潺潺石中流。\n静言深溪裏，长啸高山头。\n望见南山阳，白露霭悠悠。\n青皋丽已净，绿树郁如浮。\n曾是厌蒙密，旷然销人忧。",
        "dynasty": "唐",
        "collection_info": null
    },
    {
        "title": "新晴野望",
        "author": "王维",
        "content": "新晴原野旷，极目无氛垢。\n郭门临渡头，村树连溪口。\n白水明田外，碧峰出山后。\n农月无闲人，倾家事南亩。",
        "dynasty": "唐",
        "collection_info": null
    },
    {
        "title": "宿郑州",
        "author": "王维",
        "content": "朝与周人辞，暮投郑人宿。\n他乡绝俦侣，孤客亲僮仆。\n宛洛望不见，秋霖晦平陆。\n田父草际归，村童雨中牧。\n主人东皋上，时稼遶茅屋。\n虫思机杼悲，雀喧禾黍熟。\n明当渡京水，昨晚犹金谷。\n此去欲何言，穷边狥微禄。",
        "dynasty": "唐",
        "collection_info": null
    },
    {
        "title": "早入荥阳界",
        "author": "王维",
        "content": "泛舟入荥泽，兹邑乃雄藩。\n河曲闾阎隘，川中烟火繁。\n因人见风俗，入境闻方言。\n秋野田畴盛，朝光市井喧。\n渔商波上客，鸡犬岸旁村。\n前路白云外，孤帆安可论。",
        "dynasty": "唐",
        "collection_info": null
    },
    {
        "title": "渡河到清河作",
        "author": "王维",
        "content": "泛舟大河裏，积水穷天涯。\n天波忽开拆，郡邑千万家。\n行復见城市，宛然有桑麻。\n回瞻旧乡国，淼漫连云霞。",
        "dynasty": "唐",
        "collection_info": null
    },
    {
        "title": "苦热",
        "author": "王维",
        "content": "赤日满天地，火云成山岳。\n草木尽焦卷，川泽皆竭涸。\n轻纨觉衣重，密树苦阴薄。\n莞簟不可近，絺绤再三濯。\n思出宇宙外，旷然在寥廓。\n长风万里来，江海荡烦浊。\n却顾身为患，始知心未觉。\n忽入甘露门，宛然清凉乐。",
        "dynasty": "唐",
        "collection_info": null
    },
    {
        "title": "纳凉",
        "author": "王维",
        "content": "乔木万余株，清流贯其中。\n前临大川口，豁达来长风。\n涟漪涵白沙，素鲔如游空。\n偃卧盘石上，翻涛沃微躬。\n漱流復濯足，前对钓鱼翁。\n贪饵凡几许，徒思莲叶东。",
        "dynasty": "唐",
        "collection_info": null
    },
    {
        "title": "西施咏",
        "author": "王维",
        "content": "艳色天下重，西施宁久微。\n朝仍越溪女，暮作吴宫妃。\n贱日岂殊众，贵来方悟稀。\n邀人傅香粉，不自着罗衣。\n君宠益娇态，君怜无是非。\n当时浣纱伴，莫得同车归。\n持谢邻家子，效颦安可希。",
        "dynasty": "唐",
        "collection_info": null
    },
    {
        "title": "李陵咏",
        "author": "王维",
        "content": "汉家李将军，三代将门子。\n结髮有奇策，少年成壮士。\n长驱塞上儿，深入单于垒。\n旌旗列相向，箫鼓悲何已。\n日暮沙漠陲，战声烟尘裏。\n将令骄虏灭，岂独名王侍。\n既失大军援，遂婴穹庐耻。\n少小蒙汉恩，何堪坐思此。\n深衷欲有报，投躯未能死。\n引领望子卿，非君谁相理。",
        "dynasty": "唐",
        "collection_info": null
    },
    {
        "title": "济上四贤咏 崔录事",
        "author": "王维",
        "content": "解印归田里，贤哉此丈夫。\n少年曾任侠，晚节更为儒。\n遯迹东山下，因家沧海隅。\n已闻能狎鸟，余欲共乘桴。",
        "dynasty": "唐",
        "collection_info": null
    },
    {
        "title": "济上四贤咏 成文学",
        "author": "王维",
        "content": "宝劒千金装，登君白玉堂。\n身为平原客，家有邯郸娼。\n使气公卿坐，论心游侠场。\n中年不得意，谢病客游梁。",
        "dynasty": "唐",
        "collection_info": null
    },
    {
        "title": "济上四贤咏 郑霍二山人",
        "author": "王维",
        "content": "翩翩繁华子，多出金张门。\n幸有先人业，早蒙明主恩。\n童年且未学，肉食骛华轩。\n岂乏中林士，无人荐至尊。\n郑公老泉石，霍子安丘樊。\n卖药不二价，着书盈万言。\n息阴无恶木，饮水必清源。\n吾贱不及议，斯人竟谁论。",
        "dynasty": "唐",
        "collection_info": null
    },
    {
        "title": "过太乙观贾生房",
        "author": "王维",
        "content": "昔余栖遯日，之子烟霞邻。\n共携松叶酒，俱篸竹皮巾。\n攀林遍岩洞，采药无冬春。\n谬以道门子，征为骖御臣。\n常恐丹液就，先我紫阳宾。\n夭促万涂尽，哀伤百虑新。\n迹峻不容俗，才多反累真。\n泣对双泉水，还山无主人。",
        "dynasty": "唐",
        "collection_info": null
    },
    {
        "title": "燕子龛禅师",
        "author": "王维",
        "content": "山中燕子龛，路剧羊肠恶。\n裂地竞盘屈，插天多峭崿。\n瀑泉吼而喷，怪石看欲落。\n伯禹访未知，五丁愁不凿。\n上人无生缘，生长居紫阁。\n六时自搥磬，一饮常带索。\n种田烧白云，斫漆响丹壑。\n行随拾栗猿，归对巢松鹤。\n时许山神请，偶逢洞仙博。\n救世多慈悲，即心无行作。\n周商倦积阻，蜀物多淹泊。\n岩腹乍旁穿，涧唇时外拓。\n桥因倒树架，栅值垂藤缚。\n鸟道悉已平，龙宫为之涸。\n跳波谁揭厉，绝壁免扪摸。\n山木日阴阴，结跏归旧林。\n一向石门裏，任君春草深。",
        "dynasty": "唐",
        "collection_info": null
    },
    {
        "title": "羽林骑闺人",
        "author": "王维",
        "content": "秋月临高城，城中管弦思。\n离人堂上愁，稚子阶前戏。\n出门復暎户，望望青丝骑。\n行人过欲尽，狂夫终不至。\n左右寂无言，相看共垂泪。",
        "dynasty": "唐",
        "collection_info": null
    },
    {
        "title": "偶然作六首 一",
        "author": "王维",
        "content": "楚国有狂夫，茫然无心想。\n散髪不冠带，行歌南陌上。\n孔丘与之言，仁义莫能奖。\n未尝肯问天，何事须击壤。\n復笑采薇人，胡为乃长往。",
        "dynasty": "唐",
        "collection_info": null
    },
    {
        "title": "偶然作六首 二",
        "author": "王维",
        "content": "田舍有老翁，垂白衡门裏。\n有时农事闲，斗酒呼邻里。\n喧聒茅檐下，或坐或復起。\n短褐不为薄，园葵固足美。\n动则长子孙，不曾向城市。\n五帝与三王，古来称天子。\n干戈将揖让，毕竟何者是。\n得意苟为乐，野田安足鄙。\n且当放怀去，行行没余齿。",
        "dynasty": "唐",
        "collection_info": null
    },
    {
        "title": "偶然作六首 三",
        "author": "王维",
        "content": "日夕见太行，沈吟未能去。\n问君何以然，世网婴我故。\n小妹日成长，兄弟未有娶。\n家贫禄既薄，储蓄非有素。\n几回欲奋飞，踟蹰復相顾。\n孙登长啸台，松竹有遗处。\n相去讵几许，故人在中路。\n爱染日已薄，禅寂日已固。\n忽乎吾将行，宁俟岁云暮。",
        "dynasty": "唐",
        "collection_info": null
    },
    {
        "title": "偶然作六首 四",
        "author": "王维",
        "content": "陶潜任天真，其性颇躭酒。\n自从弃官来，家贫不能有。\n九月九日时，菊花空满手。\n中心窃自思，傥有人送否。\n白衣携壶觞，果来遗老叟。\n且喜得斟酌，安问升与斗。\n奋衣野田中，今日嗟无负。\n兀傲迷东西，蓑笠不能守。\n倾倒强行行，酣歌归五柳。\n生事不曾问，肯媿家中妇。",
        "dynasty": "唐",
        "collection_info": null
    },
    {
        "title": "偶然作六首 五",
        "author": "王维",
        "content": "赵女弹箜篌，復能邯郸舞。\n夫壻轻薄儿，鬬鸡事齐主。\n黄金买歌笑，用钱不復数。\n许史相经过，高门盈四牡。\n客舍有儒生，昂藏出邹鲁。\n读书三十年，腰间无尺组。\n被服圣人教，一生自穷苦。",
        "dynasty": "唐",
        "collection_info": null
    },
    {
        "title": "偶然作六首 六",
        "author": "王维",
        "content": "老来懒赋诗，惟有老相随。\n宿世谬词客，前身应画师。\n不能舍余习，偶被世人知。\n名字本皆是，此心还不知。",
        "dynasty": "唐",
        "collection_info": null
    },
    {
        "title": "寓言二首 一",
        "author": "王维",
        "content": "朱绂谁家子，无乃金张孙。\n骊驹从白马，出入铜龙门。\n问尔何功德，多承明主恩。\n鬬鸡平乐馆，射雉上林园。\n曲陌车骑盛，高堂珠翠繁。\n奈何轩冕贵，不与布衣言。",
        "dynasty": "唐",
        "collection_info": null
    },
    {
        "title": "寓言二首 二",
        "author": "王维",
        "content": "君家御沟上，垂柳夹朱门。\n列鼎会中贵，鸣珂朝至尊。\n生死在八议，穷达由一言。\n须识苦寒士，莫矜狐白温。",
        "dynasty": "唐",
        "collection_info": null
    },
    {
        "title": "冬夜书怀",
        "author": "王维",
        "content": "冬宵寒且永，夜漏宫中发。\n草白霭繁霜，木衰澄清月。\n丽服暎颓颜，朱灯照华髪。\n汉家方尚少，顾影惭朝谒。",
        "dynasty": "唐",
        "collection_info": null
    },
    {
        "title": "送康太守",
        "author": "王维",
        "content": "城下沧江水，江边黄鹤楼。\n朱阑将粉堞，江水映悠悠。\n铙吹发夏口，使君居上头。\n郭门隐枫岸，候吏趋芦洲。\n何异临川郡，还劳康乐侯。",
        "dynasty": "唐",
        "collection_info": null
    },
    {
        "title": "送权二",
        "author": "王维",
        "content": "高人不可有，清论復何深。\n一见如旧识，一言知道心。\n明时当薄宦，解薜去中林。\n芳草空隐处，白云余故岑。\n韩侯久携手，河岳共幽寻。\n怅别千余里，临堂鸣素琴。",
        "dynasty": "唐",
        "collection_info": null
    },
    {
        "title": "休假还旧业便使",
        "author": "王维",
        "content": "谢病始告归，依依入桑梓。\n家人皆竚立，相候衡门裏。\n时辈皆长年，成人旧童子。\n上堂嘉庆毕，顾与姻亲齿。\n论旧忽余悲，目存皆相喜。\n田园转芜没，但有寒泉水。\n衰柳日萧条，秋光清邑里。\n入门乍如客，休骑非便止。\n中饮顾王程，离忧从此始。",
        "dynasty": "唐",
        "collection_info": null
    },
    {
        "title": "叹白髪",
        "author": "王维",
        "content": "我年一何长，鬓髪日已白。\n俛仰天地间，能为几时客。\n惆怅故山云，俳徊空日夕。\n何事与时人，东城復南陌。",
        "dynasty": "唐",
        "collection_info": null
    },
    {
        "title": "别弟妹二首 一",
        "author": "王维",
        "content": "两妹日成长，双鬟将及人。\n已能持宝瑟，自解掩罗巾。\n念昔别时小，未知疎与亲。\n今来始离恨，拭泪方殷勤。",
        "dynasty": "唐",
        "collection_info": null
    },
    {
        "title": "别弟妹二首 二",
        "author": "王维",
        "content": "小弟更孩幼，归来不相识。\n同居虽渐惯，见人犹未觅。\n宛作越人语，殊甘水乡食。\n别此最为难，泪尽有余忆。",
        "dynasty": "唐",
        "collection_info": null
    },
    {
        "title": "哭殷遥",
        "author": "王维",
        "content": "人生能几何，毕竟归无形。\n念君等为死，万事伤人情。\n慈母未及葬，一女纔十龄。\n泱漭寒郊外，萧条闻哭声。\n浮云为苍茫，飞鸟不能鸣。\n行人何寂寞，白日自凄清。\n忆昔君在时，问我学无生。\n劝君苦不早，令君无所成。\n故人各有赠，又不及生平。\n负尔非一途，恸哭返柴荆。",
        "dynasty": "唐",
        "collection_info": null
    },
    {
        "title": "故南阳夫人樊氏挽歌",
        "author": "王维",
        "content": "石窌恩荣重，金吾车骑盛。\n将朝每赠言，入室还相敬。\n迭鼓秋城动，悬旌寒日映。\n不言长不归，环佩犹将听。",
        "dynasty": "唐",
        "collection_info": null
    },
    {
        "title": "夷门歌",
        "author": "王维",
        "content": "七雄雄雌犹未分，攻城杀将何纷纷。\n秦兵益围邯郸急，魏王不救平原君。\n公子为嬴停驷马，执辔愈恭意愈下。\n亥为屠肆鼓刀人，嬴乃夷门抱关者。\n非但慷慨献良谋，意气兼将身命酬。\n向风刎颈送公子，七十老翁何所求。",
        "dynasty": "唐",
        "collection_info": null
    },
    {
        "title": "陇头吟",
        "author": "王维",
        "content": "长安少年游侠客，夜上戍楼看太白。\n陇头明月迥临关，陇上行人夜吹笛。\n关西老将不胜愁，驻马听之双泪流。\n身经大小百余战，麾下偏裨万户侯。\n苏武纔为典属国，节旄落尽海西头。",
        "dynasty": "唐",
        "collection_info": null
    },
    {
        "title": "老将行",
        "author": "王维",
        "content": "少年十五二十时，步行夺得胡马射。\n射杀中山白额虎，肯数邺下黄鬚儿。\n一身转战三千里，一劒曾当百万师。\n汉兵奋迅如霹雳，虏骑崩腾畏蒺藜。\n衞青不败由天幸，李广无功缘数奇。\n自从弃置便衰朽，世事磋跎成白首。\n昔时飞箭无全目，今日垂杨生左肘。\n路傍时卖故侯瓜，门前学种先生柳。\n苍茫古木连穷巷，寥落寒山对虚牖。\n誓令疏勒出飞泉，不似颍川空使酒。\n贺兰山下阵如云，羽檄交驰日夕闻。\n节使三河募年少，诏书五道出将军。\n试拂铁衣如雪色，聊持宝劒动星文。\n愿得燕弓射天将，耻令越甲鸣吴军。\n莫嫌旧日云中守，犹堪一战取功勋。",
        "dynasty": "唐",
        "collection_info": null
    },
    {
        "title": "燕支行",
        "author": "王维",
        "content": "汉家天将才且雄，来时谒帝明光宫。\n万乘亲推双阙下，千官出饯五陵东。\n誓辞甲第金门裏，身作长城玉塞中。\n衞霍才堪一骑将，朝廷不数贰师功。\n赵魏燕韩多劲卒，关西侠少何咆勃。\n报讐只是闻尝胆，饮酒不曾妨刮骨。\n画戟雕戈白日寒，连旗大斾黄尘没。\n迭鼓遥翻瀚海波，鸣笳乱动天山月。\n麒麟锦带佩吴钩，飒沓青骊跃紫骝。\n拔劒已断天骄臂，归鞍共饮月支头。\n汉兵大呼一当百，虏骑相看哭且愁。\n教战虽令赴汤火，终知上将先伐谋。",
        "dynasty": "唐",
        "collection_info": null
    },
    {
        "title": "桃源行",
        "author": "王维",
        "content": "渔舟逐水爱山春，两岸桃花夹去津。\n坐看红树不知远，行尽青溪不见人。\n山口潜行始隈隩，山开旷望旋平陆。\n遥看一处攒云树，近入千家散花竹。\n樵客初传汉姓名，居人未改秦衣服。\n居人共住武陵源，还从物外起田园。\n月明松下房栊静，日出云中鸡犬喧。\n惊闻俗客争来集，竞引还家问都邑。\n平明闾巷埽花开，薄暮渔樵乘水入。\n初因避地去人间，及至成仙遂不还。\n峡裏谁知有人事，世中遥望空云山。\n不疑灵境难闻见，尘心未尽思乡县。\n出洞无论隔山水，辞家终拟长游衍。\n自谓经过旧不迷，安知峰壑今来变。\n当时只记入山深，青溪几曲到云林。\n春来遍是桃花水，不辨仙源何处寻。",
        "dynasty": "唐",
        "collection_info": null
    },
    {
        "title": "洛阳女儿行",
        "author": "王维",
        "content": "洛阳女儿对门居，纔可容颜十五余。\n良人玉勒乘骢马，侍女金盘鲙鲤鱼。\n画阁朱楼尽相望，红桃绿柳垂檐向。\n罗帏送上七香车，宝扇迎归九华帐。\n狂夫富贵在青春，意气骄奢剧季伦。\n自怜碧玉亲教舞，不惜珊瑚持与人。\n春窗曙灭九微火，九微片片飞花璅。\n戏罢曾无理曲时，妆成秪是熏香坐。\n城中相识尽繁华，日夜经过赵李家。\n谁怜越女颜如玉，贫贱江头自浣纱。",
        "dynasty": "唐",
        "collection_info": null
    },
    {
        "title": "同崔傅答贤弟",
        "author": "王维",
        "content": "洛阳才子姑苏客，桂苑殊非故乡陌。\n九江枫树几回青，一片扬州五湖白。\n扬州时有下江兵，兰陵镇前吹笛声。\n夜火人归富春郭，秋风鹤唳石头城。\n周郎陆弟为俦侣，对舞前溪歌白纻。\n曲几书留小史家，草堂棋赌山阴墅。\n衣冠若话外台臣，先数夫君席上珍。\n更闻台阁求三语，遥想风流第一人。",
        "dynasty": "唐",
        "collection_info": null
    },
    {
        "title": "赠吴官",
        "author": "王维",
        "content": "长安客舍热如煮，无箇茗糜难御暑。\n空摇白团其谛苦，欲向缥囊还归旅。\n江乡鲭鲊不寄来，秦人汤饼那堪许。\n不如侬家任挑达，草屩捞虾富春渚。",
        "dynasty": "唐",
        "collection_info": null
    },
    {
        "title": "故人张諲工诗善易卜兼能丹青草隶顷以诗见赠聊获酬之",
        "author": "王维",
        "content": "不逐城东游侠儿，隐囊纱帽坐弹棋。\n蜀中夫子时开卦，洛下书生解咏诗。\n药阑花径衡门裏，时復据梧聊隐几。\n屏风误点惑孙郎，团扇草书轻内史。\n故园高枕度三春，永日垂帷绝四邻。\n自想蔡邕今已老，更将书籍使何人。",
        "dynasty": "唐",
        "collection_info": null
    },
    {
        "title": "送崔五太守",
        "author": "王维",
        "content": "长安厩吏来到门，朱文露网动行轩。\n黄花县西九折坂，玉树宫南五丈原。\n襃斜谷中不容幰，唯有白云当露冕。\n子午山裏杜鹃啼，嘉陵水头行客饭。\n劒门忽断蜀川开，万井双流满眼来。\n雾中远树刀州出，天际澄江巴字回。\n使君年纪三十余，少年白皙专城居。\n欲持画省郎官笔，回与临邛父老书。",
        "dynasty": "唐",
        "collection_info": null
    },
    {
        "title": "寒食城东即事",
        "author": "王维",
        "content": "清溪一道穿桃李，演漾绿蒲涵白芷。\n溪上人家凡几家，落花半落东流水。\n蹴鞠屡过飞鸟上，秋韆竞出垂杨裏。\n少年分日作遨游，不用清明兼上巳。",
        "dynasty": "唐",
        "collection_info": null
    },
    {
        "title": "不遇咏",
        "author": "王维",
        "content": "北阙献书寝不报，南山种田时不登。\n百人会中身不预，五侯门前心不能。\n身投河朔饮君酒，家在茂陵平安否。\n且此登山復临水，莫问春风动杨柳。\n今人昨人多自私，我心不说君应知。\n济人然后拂衣去，肯作徒尔一男儿。",
        "dynasty": "唐",
        "collection_info": null
    },
    {
        "title": "赠裴迪",
        "author": "王维",
        "content": "不相见，不相见来久。\n日日泉水头，常忆同携手。\n携手本同心，復叹忽分襟。\n相忆今如此，相思深不深。",
        "dynasty": "唐",
        "collection_info": null
    },
    {
        "title": "青雀歌",
        "author": "王维",
        "content": "青雀翅羽短，未能远食玉山禾。\n犹胜黄雀争上下，唧唧空仓復若何。",
        "dynasty": "唐",
        "collection_info": null
    },
    {
        "title": "黄雀痴",
        "author": "王维",
        "content": "黄雀痴，黄雀痴，谓言青鷇是我儿。\n一一口衔食，养得成毛衣。\n到大啁啾解游扬，各自东西南北飞。\n薄暮空巢上，羇雌独自归。\n凤凰九雏亦如此，慎莫愁思顦顇损容辉。",
        "dynasty": "唐",
        "collection_info": null
    },
    {
        "title": "新秦郡松树歌",
        "author": "王维",
        "content": "青青山上松，数里不见今更逢。\n不见君，心相忆，此心向君君应识。\n为君颜色高且闲，亭亭迥出浮云间。",
        "dynasty": "唐",
        "collection_info": null
    },
    {
        "title": "楡林郡歌",
        "author": "王维",
        "content": "山头松柏林，山下泉声伤客心。\n千里万里春草色，黄河东流流不息。\n黄龙戍上游侠儿，愁逢汉使不相识。",
        "dynasty": "唐",
        "collection_info": null
    },
    {
        "title": "问寇校书双溪",
        "author": "王维",
        "content": "君家少室西，为復少室东。\n别来几日今春风，新买双溪定何似。",
        "dynasty": "唐",
        "collection_info": null
    },
    {
        "title": "寄崇梵僧",
        "author": "王维",
        "content": "崇梵僧，崇梵僧，秋归覆釜春不还。\n落花啼鸟纷纷乱，涧户山窗寂寂闲。\n峡裏谁知有人事，郡中遥望空云山。",
        "dynasty": "唐",
        "collection_info": null
    },
    {
        "title": "同比部杨员外十五夜游有怀静者季",
        "author": "王维",
        "content": "承明少休沐，建礼省文书。\n夜漏行人息，归鞍落日余。\n悬知三五夕，万户千门闢。\n夜出曙翻归，倾城满南陌。\n陌头驰骋尽繁华，王孙公子五侯家。\n由来月明如白日，共道春灯胜百花。\n聊看侍中千宝骑，强识小妇七香车。\n香车宝马共喧阗，箇裏多情侠少年。\n竞向长杨柳市北，肯过精舍竹林前。\n独有仙郎心寂寞，却将宴坐为行乐。\n傥觉忘怀共往来，幸霑同舍甘藜藿。",
        "dynasty": "唐",
        "collection_info": null
    },
    {
        "title": "荅张五弟",
        "author": "王维",
        "content": "终南有茅屋，前对终南山。\n终年无客常闭关，终日无心长自闲。\n不妨饮酒復垂钓，君但能来相往还。",
        "dynasty": "唐",
        "collection_info": null
    },
    {
        "title": "雪中忆李楫",
        "author": "王维",
        "content": "积雪满阡陌，故人不可期。\n长安千门復万户，何处躞蹀黄金羁。",
        "dynasty": "唐",
        "collection_info": null
    },
    {
        "title": "送李睢阳",
        "author": "王维",
        "content": "将置酒，思悲翁。\n使君去，出城东。\n麦渐渐，雉子斑。\n槐阴阴，到潼关。\n骑连连，车迟迟。\n心中悲，宋又远。\n周间之，南淮夷。\n东齐儿，碎碎织练与素丝。\n游人贾客信难持，五谷前熟方可为。\n下车闭閤君当思，天子当殿俨衣裳。\n大官尚食陈羽觞，彤庭散绶垂鸣珰。\n黄纸诏书出东厢，轻纨迭绮烂生光。\n宗室子弟君最贤，分忧当为百辟先。\n布衣一言相为死，何况圣主恩如天。\n鸾声哕哕鲁侯旗，明年上计朝京师。\n须忆今日斗酒别，慎勿富贵忘我为。",
        "dynasty": "唐",
        "collection_info": null
    },
    {
        "title": "奉和圣制天长节赐宰臣歌应制",
        "author": "王维",
        "content": "太阳升兮照万方，开阊阖兮临玉堂。\n俨冕旒兮垂衣裳，金天净兮丽三光。\n彤庭曙兮延八荒，德合天兮礼神徧。\n灵芝生兮庆云见，唐尧后兮稷卨臣。\n匝宇宙兮华胥人，尽九服兮皆四邻，干降瑞兮坤降珍。",
        "dynasty": "唐",
        "collection_info": null
    },
    {
        "title": "登楼歌",
        "author": "王维",
        "content": "聊上君兮高楼，飞甍鳞次兮在下。\n俯十二兮通衢，绿槐参差兮车马。\n却瞻兮龙首，前眺兮宜春。\n王畿郁兮千里，山河壮兮咸秦。\n舍人下兮青宫，据胡床兮书空。\n执戟疲于下位，老夫好隐兮墙东。\n亦幸有张伯英草圣兮龙腾蚪跃，摆长云兮捩迴风。\n琥珀酒兮雕胡饭，君不御兮日将晚。\n秋风兮吹衣，夕鸟兮争返。\n孤砧发兮东城，林薄暮兮蝉声远。\n时不可兮再得，君何为兮偃蹇。",
        "dynasty": "唐",
        "collection_info": null
    },
    {
        "title": "双黄鹄歌送别",
        "author": "王维",
        "content": "天路来兮双黄鹄，云上飞兮水上宿。\n抚翼和鸣整羽族，不得已，忽分飞。\n家在玉京朝紫微，主人临水送将归。\n悲笳嘹唳垂舞衣，宾欲散兮復相依。\n几往返兮极浦，尚裴回兮落晖。\n岸上火兮相迎，将夜入兮边城。\n鞍马归兮佳人散，怅离忧兮独含情。",
        "dynasty": "唐",
        "collection_info": null
    },
    {
        "title": "赠徐中书望终南山歌",
        "author": "王维",
        "content": "晚下兮紫微，怅尘事兮多违。\n驻马兮双树，望青山兮不归。",
        "dynasty": "唐",
        "collection_info": null
    },
    {
        "title": "送友人归山歌二首 一",
        "author": "王维",
        "content": "山寂寂兮无人，又苍苍兮多木。\n羣龙兮满朝，君何为兮空谷。\n文寡和兮思深，道难知兮行独。\n悦石上兮流泉，与松间兮草屋。\n入云中兮养鸡，上山头兮抱犊。\n神与枣兮如瓜，虎卖杏兮收谷。\n愧不才兮妨贤，嫌既老兮贪禄。\n誓解印兮相从，何詹尹兮何卜。",
        "dynasty": "唐",
        "collection_info": null
    },
    {
        "title": "送友人归山歌二首 二",
        "author": "王维",
        "content": "山中人兮欲归，云冥冥兮雨霏霏，水惊波兮翠菅靡。\n白鹭忽兮翻飞，君不可兮褰衣。\n山万重兮一云，混天地兮不分。\n树晻暧兮氛氲，猿不见兮空闻。\n忽山西兮夕阳，见东皋兮远村。\n平芜绿兮千里，眇惆怅兮思君。",
        "dynasty": "唐",
        "collection_info": null
    },
    {
        "title": "鱼山神女祠歌 迎神",
        "author": "王维",
        "content": "坎坎击鼓，鱼山之下。\n吹洞箫，望极浦，女巫进，纷屡舞。\n陈瑶席，湛清酤，风凄凄兮夜雨。\n不知神之来兮不来，使我心兮苦復苦。",
        "dynasty": "唐",
        "collection_info": null
    },
    {
        "title": "鱼山神女祠歌 送神",
        "author": "王维",
        "content": "纷进舞兮堂前，目眷眷兮琼筵。\n来不言兮意不传，作暮雨兮愁空山。\n悲急管兮思繁弦，神之驾兮俨欲旋。\n倏云收兮雨歇，山青青兮水潺湲。",
        "dynasty": "唐",
        "collection_info": null
    },
    {
        "title": "白鼋涡",
        "author": "王维",
        "content": "南山之瀑水兮，激石瀥瀑似雷惊。\n人相对兮，不闻语声。\n翻涡跳沫兮苍苔湿，藓老且厚，春草为之不生。\n兽不敢惊动，鸟不敢飞鸣。\n白鼋涡涛戏濑兮，委身以纵横。\n王人之仁兮，不网不钓，得遂性以生成。",
        "dynasty": "唐",
        "collection_info": null
    },
    {
        "title": "宋进马哀词",
        "author": "王维",
        "content": "背春涉夏兮，众木蔼以繁阴。\n连金华与玉堂兮，宫阁郁其沈沈。\n百官并入兮，何语笑之哑哑。\n君独静嘿以伤心，草王言兮不得辞。\n我悲减思兮少时，仆夫命驾兮。\n出阊阖，历通逵，陌上人兮如故。\n识不识兮往来，眼中不见兮吾儿。\n骖紫骝兮从青骊，低光垂彩兮。\n怳不知其所之，闢朱户兮望华轩。\n意斯子兮候门，忽思瘗兮城南。\n心瞀乱兮重昏，仰诉天之不仁兮。\n家唯一身，身止一子。\n何胤嗣之不繁，就单尠而又死。\n将清白兮遗谁，问诗礼兮已矣。\n哀从中兮不可胜，岂暇料余年兮復几。\n日黯黯兮颓晔，鸟翩翩兮疾飞。\n邈穷天兮不返，疑有日兮来归。\n静言思兮永绝，復惊叫兮沾衣。\n客有弔之者曰：观未始兮有物，同委蜕兮胡悲。\n且延陵兮未至，况西河兮不知。\n学无生兮庶可，幸能听于吾师。",
        "dynasty": "唐",
        "collection_info": null
    },
    {
        "title": "奉和圣制赐史供奉曲江讌应制",
        "author": "王维",
        "content": "侍从有邹枚，琼筵就水开。\n言陪柏梁宴，新下建章来。\n对酒山河满，移舟草树回。\n天文同丽日，驻景惜行杯。",
        "dynasty": "唐",
        "collection_info": null
    },
    {
        "title": "从岐王过杨氏别业应教",
        "author": "王维",
        "content": "杨子谈经所，淮王载酒过。\n兴阑啼鸟换，坐久落花多。\n径转回银烛，林开散玉珂。\n严城时未启，前路拥笙歌。",
        "dynasty": "唐",
        "collection_info": null
    },
    {
        "title": "从岐王夜宴衞家山池应教",
        "author": "王维",
        "content": "座客香貂满，宫娃绮幔张。\n涧花轻粉色，山月少灯光。\n积翠纱窗暗，飞泉绣户凉。\n还将歌舞出，归路莫愁长。",
        "dynasty": "唐",
        "collection_info": null
    },
    {
        "title": "早朝",
        "author": "王维",
        "content": "柳暗百花明，春深五凤城。\n城乌睥睨晓，宫井辘轳声。\n方朔金门侍，班姬玉辇迎。\n仍闻遣方士，东海访蓬瀛。",
        "dynasty": "唐",
        "collection_info": null
    },
    {
        "title": "同崔员外秋宵寓直",
        "author": "王维",
        "content": "建礼高秋夜，承明候晓过。\n九门寒漏彻，万井曙钟多。\n月迥藏珠斗，云消出绛河。\n更惭衰朽质，南陌共鸣珂。",
        "dynasty": "唐",
        "collection_info": null
    },
    {
        "title": "辋川闲居赠裴秀才迪",
        "author": "王维",
        "content": "寒山转苍翠，秋水日潺湲。\n倚杖柴门外，临风听暮蝉。\n渡头余落日，墟里上孤烟。\n復值接舆醉，狂歌五柳前。",
        "dynasty": "唐",
        "collection_info": null
    },
    {
        "title": "寄荆州张丞相",
        "author": "王维",
        "content": "所思竟何在，怅望深荆门。\n举世无相识，终身思旧恩。\n方将与农圃，艺植老丘园。\n目尽南飞鴈，何由寄一言。",
        "dynasty": "唐",
        "collection_info": null
    },
    {
        "title": "冬晚对雪忆胡居士家",
        "author": "王维",
        "content": "寒更传晓箭，清镜览衰颜。\n隔牖风惊竹，开门雪满山。\n洒空深巷静，积素广庭闲。\n借问袁安舍，翛然尚闭关。",
        "dynasty": "唐",
        "collection_info": null
    },
    {
        "title": "和尹谏议史馆山池",
        "author": "王维",
        "content": "云馆接天居，霓裳侍玉除。\n春池百子外，芳树万年余。\n洞有仙人箓，山藏太史书。\n君恩深汉帝，且莫上空虚。",
        "dynasty": "唐",
        "collection_info": null
    },
    {
        "title": "奉和杨驸马六郎秋夜即事",
        "author": "王维",
        "content": "高楼月似霜，秋夜郁金堂。\n对坐弹卢女，同看舞凤凰。\n少儿多送酒，小玉更焚香。\n结束平阳骑，明朝入建章。",
        "dynasty": "唐",
        "collection_info": null
    },
    {
        "title": "酬虞部苏员外过蓝田别业不见留之作",
        "author": "王维",
        "content": "贫居依谷口，乔木带荒村。\n石路枉回驾，山家谁候门。\n渔舟胶冻浦，猎火烧寒原。\n唯有白云外，疎钟闻夜猿。",
        "dynasty": "唐",
        "collection_info": null
    },
    {
        "title": "酬比部杨员外暮宿琴台朝跻书阁率尔见赠之作",
        "author": "王维",
        "content": "旧简拂尘看，鸣琴候月弹。\n桃源迷汉姓，松树有秦官。\n空谷归人少，青山背日寒。\n羡君栖隐处，遥望白云端。",
        "dynasty": "唐",
        "collection_info": null
    },
    {
        "title": "酬严少尹徐舍人见过不遇",
        "author": "王维",
        "content": "公门暇日少，穷巷故人稀。\n偶值乘篮轝，非关避白衣。\n不知炊黍谷，谁解埽荆扉。\n君但倾茶椀，无妨骑马归。",
        "dynasty": "唐",
        "collection_info": null
    },
    {
        "title": "酬张少府",
        "author": "王维",
        "content": "晚年唯好静，万事不关心。\n自顾无长策，空知返旧林。\n松风吹解带，山月照弹琴。\n君问穷通理，渔歌入浦深。",
        "dynasty": "唐",
        "collection_info": null
    },
    {
        "title": "酬贺四赠葛巾之作",
        "author": "王维",
        "content": "野巾传惠好，兹贶重兼金。\n嘉此幽栖物，能齐隐吏心。\n早朝方暂挂，晚沐復来簪。\n坐觉嚣尘远，思君共入林。",
        "dynasty": "唐",
        "collection_info": null
    },
    {
        "title": "送丘为落第归江东",
        "author": "王维",
        "content": "怜君不得意，况復柳条春。\n为客黄金尽，还家白髮新。\n五湖三亩宅，万里一归人。\n知尔不能荐，羞称献纳臣。",
        "dynasty": "唐",
        "collection_info": null
    },
    {
        "title": "送李判官赴东江",
        "author": "王维",
        "content": "闻道皇华使，方随皁盖臣。\n封章通左语，冠冕化文身。\n树色分扬子，潮声满富春。\n遥知辨璧吏，恩到泣珠人。",
        "dynasty": "唐",
        "collection_info": null
    },
    {
        "title": "送封太守",
        "author": "王维",
        "content": "忽解羊头削，聊驰熊首轓。\n扬舲发夏口，按节向吴门。\n帆暎丹阳郭，枫攒赤岸村。\n百村多候吏，露冕一何尊。",
        "dynasty": "唐",
        "collection_info": null
    },
    {
        "title": "送严秀才还蜀",
        "author": "王维",
        "content": "宁亲为令子，似舅即贤甥。\n别路经花县，还乡入锦城。\n山临青塞断，江向白云平。\n献赋何时至，明君忆长卿。",
        "dynasty": "唐",
        "collection_info": null
    },
    {
        "title": "送张判官赴河西",
        "author": "王维",
        "content": "单车曾出塞，报国敢邀勋。\n见逐张征虏，今思霍冠军。\n沙平连白雪，蓬卷入黄云。\n慷慨倚长劒，高歌一送君。",
        "dynasty": "唐",
        "collection_info": null
    },
    {
        "title": "送岐州源长史归",
        "author": "王维",
        "content": "握手一相送，心悲安可论。\n秋风正萧索，客散孟尝门。\n故驿通槐里，长亭下槿原。\n征西旧旌节，从此向河源。",
        "dynasty": "唐",
        "collection_info": null
    },
    {
        "title": "送张道士归山",
        "author": "王维",
        "content": "先生何处去，王屋访茅君。\n别妇留丹诀，驱鸡入白云。\n人间若剩住，天上復离羣。\n当作辽城鹤，仙歌使尔闻。",
        "dynasty": "唐",
        "collection_info": null
    },
    {
        "title": "同崔兴宗送衡岳瑗公南归",
        "author": "王维",
        "content": "言从石菌阁，新下穆陵关。\n独向池阳去，白云留故山。\n绽衣秋日裏，洗钵古松间。\n一施传心法，唯将戒定还。",
        "dynasty": "唐",
        "collection_info": null
    },
    {
        "title": "送钱少府还蓝田",
        "author": "王维",
        "content": "草色日向好，桃源人去稀。\n手持平子赋，目送老莱衣。\n每候山樱发，时同海燕归。\n今年寒食酒，应是返柴扉。",
        "dynasty": "唐",
        "collection_info": null
    },
    {
        "title": "送丘为往唐州",
        "author": "王维",
        "content": "宛洛有风尘，君行多苦辛。\n四愁连汉水，百口寄随人。\n槐色阴清昼，杨花惹暮春。\n朝端肯相送，天子绣衣臣。",
        "dynasty": "唐",
        "collection_info": null
    },
    {
        "title": "送元中丞转运江淮",
        "author": "王维",
        "content": "薄赋归天府，轻徭赖使臣。\n欢霑赐帛老，恩及卷绡人。\n去问珠官俗，来经石𧉧春。\n东南御亭上，莫使有风尘。",
        "dynasty": "唐",
        "collection_info": null
    },
    {
        "title": "送崔九兴宗游蜀",
        "author": "王维",
        "content": "送君从此去，转觉故人稀。\n徒御犹回首，田园方掩扉。\n出门当旅食，中路授寒衣。\n江汉风流地，游人何岁归。",
        "dynasty": "唐",
        "collection_info": null
    },
    {
        "title": "送崔兴宗",
        "author": "王维",
        "content": "已恨亲皆远，谁怜友復稀。\n君王未西顾，游宦尽东归。\n塞迥山河净，天长云树微。\n方同菊花节，相待洛阳扉。",
        "dynasty": "唐",
        "collection_info": null
    },
    {
        "title": "送平澹然判官",
        "author": "王维",
        "content": "不识阳关路，新从定远侯。\n黄云断春色，画角起边愁。\n瀚海经年到，交河出塞流。\n须令外国使，知饮月氏头。",
        "dynasty": "唐",
        "collection_info": null
    },
    {
        "title": "送刘司直赴安西",
        "author": "王维",
        "content": "绝域阳关道，胡沙与塞尘。\n三春时有雁，万里少行人。\n苜蓿随天马，葡萄逐汉臣。\n当令外国惧，不敢觅和亲。",
        "dynasty": "唐",
        "collection_info": null
    },
    {
        "title": "送赵都督赴代州得青字",
        "author": "王维",
        "content": "天官动将星，汉上柳条青。\n万里鸣刁斗，三军出井陉。\n忘身辞凤阙，报国取龙庭。\n岂学书生辈，窗间老一经。",
        "dynasty": "唐",
        "collection_info": null
    },
    {
        "title": "送方城韦明府",
        "author": "王维",
        "content": "遥思葭菼际，寥落楚人行。\n高鸟长淮水，平芜故郢城。\n使车听雉乳，县鼓应鸡鸣。\n若见州从事，无嫌手板迎。",
        "dynasty": "唐",
        "collection_info": null
    },
    {
        "title": "送李员外贤郎",
        "author": "王维",
        "content": "少年何处去，负米上铜梁。\n借问阿戎父，知为童子郎。\n鱼笺请诗赋，橦布作衣裳。\n薏苡扶衰病，归来幸可将。",
        "dynasty": "唐",
        "collection_info": null
    },
    {
        "title": "送梓州李使君",
        "author": "王维",
        "content": "万壑树参天，千山响杜鹃。\n山中一夜雨，树杪百重泉。\n汉女输橦布，巴人讼芋田。\n文翁翻教授，不敢倚先贤。",
        "dynasty": "唐",
        "collection_info": null
    },
    {
        "title": "送张五諲归宣城",
        "author": "王维",
        "content": "五湖千万里，况復五湖西。\n渔浦南陵郭，人家春谷溪。\n欲归江淼淼，未到草萋萋。\n忆想兰陵镇，可宜猿更啼。",
        "dynasty": "唐",
        "collection_info": null
    },
    {
        "title": "送友人南归",
        "author": "王维",
        "content": "万里春应尽，三江雁亦稀。\n连天汉水广，孤客郢城归。\n郧国稻苗秀，楚人菰米肥。\n悬知倚门望，遥识老莱衣。",
        "dynasty": "唐",
        "collection_info": null
    },
    {
        "title": "送贺遂员外外甥",
        "author": "王维",
        "content": "南国有归舟，荆门泝上流。\n苍茫葭菼外，云水与昭丘。\n樯带城乌去，江连暮雨愁。\n猿声不可听，莫待楚山秋。",
        "dynasty": "唐",
        "collection_info": null
    },
    {
        "title": "送杨长史赴果州",
        "author": "王维",
        "content": "襃斜不容幰，之子去何之。\n鸟道一千里，猿声十二时。\n官桥祭酒客，山木女郎祠。\n别后同明月，君应听子规。",
        "dynasty": "唐",
        "collection_info": null
    },
    {
        "title": "送邢桂州",
        "author": "王维",
        "content": "铙吹喧京口，风波下洞庭。\n赭圻将赤岸，击汰復扬舲。\n日落江湖白，潮来天地青。\n明珠归合浦，应逐使臣星。",
        "dynasty": "唐",
        "collection_info": null
    },
    {
        "title": "送宇文三赴河西充行军司马",
        "author": "王维",
        "content": "横吹杂繁笳，边风捲塞沙。\n还闻田司马，更逐李轻车。\n蒲类成秦地，莎车属汉家。\n当令犬戎国，朝聘学昆邪。",
        "dynasty": "唐",
        "collection_info": null
    },
    {
        "title": "送孙二",
        "author": "王维",
        "content": "郊外谁相送，夫君道术亲。\n书生邹鲁客，才子洛阳人。\n祖席依寒草，行车起暮尘。\n山川何寂寞，长望泪沾巾。",
        "dynasty": "唐",
        "collection_info": null
    },
    {
        "title": "送崔三往密州觐省",
        "author": "王维",
        "content": "南陌去悠悠，东郊不少留。\n同怀扇枕恋，独念倚门愁。\n路遶天山雪，家临海树秋。\n鲁连功未报，且莫蹈沧洲。",
        "dynasty": "唐",
        "collection_info": null
    },
    {
        "title": "送孟六归襄阳",
        "author": "王维",
        "content": "杜门不復出，久与世情疎。\n以此为良策，劝君归旧庐。\n醉歌田舍酒，笑读古人书。\n好是一生事，无劳献子虚。",
        "dynasty": "唐",
        "collection_info": null
    },
    {
        "title": "初出济州别城中故人",
        "author": "王维",
        "content": "微官易得罪，谪去济川阴。\n执政方持法，明君照此心。\n闾阎河润上，井邑海云深。\n纵有归来日，各愁年鬓侵。",
        "dynasty": "唐",
        "collection_info": null
    },
    {
        "title": "与卢象集朱家",
        "author": "王维",
        "content": "主人能爱客，终日有逢迎。\n贳得新丰酒，復闻秦女筝。\n柳条疎客舍，槐叶下秋城。\n语笑且为乐，吾将达此生。",
        "dynasty": "唐",
        "collection_info": null
    },
    {
        "title": "登裴秀才迪小台",
        "author": "王维",
        "content": "端居不出户，满目望云山。\n落日鸟边下，秋原人外闲。\n遥知远林际，不见此檐间。\n好客多乘月，应门莫上关。",
        "dynasty": "唐",
        "collection_info": null
    },
    {
        "title": "游李山人所居因题屋壁",
        "author": "王维",
        "content": "世上皆如梦，狂来止自歌。\n问年松树老，有地竹林多。\n药倩韩康卖，门容尚子过。\n翻嫌枕席上，无那白云何。",
        "dynasty": "唐",
        "collection_info": null
    },
    {
        "title": "看花",
        "author": "何元",
        "content": "莫怪出门先骤马，暮年常怨看花迟。\n可怜尽日春山下，似雪如云一万枝。",
        "dynasty": "唐",
        "collection_info": null
    },
    {
        "title": "句",
        "author": "何元",
        "content": "一望白云千万断，筝声日暮出花林。\n门外夕阳寒映竹，洞中秋水暗连山。\n钟声半夜香山雨，散入前林枫叶秋。\n寺临飞鸟青山远，径转幽萝白日长。\n黄昏人到钟声裏，云起龙池不见山。\n客来惆怅僧禅后，月出松门满地霜。\n朔风寒日笳声急，万里辽城一段云。\n满山月色连溪下，林叶萧萧一夜霜。\n秦客访花惊出洞，庾公看月误登楼。",
        "dynasty": "唐",
        "collection_info": null
    },
    {
        "title": "春夜宿云际寺",
        "author": "斐公衍",
        "content": "境静闻钟声易响，庭高见月影难沈。\n青山解隔尘中事，流水能清物外心。",
        "dynasty": "唐",
        "collection_info": null
    },
    {
        "title": "句",
        "author": "斐公衍",
        "content": "碧涧水流高殿影，青萝风散晚钟声。\n数片残云归洞口，孤轮晴月挂山头。",
        "dynasty": "唐",
        "collection_info": null
    },
    {
        "title": "听琴",
        "author": "苏替",
        "content": "絃中恨起湘山远，指下情多楚峡流。\n危槛曲终云影曙，高楼风定烛光秋。",
        "dynasty": "唐",
        "collection_info": null
    },
    {
        "title": "赏春",
        "author": "路半千",
        "content": "暖日当头催展菜，和风次第遣开花。\n呼童远取溪心水，待客来煎柳眼茶。",
        "dynasty": "唐",
        "collection_info": null
    },
    {
        "title": "句",
        "author": "路半千",
        "content": "苍翠暗消三暑热，孤高能锁四时烟。\n绿杨近浦堪垂钓，翠竹当轩好韵琴。\n百舌乍啼莺学语，分明听在指头边。",
        "dynasty": "唐",
        "collection_info": null
    },
    {
        "title": "句",
        "author": "贺兰暹",
        "content": "玉貌自宜双黛翠，桃花独笑一枝春。\n秋水未鸣游女佩，寒云空满望夫山。\n黄阁暮虫罗户牗，紫庭春草遍阶墀。\n绿耳半蔓湘浦竹，骊文乱点武陵花。\n辽阳客路千峰引，蓟北乡心片月知。\n山云渺渺川程远，木叶萧萧鴈过初。\n回鴈不传乡信去，秋风偏向客衣寒。\n千峰黛色因晴出，百谷泉声欲暮寒。\n黛色迥临沧海上，泉声遥落白云中。\n喜遇近臣杨得意，惭非词客马相如。\n秋迎晓月鸿声早，日暎深山水气寒。",
        "dynasty": "唐",
        "collection_info": null
    },
    {
        "title": "句",
        "author": "傅温",
        "content": "霜坠中天衣觉冷，月临虚牗纸偏明。\n春风暗翦庭前树，夜雨偷穿石上苔。\n曲水两行排鴈齿，斜桥一道蹈龙鳞。\n山深野客如禅客，夜久松声似雨声。\n花疑汉女啼妆泪，水似吴娃笑弄筝。",
        "dynasty": "唐",
        "collection_info": null
    },
    {
        "title": "句",
        "author": "曹戵",
        "content": "花映昼天当户日，树摇晴暮上阶烟。\n惊飞沙鸟纷纷雪，候信云帆片片风。\n凤唱一抛琴瑟韵，霓裳长谢绮罗春。\n秋澄上水无藏影，春泛游云不繫心。\n老松不见千年鹤，残雪犹疑六月花。",
        "dynasty": "唐",
        "collection_info": null
    },
    {
        "title": "句",
        "author": "陈素风",
        "content": "三行故柳藏鸦树，一带长波灌竹泉。\n千门竹影联春色，一段和光彻翠微。\n西陵古木年年老，南陌风光日日新。\n百宝镜轮金翡翠，五云丝网玉蜘蛛。",
        "dynasty": "唐",
        "collection_info": null
    },
    {
        "title": "句",
        "author": "唐枢",
        "content": "窗竹闲阴秋水薄，砌苔新色晓岚鲜。\n不待江□移入座，便开三峡水来声。\n芳字八行清露重，珠笺一片碧云轻。",
        "dynasty": "唐",
        "collection_info": null
    },
    {
        "title": "句",
        "author": "温达",
        "content": "三春种树梅兼李，十月看书雪替萤。\n原公旧路唯三径，潘岳新年已二毛。\n山底采薇云不厌，洞中栽树鹤先知。",
        "dynasty": "唐",
        "collection_info": null
    },
    {
        "title": "句",
        "author": "卢条",
        "content": "三径雨来烟草合，一邱琴后浊醪倾。\n共话世情尘蔼蔼，每嗟人事水潺潺。",
        "dynasty": "唐",
        "collection_info": null
    },
    {
        "title": "句",
        "author": "崔行检",
        "content": "紫箨粉成应渐密，白云岑起未全高。\n惭愧交亲问生事，一溪云鸟满床书。",
        "dynasty": "唐",
        "collection_info": null
    },
    {
        "title": "句",
        "author": "陈上卿",
        "content": "门前萧索青松老，云裏逍遥白鹤闲。\n波澜晴泛三春色，桃李争开两岸芳。",
        "dynasty": "唐",
        "collection_info": null
    },
    {
        "title": "句",
        "author": "王干",
        "content": "莫惊此地逢春早，祗为长安近日边。",
        "dynasty": "唐",
        "collection_info": null
    },
    {
        "title": "句",
        "author": "樊寔",
        "content": "仍怜一夜春风急，开尽瑶池万树花。",
        "dynasty": "唐",
        "collection_info": null
    },
    {
        "title": "句",
        "author": "张殷衡",
        "content": "已被夭桃欢来醉，麯尘丝树恨何人。",
        "dynasty": "唐",
        "collection_info": null
    },
    {
        "title": "句",
        "author": "殷穆",
        "content": "藤拂石溪流水净，风来云寺过钟微。",
        "dynasty": "唐",
        "collection_info": null
    },
    {
        "title": "句",
        "author": "解叔禄",
        "content": "千花苑外韶芳暖，一鸟山边翠色寒。",
        "dynasty": "唐",
        "collection_info": null
    },
    {
        "title": "句",
        "author": "石严",
        "content": "炎气拥为衣上火，汗光流出腹中汤。",
        "dynasty": "唐",
        "collection_info": null
    },
    {
        "title": "句",
        "author": "张野人",
        "content": "铜街陌柳条条翠，金谷园花片片燃。",
        "dynasty": "唐",
        "collection_info": null
    },
    {
        "title": "句",
        "author": "卫填",
        "content": "明月开时山夜白，暖泉流处草冬青。",
        "dynasty": "唐",
        "collection_info": null
    },
    {
        "title": "句",
        "author": "虞构",
        "content": "寒光乍退风犹切，春色新行柳未知。",
        "dynasty": "唐",
        "collection_info": null
    },
    {
        "title": "句",
        "author": "崔幢",
        "content": "寒气乍凝空有露，秋风不动水无波。",
        "dynasty": "唐",
        "collection_info": null
    },
    {
        "title": "句",
        "author": "李淮",
        "content": "撩乱客心眠不得，秋庭一夜月中行。",
        "dynasty": "唐",
        "collection_info": null
    },
    {
        "title": "句",
        "author": "金云卿",
        "content": "秋月夜闲闻案曲，金风吹落玉箫声。",
        "dynasty": "唐",
        "collection_info": null
    },
    {
        "title": "句",
        "author": "杨郁伯",
        "content": "帘前对酒闲无事，待得分明似镜时。",
        "dynasty": "唐",
        "collection_info": null
    },
    {
        "title": "句",
        "author": "李伯良",
        "content": "风向银灯花烬落，月临珠箔玉钩垂。",
        "dynasty": "唐",
        "collection_info": null
    },
    {
        "title": "句",
        "author": "林逢",
        "content": "白玉飞泉千仞雪，青松蔽日一林风。",
        "dynasty": "唐",
        "collection_info": null
    },
    {
        "title": "句",
        "author": "长孙镒",
        "content": "霜霑云梦千岩雪，鴈度吴江万木秋。",
        "dynasty": "唐",
        "collection_info": null
    },
    {
        "title": "句",
        "author": "戴寥",
        "content": "蛾遶灯轮千燄动，鹤飞云路一声长。",
        "dynasty": "唐",
        "collection_info": null
    },
    {
        "title": "句",
        "author": "豆卢岑",
        "content": "隔门借问人谁在，一树桃花笑不应。",
        "dynasty": "唐",
        "collection_info": null
    },
    {
        "title": "句",
        "author": "沈宁",
        "content": "黄纸远承新诏命，青袍遥谢旧山峯。",
        "dynasty": "唐",
        "collection_info": null
    },
    {
        "title": "句",
        "author": "李许",
        "content": "澹荡和风催去袖，摇扬淑景照离樽。",
        "dynasty": "唐",
        "collection_info": null
    },
    {
        "title": "句",
        "author": "顾効古",
        "content": "孤舟发处沙鸥起，明月落时江水寒。",
        "dynasty": "唐",
        "collection_info": null
    },
    {
        "title": "句",
        "author": "卢邕",
        "content": "杯浮绿酒邀君醉，笔落红笺写我心。",
        "dynasty": "唐",
        "collection_info": null
    },
    {
        "title": "句",
        "author": "李潭",
        "content": "人过远村秋日晚，鸟飞平野暮天空。",
        "dynasty": "唐",
        "collection_info": null
    },
    {
        "title": "句",
        "author": "郑明",
        "content": "山头落日催归马，河畔垂杨缆醉船。",
        "dynasty": "唐",
        "collection_info": null
    },
    {
        "title": "句",
        "author": "王有初",
        "content": "频醉管絃三月暮，远寻花柳五湖来。",
        "dynasty": "唐",
        "collection_info": null
    },
    {
        "title": "句",
        "author": "周存孺",
        "content": "指下黄金星未曙，七条絃上夜乌啼。",
        "dynasty": "唐",
        "collection_info": null
    },
    {
        "title": "句",
        "author": "张牙",
        "content": "看看舞罢轻云去，应赴襄王梦裏期。",
        "dynasty": "唐",
        "collection_info": null
    },
    {
        "title": "句",
        "author": "郑师冉",
        "content": "烟消门外青山近，露重窗前绿竹低。",
        "dynasty": "唐",
        "collection_info": null
    },
    {
        "title": "句",
        "author": "章嶰",
        "content": "闻说静中偏爱竹，自看疎密种秋烟。",
        "dynasty": "唐",
        "collection_info": null
    },
    {
        "title": "句",
        "author": "崔建",
        "content": "回风向晓平湖上，引得荷花隔浦香。",
        "dynasty": "唐",
        "collection_info": null
    },
    {
        "title": "句",
        "author": "朴昂",
        "content": "明主十征何谢病，烟霞不许作尧臣。",
        "dynasty": "唐",
        "collection_info": null
    },
    {
        "title": "句",
        "author": "郢展",
        "content": "秋水涨来舟去速，夜云收尽月行迟。",
        "dynasty": "唐",
        "collection_info": null
    },
    {
        "title": "句",
        "author": "韦振",
        "content": "林外雪消山色静，窗前春浅竹声泉。",
        "dynasty": "唐",
        "collection_info": null
    },
    {
        "title": "句",
        "author": "汉皓",
        "content": "西风暮雨惊残梦，应是巫山寄恨来。",
        "dynasty": "唐",
        "collection_info": null
    },
    {
        "title": "句",
        "author": "道彦",
        "content": "风起竹间萤影乱，月明江上笛声多。\n夜静槛前调绿绮，日高窗下戴乌纱。\n渔艇远飘沧海上，草堂深锁白云间。\n柴门半掩潮光裏，野径斜分草色中。",
        "dynasty": "唐",
        "collection_info": null
    },
    {
        "title": "句",
        "author": "冀金",
        "content": "千里放心随野鹤，五湖乘兴狎沙鸥。",
        "dynasty": "唐",
        "collection_info": null
    },
    {
        "title": "句",
        "author": "子泰",
        "content": "风姿艳态应无比，烂熳当春一树芳。",
        "dynasty": "唐",
        "collection_info": null
    },
    {
        "title": "句",
        "author": "绍伯",
        "content": "远声历历风和水，近色青青竹映松。",
        "dynasty": "唐",
        "collection_info": null
    },
    {
        "title": "句",
        "author": "郁回",
        "content": "破暗衣珠明有焰，照窗心月凈无尘。",
        "dynasty": "唐",
        "collection_info": null
    },
    {
        "title": "句",
        "author": "季方",
        "content": "林间纵有残花在，留到明朝不是春。",
        "dynasty": "唐",
        "collection_info": null
    },
    {
        "title": "句",
        "author": "李侍御",
        "content": "尽日不归花路晚，绿杨楼下醉如泥。\n月上西陵千里阔，渔舟夜火隔沙明。",
        "dynasty": "唐",
        "collection_info": null
    },
    {
        "title": "句",
        "author": "陆侍御",
        "content": "今年闰在春三月，剩见金陵一月花。",
        "dynasty": "唐",
        "collection_info": null
    },
    {
        "title": "句",
        "author": "卢秀才",
        "content": "长醉金陵前殿酒，偏闻玉树后庭花。",
        "dynasty": "唐",
        "collection_info": null
    },
    {
        "title": "句",
        "author": "真元",
        "content": "精明合浦珠相似，断割昆吾劒不如。",
        "dynasty": "唐",
        "collection_info": null
    },
    {
        "title": "句",
        "author": "真干",
        "content": "鹰隼风高随草去，旌旗日晚傍山来。",
        "dynasty": "唐",
        "collection_info": null
    },
    {
        "title": "句",
        "author": "久则",
        "content": "湖上青山今欲买，白云无主问何人。",
        "dynasty": "唐",
        "collection_info": null
    },
    {
        "title": "句",
        "author": "去奢",
        "content": "骑䯅春风离汉苑，心悬秋月照吴关。",
        "dynasty": "唐",
        "collection_info": null
    },
    {
        "title": "句",
        "author": "良人",
        "content": "千点暮山三楚尽，一泓寒水九江斜。",
        "dynasty": "唐",
        "collection_info": null
    },
    {
        "title": "句",
        "author": "宋休",
        "content": "借问夜来丹竈畔，几多风水落丝桐。",
        "dynasty": "唐",
        "collection_info": null
    },
    {
        "title": "句",
        "author": "清闲",
        "content": "五色云中鸣玉磬，千花台上礼金仙。",
        "dynasty": "唐",
        "collection_info": null
    },
    {
        "title": "句",
        "author": "灵业",
        "content": "洞中仙草严冬绿，江外灵山腊月青。",
        "dynasty": "唐",
        "collection_info": null
    },
    {
        "title": "句",
        "author": "大闲",
        "content": "霜霑草径寒风急，鴈度秋林落叶频。",
        "dynasty": "唐",
        "collection_info": null
    },
    {
        "title": "句",
        "author": "奉蚌",
        "content": "绿萝翦作三春柳，红锦裁成二月花。",
        "dynasty": "唐",
        "collection_info": null
    },
    {
        "title": "海阳泉",
        "author": "无名氏",
        "content": "人谁无耽爱，各亦有所偏。\n于吾喜尚中，不厌千万泉。\n诚知湟水曲，远在南海壖。\n自从得海阳，便欲终老焉。\n怪石状五岳，旋迴枕深渊。\n激繁似涌云，静同冰镜悬。\n吾欲以海阳，跨于河洛间。\n使彼云林客，来游皆忘还。",
        "dynasty": "唐",
        "collection_info": null
    },
    {
        "title": "曲石凫",
        "author": "无名氏",
        "content": "为爱水石奇，不厌湖畔行。\n每登曲石凫，则有远兴生。\n𢼨差半湖□，宛若龙象形。\n又如琅琊台，□盘枕沧溟。\n醉人入岛来，将醉强为醒。\n扣船復摇棹，学歌渔父声。\n呼我上酒船，更深江海情。",
        "dynasty": "唐",
        "collection_info": null
    },
    {
        "title": "望远亭",
        "author": "无名氏",
        "content": "泛湖劳水戏，饮漱厌清澜。\n来登望远亭，心目又不闲。\n孤峯入座□，高岭横前轩。\n更復欢长风，萧寥窗户间。\n外物能扰人，吾将息其端。\n归来湖中馆，□户聊自安。",
        "dynasty": "唐",
        "collection_info": null
    },
    {
        "title": "石上阁",
        "author": "无名氏",
        "content": "水石引我去，南湖復东壑。\n不厌随竹阴，来登石上阁。\n磴道通石门，欹崖断如凿。\n飞梁架峯头，夭矫虹霓若。\n下视竹木杪，仰见悬泉落。\n水声兼松吹，音响参众乐。\n时时为雾雨，飘洒湿帘箔。\n吾欲弃簪缨，于兹守寂寞。",
        "dynasty": "唐",
        "collection_info": null
    },
    {
        "title": "石上阁",
        "author": "无名氏",
        "content": "石上构层阁，便以石为柱。\n千载□栋梁，岂有□危惧。\n苔壁绝人踪，虹桥横鸟路。\n攀涉惬所怀，幽奇未尝遇。\n迥然半空裏，物象竞相助。\n云外见孤峯，林端悬瀑布。\n引望无不通，兹焉倍多趣。\n徒□欲忘归，衣裳湿烟雾。",
        "dynasty": "唐",
        "collection_info": null
    },
    {
        "title": "海阳湖",
        "author": "无名氏",
        "content": "吾涨海阳泉，以为海阳湖。\n千峯在水中，状类皆自殊。\n有如三神山，苍苍海上孤。\n又似洲岛中，忽然见龙鱼。\n引船过石间，随兴得所如。\n每有惬心处，沈吟復踌躇。\n吾恐天地间，怪异如此无。",
        "dynasty": "唐",
        "collection_info": null
    },
    {
        "title": "海阳湖",
        "author": "无名氏",
        "content": "闲游爱湖广，湖广丛怪石。\n迴合万里势，□□□□□。\n绿动若无底，波澄涵云碧。\n镕水復何如，昆池吾不易。\n兹境多所尚，亲邻道与释。\n外望虽异门，中间不相隔。\n开凿尽天然，智者留奇迹。\n我愿长此游，谁言一朝夕。",
        "dynasty": "唐",
        "collection_info": null
    },
    {
        "title": "盘石",
        "author": "无名氏",
        "content": "海阳泉上山，巉巉尽殊状。\n忽然有平石，盘薄千峯上。\n寒泉匝石流，悬注几千丈。\n有时厌泉湖，爱临一长望。\n意出天地间，因为逸民唱。",
        "dynasty": "唐",
        "collection_info": null
    },
    {
        "title": "盘石",
        "author": "无名氏",
        "content": "下山復上山，山势凌云空。\n有石圆且平，疑是□□功。\n清浅绕细泉，阴森倚长松。\n幕幕生青苔，亭亭对远峯。\n朝来暮未归，爱□□□□。",
        "dynasty": "唐",
        "collection_info": null
    },
    {
        "title": "湖下溪",
        "author": "无名氏",
        "content": "海阳湖下溪，夹峯多异石。\n数步□□□，溶溶似云白。\n竹阴入□裏，更觉溪已碧。\n吾欲漱斯流，长为避时客。",
        "dynasty": "唐",
        "collection_info": null
    },
    {
        "title": "湖下溪",
        "author": "无名氏",
        "content": "湖水下为溪，溪小趣更幽。\n窈窕林中迴，清泠石上流。\n掩映成碧潭，游戏见白鸥。\n岸傍古树根，往往疑潜虬。\n野情随所适，世事何沈浮。",
        "dynasty": "唐",
        "collection_info": null
    },
    {
        "title": "夕阳洞",
        "author": "无名氏",
        "content": "顺山高几许，亭亭似人蹲。\n左右自迴抱，抱中有清源。\n异石匝阶墀，巉巉快四轩。\n凭几见城邑，一峯当石门。\n自从得兹洞，爱之忘朝昏。\n吾欲老于此，便为海阳人。\n谁为高世者，与我能修邻。",
        "dynasty": "唐",
        "collection_info": null
    },
    {
        "title": "游海门峡",
        "author": "无名氏",
        "content": "沿流二十里，始到海门山。\n仰视见两崖，有如万盖悬。\n逐上几千仞，犹未穷绝颠。\n上有外士家，半岩得湖泉。\n湖□昏且来，意其通海焉。\n忽此见灵怪，踟蹰不能旋。\n开襟当海风，目送归海船。\n恨不到罗浮，丹溪寻列仙。",
        "dynasty": "唐",
        "collection_info": null
    },
    {
        "title": "句",
        "author": "无名氏",
        "content": "月知溪静寻常入，云爱山高且暮归。\n风吹帆席随云卷，鸟压花枝覆水低。\n匹马路傍乘月别，孤帆波上入云飞。\n蹴踘场边芳草短，秋韆树下落花多。\n看树只愁花落尽，听莺不觉马行迟。\n携樽藉草情无极，对水看云兴有余。\n文战不曾眉得白，酒醖长觉面先红。\n风裏一声天上落，世人皆向五云看。\n仙花又别三千岁，暮雨已迷十二峯。\n满枝带露将何似，曾见琼楼素面啼。\n翠叶偃风如翦彩，红花含露似啼妆。\n青萝带雾依松古，绿竹含烟泛水光。\n书吏优游山色裏，琴堂闲冷水声中。\n钟鸣月下长洲苑，露湿残花鸟乱啼。\n花攒屋上红珠颗，笋满篱根紫玉簪。\n花舞野塘铺地锦，鸟鸣江树送春声。",
        "dynasty": "唐",
        "collection_info": null
    },
    {
        "title": "游仙窟诗 赠崔十孃",
        "author": "张文成",
        "content": "今朝忽见渠姿首，不觉殷勤着心口。\n令人频作许叮咛，渠家太剧难求守。\n端坐剩心惊，愁来益不平。\n看时未必相看死，难时那许太难生。\n沈吟处幽室，相思转成疾。\n自恨往还疎，谁肯交游密。\n夜夜空知心失眼，朝朝无便投胶漆。\n园裏花开不避人，闺中面子翻羞出。\n如今寸步阻天津，伊处留心更觅新。\n莫言长有千金面，终归变作一抄尘。\n生前有日但为乐，死后无春更着人。\n祗可徜徉一生意，何须负持百年身。",
        "dynasty": "唐",
        "collection_info": null
    },
    {
        "title": "游仙窟诗 又赠十孃",
        "author": "张文成",
        "content": "熏香四面合，光色两边披。\n锦障划然卷，罗帷垂半欹。\n红颜杂绿黛，无处不相宜。\n艳色浮妆粉，含香乱口脂。\n鬓欺蝉鬓非成鬓，眉笑蛾眉不见眉。\n见许实娉婷，何处不轻盈。\n可怜娇裏面，可爱语中声。\n婀娜腰支细细许，䁠䀨眼子长长馨。\n巧儿旧来携未得，画匠迎生模不成。\n相看未相识，倾城復倾国。\n迎风帔子郁金香，照日裙裾石榴色。\n口上珊瑚耐拾取，颊裏芙蓉堪摘得。\n闻名腹肚已猖狂，见面精神更迷惑。\n心肝恰欲摧，踊跃不能裁。\n徐行步步香风散，欲语时时梅子开。\n靥疑织女留星去，眉似姮娥送月来。\n含娇窈窕迎前出，忍笑嫈嫇返却回。",
        "dynasty": "唐",
        "collection_info": null
    },
    {
        "title": "游仙窟诗 咏崔五嫂",
        "author": "张文成",
        "content": "奇异妍雅，貌特惊新。\n眉间月出疑争夜，颊上花开似鬬春。\n细腰偏爱转，笑脸特宜嚬。\n真成物外奇稀物，实是人间断絶人。\n自然能举止，可念无方比。\n能令公子百重生，巧使王孙千迴死。\n黑云裁两鬓，白雪分双齿。\n织成锦绣骐驎儿，判绣裙腰鹦鹉子。\n触处尽开怀，何曾有不佳。\n机关大雅妙，行步绝𡟛娃。\n傍人一一丹罗韈，侍婢三三绿线鞵。\n黄龙透入黄金钏，白燕飞来白玉钗。",
        "dynasty": "唐",
        "collection_info": null
    },
    {
        "title": "游仙窟诗 咏双树",
        "author": "张文成",
        "content": "新华发两树，分香遍一林。\n迎风转细影，向日动轻阴。\n戏蜂时隐见，飞蝶远追寻。\n承闻欲采摘，若箇动君心。",
        "dynasty": "唐",
        "collection_info": null
    },
    {
        "title": "游仙窟诗 咏双树荅文成",
        "author": "崔十孃",
        "content": "暂游双树下，遥见两枝芳。\n向日俱翻影，迎风并散香。\n戏蝶扶丹萼，游蜂入紫房。\n人今总摘取，各着一边箱。",
        "dynasty": "唐",
        "collection_info": null
    },
    {
        "title": "游仙窟诗 咏花",
        "author": "张文成",
        "content": "风吹遍树紫，日照满地丹。\n若为交暂折，擎就掌中看。",
        "dynasty": "唐",
        "collection_info": null
    },
    {
        "title": "游仙窟诗 咏花",
        "author": "崔十孃",
        "content": "映水俱知笑，成蹊竟不言。\n即今无自在，高下任渠攀。",
        "dynasty": "唐",
        "collection_info": null
    },
    {
        "title": "游仙窟诗 游后园",
        "author": "张文成",
        "content": "昔时过小苑，今朝戏后园。\n两岁梅花匝，三春柳色繁。\n水明鱼影静，林翠鸟歌喧。\n何须杏树岭，即是桃花源。",
        "dynasty": "唐",
        "collection_info": null
    },
    {
        "title": "游仙窟诗 游后园",
        "author": "崔十孃",
        "content": "梅蹊命道士，桃涧伫神仙。\n旧鱼成大劒，新龟类小钱。\n水湄唯见柳，池曲且生莲。\n欲知赏心处，桃花落眼前。",
        "dynasty": "唐",
        "collection_info": null
    },
    {
        "title": "游仙窟诗 游后园",
        "author": "崔五嫂",
        "content": "极目游芳苑，相将对花林。\n露凈山光出，池鲜树影沈。\n落花时泛酒，歌鸟或鸣琴。\n是时日将夕，携樽就树阴。",
        "dynasty": "唐",
        "collection_info": null
    },
    {
        "title": "游仙窟诗 代蜂子答十孃",
        "author": "张文成",
        "content": "触处寻芳树，都虑少物华。\n试从香处觅，正值可怜花。",
        "dynasty": "唐",
        "collection_info": null
    },
    {
        "title": "游仙窟诗 别文成",
        "author": "崔十孃",
        "content": "别时终是别，春心不值春。\n羞见孤鸾影，悲看一骑尘。\n翠柳开眉色，红桃乱脸新。\n此时君不在，娇莺弄杀人。",
        "dynasty": "唐",
        "collection_info": null
    },
    {
        "title": "游仙窟诗 别文成",
        "author": "崔五嫂",
        "content": "此时经一去，谁知隔几年。\n双凫伤别绪，独鹤惨离絃。\n怨起移酲后，愁生落醉前。\n若使人心密，莫惜马蹄穿。",
        "dynasty": "唐",
        "collection_info": null
    },
    {
        "title": "游仙窟诗 别十孃",
        "author": "张文成",
        "content": "忽然闻道别，愁来不自禁。\n眼下千行泪，肠悬一寸心。\n两劒俄分匣，双凫忽异林。\n慇懃惜玉体，勿使外人侵。",
        "dynasty": "唐",
        "collection_info": null
    },
    {
        "title": "游仙窟诗 扬州青铜镜留与十孃",
        "author": "张文成",
        "content": "仙人好负局，隐士屡潜观。\n映水菱花散，临风竹影寒。\n月下时惊鹊，池边独舞鸾。\n若道人心变，从渠照胆看。",
        "dynasty": "唐",
        "collection_info": null
    },
    {
        "title": "游仙窟诗 手中扇赠文成",
        "author": "崔十孃",
        "content": "合欢游璧水，同心侍华阙。\n飒飒似朝风，团团如夜月。\n鸾姿侵雾起，鹤影排空发。\n希君掌中握，勿使恩情歇。",
        "dynasty": "唐",
        "collection_info": null
    },
    {
        "title": "游仙窟诗 送张郎",
        "author": "香儿",
        "content": "丈夫存行迹，慇懃为数来。\n莫作浮萍草，逐浪不知迴。",
        "dynasty": "唐",
        "collection_info": null
    },
    {
        "title": "游仙窟诗 赠十孃",
        "author": "张文成",
        "content": "人去悠悠隔两天，未审迢迢度几年。\n纵使身游万里外，终归意在十孃边。",
        "dynasty": "唐",
        "collection_info": null
    },
    {
        "title": "游仙窟诗 答文成",
        "author": "崔十孃",
        "content": "天涯地角知何处，玉体红颜难再遇。\n但令翅羽为人生，会些高飞共君去。",
        "dynasty": "唐",
        "collection_info": null
    },
    {
        "title": "原",
        "author": "李峤",
        "content": "王粲销忧日，江淹起恨年。\n带川遥绮错，分隰迥阡眠。\n膴膴横周甸，莓莓阙晋田。\n方知急难响，长在鹡鸰篇。",
        "dynasty": "唐",
        "collection_info": null
    },
    {
        "title": "河",
        "author": "李峤",
        "content": "河出昆崙中，长波接汉空。\n桃花生马颊，竹箭入龙宫。\n德水千年变，荣光五色通。\n若披兰叶检，还沐土皇风。",
        "dynasty": "唐",
        "collection_info": null
    },
    {
        "title": "檄",
        "author": "李峤",
        "content": "羽檄本宣明，由来敷木声。\n联翩通汉国，迢递入燕营。\n毛义持书去，张仪韫璧行。\n曹风虽觉愈，陈草始知名。",
        "dynasty": "唐",
        "collection_info": null
    },
    {
        "title": "戈",
        "author": "李峤",
        "content": "富父舂喉日，殷辛漂杵年。\n晓霜含白刃，落影驻琱鋋。\n夕摈金门侧，朝提玉塞前。\n愿随龙影度，横阵彗云边。",
        "dynasty": "唐",
        "collection_info": null
    },
    {
        "title": "箫",
        "author": "李峤",
        "content": "虞舜调清管，王褒赋雅音。\n参差横凤翼，搜索动猿吟。\n灵鹤时来到，仙人幸见寻。\n为听杨柳曲，行役几伤心。",
        "dynasty": "唐",
        "collection_info": null
    },
    {
        "title": "素",
        "author": "李峤",
        "content": "濯手天津女，纤腰洛浦妃。\n鱼肠远方至，鴈足上林飞。\n妙夺鲛绡色，光腾月扇辉。\n非君下路去，谁赏故人机。",
        "dynasty": "唐",
        "collection_info": null
    },
    {
        "title": "题梵书（伯三九八六）",
        "author": "唐明皇",
        "content": "毫（鹤）立蛇形势未休，五天文字鬼神愁。\n支那弟子无言语，穿耳胡僧笑点头。\n（〖1〗这首诗虽不见《全唐诗》和《全唐诗逸》，在敦煌本没有出现以前，是曾经广泛流传的。\n依余所知，最早的是一○七七年陕西咸宁县卧龙寺的石刻本，但题太宗，不作玄宗。\n一三○八年河南登封县的刻石，又题玄宗，不作太宗。\n敦煌本标题作《玄宗题梵书》，证明这首诗在唐末已经流传，而且证明在唐末是题玄宗作的。\n石刻资料见于王昶的《金石萃编》卷一三七，录附于后。\n）。",
        "dynasty": "唐",
        "collection_info": null
    },
    {
        "title": "唵字赞（义静三藏于西天取得此梵书「唵」字，所在之地，一切鬼神，见闻者无不惊怖。）",
        "author": "唐明皇",
        "content": "鹤立蛇行势未休，五天文字鬼神愁。\n儒门弟子无人识，穿耳胡僧笑点头。\n（〖1〗京兆住持十方福应禅院讲经论传戒沙门惟果立石。\n〖2〗大宋丁巳熙宁十年〖一○七七〗八月二十六日安石师刊。\n）。",
        "dynasty": "唐",
        "collection_info": null
    },
    {
        "title": "佛教梵文唵字唐玄宗书并读（原刻石在河南登封，还有御制《老子讚》。） 一",
        "author": "唐明皇",
        "content": "鹤立蛇形势未休，五天文字鬼神愁。\n龙盘梵质层峯峭，凤展翔仪乙卷收。\n正觉印同真圣道，邪魔交秘绝踪由。\n儒门弟子应难识，碧眼胡僧笑点头。\n（〖1〗至大元年〖一三○八〗中元日法三洒扫太原祖昭立石，德渊刻。\n〖2〗按石本以外，钞本的流传应该更多，笔记和方志内还有一些征引。\n我所见到的有正德《中牟县志》卷七，登载着唐太宗《题梵庵篆符》云：）。",
        "dynasty": "唐",
        "collection_info": null
    },
    {
        "title": "佛教梵文唵字唐玄宗书并读（原刻石在河南登封，还有御制《老子讚》。） 二",
        "author": "唐明皇",
        "content": "鹤立蛇形势未休，五尺文字鬼神愁。\n儒门弟子无人识，穿耳胡僧笑点头。\n（〖1〗现在根据最古的敦煌本补入，而把所知所见的石本刻本作为附录，以便参攷。\n）。",
        "dynasty": "唐",
        "collection_info": null
    },
    {
        "title": "度大臾（庾）岭（其二伯三六一九）",
        "author": "宋之问",
        "content": "城边问官使：「早晚发西京？来日河桥柳，春条几寸生？昆池水合渌，御苑草应青？」缓缓从头说，教人眼暂明。\n（按《度大臾岭》二首，《全唐诗》仅载「其一」，兹补「其二」。\n）。",
        "dynasty": "唐",
        "collection_info": null
    },
    {
        "title": "",
        "author": "崔湜",
        "content": "。",
        "dynasty": "唐",
        "collection_info": null
    },
    {
        "title": "责躬诗（斯二七一七下同）",
        "author": "崔湜",
        "content": "尝闻古人说：「正直神不欺。\n」忠义恆独守，坚贞每自持。\n効官已十载，理剧犹未期，狱听除苛惨，刑章息滞疑。\n岂得保世业，谅以答明时；顾无白玉玷，忽负苍蝇诗。\n扃固（锢）非所耻，幽寃谁为辞！楚囚应积[□]，秦繫亦衔悲。\n永夜振衣坐，故人不在兹。\n流灵自芜漫，芳草独葳蕤。\n日月行无舍，平生志莫追。\n山林如道丧，州县岂心期？\n助思纷何在，清神怅不怡。\n自怜暗成事，感叹兴此词。",
        "dynasty": "唐",
        "collection_info": null
    },
    {
        "title": "暮秋书怀",
        "author": "崔湜",
        "content": "首夏别京辅，杪秋滞三河。\n沉沉蓬莱阁，日夕乡思多。\n霜剪凉墀蕙，风捎幽渚荷。\n岁芳坐沦歇，感此至微歌。\n（〖1〗按这一首，《全唐诗》卷三一作为魏征的诗，而《珠英集》作崔湜；《珠英集》应可据，故仍补入崔湜名下。\n第七句「沦歌」有误，依《全唐诗》应作歇。\n）。",
        "dynasty": "唐",
        "collection_info": null
    },
    {
        "title": "杂诗",
        "author": "崔湜",
        "content": "鹊巢恶木巅，常窘一枝息；宁知猗（椅）[一]（原卷作「椅」）梧凤，亦欲此栖宿！喈喈多好音，矫矫奋轻翼，上林岂不成，（蒋礼鸿〖简称「蒋」〗、项楚〖简称「项」〗皆云：「成」当作「茂」。\n原卷作「茂」。\n）胡为恋幽仄？\n处陋仍莫保，居华固陵偪，下流不可居[二]斯言可佩服。\n（[一]俞平伯先生云：「『猗梧』当作『椅梧』。\n《诗·定之方中》：『椅桐梓漆。\n』」[二]刘盼遂先生云：「司马迁《报任少卿书》云：负下未易居，下游多谤议，此合为一句。\n」）。",
        "dynasty": "唐",
        "collection_info": null
    },
    {
        "title": "九龙潭作",
        "author": "崔湜",
        "content": "弱龄闻兹山，梦寐尝所适。\n迨[□][一]此跻览，（蒋云：「阙文应在『此』字下。\n」）依然是畴昔。\n结侣寻绝径，周流观奇迹。\n兹逢世所希，环令佨穷壁。\n（「令佨」，蒋、项皆校作「合抱」。\n项释此句云：「谓九龙潭四面为绝壁所环抱也。\n」）上有龙泉涌，百丈[□]潨射。\n伏溜至阴沟，盘渴沸嵌石。\n（「盘渴」，蒋、项皆校作「盘涡」。\n）逶迤环汀屿，熠㷿洞金碧。\n（「熠㷿」，蒋、项皆校作「熠爚」。\n「洞」，项校作「洄」。\n）石蔓下离缕，云萝上绵幂。\n翫极不云厌，徘徊忽恶夕。\n清瀬飞丝篁，茂草代茵席。\n冷然闻凤吹，（「冷然」，蒋、项皆校作「泠然。\n」）髣髴觏云藉（际）[二]。\n（「云藉」，蒋云「藉」为「舄」字音近之借。\n举《风俗通义》载王乔故事为证。\n）顾音携手人，谁为挂冠客？（[一]句内脱一字，不知应在何处？兹依韵补于此。\n[二]俞云：「『云藉』疑当作『云籍』，仙籍之意。\n如改『际』字，失叶。\n」）。",
        "dynasty": "唐",
        "collection_info": null
    },
    {
        "title": "幽居（斯五五五。下同）",
        "author": "王勃",
        "content": "涧户风前竹，山空月下琴。\n（项疑「山空」为「山窗」之误。\n）唯余两□□，应尽百年心。",
        "dynasty": "唐",
        "collection_info": null
    },
    {
        "title": "寺中观卧像",
        "author": "王勃",
        "content": "净宇流金□，直诚翳宝床。\n自应归寂灭，非是倦津梁。",
        "dynasty": "唐",
        "collection_info": null
    },
    {
        "title": "咏汉武帝（斯二七一七下同）",
        "author": "王无竞",
        "content": "汉家中叶盛，六世有雄才。\n廐马三十万，国容何壮裁（哉）！东历琅琊郡，北上单于台。\n好僊復宠战，莫救茂陵●[一]。\n（蒋云「●」以作隈为是，「隈」有败坏之义。\n）（[一]「●」字不可识，疑当作「隈」。\n刘云：「『隈』当是煨之误。」\n《说文》：煨，烬余火也。\n茂陵虽未闻焚烧之事，然陈沈烱《经通天台奏汉武帝表》云：「茂陵玉椀，遂出人间，云凌故基，与原田而每每；扶风余趾，带陵阜而芒芒」，亦正是茂陵煨烬的写照了。\n）。",
        "dynasty": "唐",
        "collection_info": null
    },
    {
        "title": "驾幸长安奉使先往检察",
        "author": "王无竞",
        "content": "奉使至京邑，戒涂历险夷。\n首旬发定鼎[一]，再信过灞池。\n河山壮关辅，金火递雄雌。\n文物沦霸运，灵符启圣青。\n宸扆阔临御，巡幸顺讴思。\n城阙生光彩，草树含荣滋。\n缇绮（骑）[二]纷沓袭，翠旗曳葳蕤。\n童幼闻明主，耆老感盛仪。\n轮袂交隐隐，廛陌满熙熙。\n微臣昧所识，观俗书此词。\n（[一]刘云：「定鼎见《左传》，成王定鼎于郏鄏，此处用以代表洛阳。\n又考唐代洛阳城郭南而第二门名定鼎门，为西行必由门户。\n」[二]依刘校。\n）。",
        "dynasty": "唐",
        "collection_info": null
    },
    {
        "title": "灭胡",
        "author": "王无竞",
        "content": "汉军屡北丧，胡马遂南駈。\n羽书夜惊急，边柝乱传呼。\n鬬军却不进，关城势已孤。\n黄云塞沙落，（项云「落」当作「路」。\n蒋云「落」为「聚落」、「村落」之「落」。\n）白刃断交衢。\n朔雾围未解，凿山泉尚枯。\n伏波塞后援，都尉失前途。\n亭障多堕毁，金镞无金（全）[一]躯。\n独有山东客，上书图灭胡。\n（[一]俞云：「第二『金』是『全』之误。\n」）。",
        "dynasty": "唐",
        "collection_info": null
    },
    {
        "title": "君子有所思行",
        "author": "王无竞",
        "content": "北上登渭原，南下望咸阳。\n秦帝昔所据，按剑朝侯王。\n践山𪟖（划）郊郭，浚流固墉隍。\n左右罗将相，甲馆临康庄。\n曲台连阁道，锦幕接洞房。\n荆国征艷色，邯郸选名倡。\n一弹入云汉，再歌断君肠。\n自矜青春日，王颜𢗞容光。\n（「王颜」，蒋、项皆云当作「玉颜」。\n「𢗞」，蒋云当作「恡」，惜也。\n原卷作「恡」。\n）安知绿苔满，罗袖坐霑霜。\n声侈遽衰歇，盛爱且离伤。\n岂唯毒身世，朝国亦沦亡。\n（「朝国」，项疑当作「邦国」。\n）物盈道先忌，（「物盈」，项云当作「恶盈」。\n）履谦宇允臧。\n独有东陵子，种瓜青门旁。\n（[一]俞云：「『𢗞』乃『恡』之简体，即『悋，吝』。\n」刘云：「当作『怯』。\n」）。",
        "dynasty": "唐",
        "collection_info": null
    },
    {
        "title": "度岭（二首。斯五五五） 一",
        "author": "阎朝隐",
        "content": "岭南流水岭南流，岭北游人望岭头。\n感念乡园不可□，肝腹（肠）一断一回愁。",
        "dynasty": "唐",
        "collection_info": null
    },
    {
        "title": "度岭（二首。斯五五五） 二",
        "author": "阎朝隐",
        "content": "千重江水万重山，毒瘴□氛道路间。\n（「□氛」，项云阙字当是「氲」字。\n）迴首俛眉但下泪，不知何处是乡关。\n（〖1〗这两首诗的诗题辨不出来。\n《旧唐书》卷一百九十中《文苑传》，说「张易之伏诛〖神龙元年，七○五〗，坐徙岭外」。\n《新唐书》卷二百二《文艺传》，又说他「景龙〖七○七--七○九〗初，自崖州遇赦还」。\n这两首诗应该是他「遇赦还」时候作的。\n王仲闻先生云：「唐芮挺章《国秀集》卷上载宋之问七古一首，题云：《端州驿见杜审言王无竭沈佺青阎朝隐有题慨然成咏》。\n朝隐这两首诗，殆即为端州题壁，都是他们南徙时所作，也就都是宋之问所见的那些诗。\n」〖项考此二诗为南徙时过大庾岭作。\n与端州题壁诗无关。\n〗）。",
        "dynasty": "唐",
        "collection_info": null
    },
    {
        "title": "送友人向恬（括）[一]（原卷作「括」。）州（斯二七一七）",
        "author": "李适",
        "content": "委迤吴山云，演漾洞庭水。\n青枫既愁人，白频（苹）亦靡靡。\n送君出京国，孤舟眇江氾。\n（「江氾」，蒋云当作「江汜」。\n）浮阳怨芳岁，况乃别行子。\n括苍涨海壖，斯路天台[□]。\n我有岩中念，遥寄四明裏。\n（[一]刘云：「『恬』乃『括』之误，今浙江丽水，唐避德宗讳改处州。\n」）。",
        "dynasty": "唐",
        "collection_info": null
    },
    {
        "title": "九日至江州问王使君（斯五五五）",
        "author": "蔡孚",
        "content": "九日寻（浔）阳县，门门有菊花。\n□□今送酒，（蒋云：「阙文二当为『白衣』。\n」）若箇是陶家？\n（〖1〗按王使君疑指王勃，所以《全唐诗》卷五六把这一首编入王勃名下，恐怕不对。\n《全唐诗》的文字不尽相同，录出以便参阅。\n〖项云：「唐代『使君』乃是对刺史的尊称。\n王勃幷未担任过这类官职。\n整『王使君』当另有其人。\n盖王姓江州刺史也。\n」「或是王勃道出江州时。\n写给王姓刺史的。\n」〗）。",
        "dynasty": "唐",
        "collection_info": null
    },
    {
        "title": "九日",
        "author": "蔡孚",
        "content": "九日重阳节，开门有菊花。",
        "dynasty": "唐",
        "collection_info": null
    },
    {
        "title": "杂诗（伯三七七一。下同）",
        "author": "乔备",
        "content": "蹔借金锤秤，衔涕诉恩波。\n君情将妾怨，称取谓谁多？\n秋吹绫纨索[一]，（「绫」原卷作「凌」。\n）空闺生网罗。\n不期《流水引》，翻作《断肠歌》？\n（[一]俞云：「『绫纨索』三字不可解，必有误字。\n按下句句法，『绫』字当是一个动词，疑当作『陵纨素』。\n」）。",
        "dynasty": "唐",
        "collection_info": null
    },
    {
        "title": "秋夜巫山",
        "author": "乔备",
        "content": "巫峡徘徊雨，阳台潭[一]荡云。\n江山空窈窕，朝暮自氛氲。\n萤色寒秋露，猿啼清夜闻。\n唯怜梦魂远，肠断思纷纷。\n（[一]俞云：「『潭』当作『澹』。\n」刘云：「潭荡双声字。\n」）。",
        "dynasty": "唐",
        "collection_info": null
    },
    {
        "title": "死马赋（伯三六一九）",
        "author": "刘希移",
        "content": "连山四望何高高，良马本代君子劳；燕地冰坚伤冻骨，胡天霜缩落缩寒毛。\n愿君迴来乡山道，道傍青青饶美草；鞭策寻途未敢迷，希君少留卷（养）[二]疲老。\n（「卷」，原卷作「养」。\n）君其去去途未穷，悲鸣羸卧此山中；桃花零落三春月，桂枝摧折九秋风。\n昔是浮光疑曳练，常时蹑景如流电；长揪尘闇形影遥，（「长揪」，蒋、项皆云当作「长楸」。\n）上策（林）[三]（「策」，原卷作「叶」。\n）日明踪迹偏（徧）。\n汉女[四]弹弦怨离别，楚王兴歌苦征战；赤血霑霑（君）[五]君不知，白骨辞君君不见。\n少年驰射出幽幷，高秋摇落重横行；云中想见游龙影，月下思闻飞鹊声。\n千里相思浩如失，一代英雄从此毕；盐车垂耳不知年，粧楼画眉宁记日？\n高门待封杳无期，迁乔题柱即长辞；（「迁乔」，蒋校作「僊桥」，指成都昇僊桥，用《华阳国志》载司马相如事。\n）八骏驰名终已矣，千金卖（买）骨復何时？\n（[一]刘希夷的诗在敦煌卷子裏面传钞的不少，如《白头老翁》〖《全唐诗》作《代悲白头翁》〗有三个写本，并且题着刘希夷的名字。\n和《死马赋》写在同一卷子〖伯三六一九〗上的，还有《捣衣篇》和《北邙篇》〖《全唐诗》作《洛川怀古》〗，《捣衣篇》也题着刘希夷的名字。\n此题作「刘希移」，误。\n[二]依俞、刘说。\n[三]依刘校。\n[四]刘云：「汉女谓乌孙公主，见石崇《王明君辞序》。\n」[五]依俞校。\n）。",
        "dynasty": "唐",
        "collection_info": null
    },
    {
        "title": "北邙篇（[一]伯二六七三斯二○四九伯二五四四）",
        "author": "刘希移",
        "content": "南桥昏晓人万万[二]，北邙新故冢千千。\n自为骄奢彼都邑，何图零落此山颠。\n（「为」，蒋、项皆云通「谓」字。\n）不知虚魄寻[三]归路，但见殭尸委墓田。\n青松乐饮无容色，白骨生台（苔）[四]有岁年。\n地久□松摧为薪，（项云阙字应是「青」字。\n）天长[五]白骨化为尘。\n碧山明月徒自晓，黄居闇室不知晨。\n（「黄居」，蒋云当作「黄泉」。\n）汉家城廓（郭）[六]帝王州[七]，晋国衣棺（冠）车马流。\n金国（谷）清（青）春珠骑（绮）舞，同（铜）阶碧树玉人游，云起清盈骄画阁，水堂明逈弄仙舟。\n始忆断歌催一代，（「断歌」，项云当作「短歌」。\n）娥（俄）悲长夜历千秋。\n秋枫至兮冬雪明，春两息兮夏云生。\n墨池沙枯通草万（蔓）[八]，粧楼凡（瓦）[九]尽向林倾。\n古箧重书宜笔迹，崩（路）[一○]台鹤胃若弦声。\n（「箧」，项云当作「{𥫗/巫/八}」，同「策」，谓简书。\n「重书」，项云当作「虫书」。\n「宜」，项云当作「疑」，与「若」「同义对举」。\n）不信草经延墓（暮）[一一]齿，（「草经」，项疑当作「丹」，「丹经」与「青史」为对。\n）惟求清（青）史列虚铭（名）。\n呜呼哀哉洛阳道，相斯（思）相望蓬莱岛，玉颜晖晖并是春，人髪青青未尝老。\n星帘捲兮月牎开，镜花摇兮山树逈。\n（「迥」，蒋、项皆云当作「迴」。\n）仙衣窈窕风吹去，雨盖飞（霏）[一二]微舞遶来。\n（「雨盖」，蒋项皆云当作「羽盖」。\n）与君携手三山顶，如何冥寞久泉台。\n（「如何」，项云当乙作「何如」。\n「久」，项云当作「九」，「九泉」与「三山」为对。\n）（[一]敦煌所出凡三写本：甲本伯二六七三，乙本斯二○四九，丙本伯二五四四。\n丙卷书法极恶劣。\n[二]乙丙两卷并作「暮暮」。\n[三]「寻」乙丙两卷并作「若」。\n[四]王云：「『台』应作『苔』，杜甫诗：古人白骨生青苔。\n」[五]「白骨」至「天长」十六字，乙丙两卷并缺。\n[六]郭及下「冠」字并依王仲闻先生校。\n[七]「州」乙丙两卷并作「世」。\n[八][九][一一][一二]并依刘校。\n[一○]「崩」乙丙两卷并作「路」。\n刘云：「当作『露』。\n」）。",
        "dynasty": "唐",
        "collection_info": null
    },
    {
        "title": "长门怨（[一]伯三一九五二七四八）",
        "author": "魏奉古",
        "content": "长安[二]桂殿倚空城，每至黄昏愁转盈，旧来偏得君王意，今是无端宠爱轻。\n窈窕容华为谁惜，长门一闭无行迹，闻道他人更可怜，悬知欲垢终无益。\n（「垢」，蒋、项皆云当作「妬」。\n二本原卷此字作「姤」。\n）星移北斗露凄凄，罗幔䄡䄡风入闺，（「䄡䄡」，项云当作「襜襜」）孤灯欲灭留残焰，明月初团照夜啼。\n向月唯须影调逐，不如纔（畴）[三]昔同今（八）屋，云浮雕练此城[四]游，（「练」，蒋疑当作「栋」，项云当是「阑」字的形讹。\n「雕阑」同「雕栏」。\n）花缀珠衾紫台宿。\n自从捐弃在深宫，君处芳音更不通，黄今（金）买得《长门赋》，祇为寒床夜夜空。\n（[一]《乐府诗集》卷四十二载《长门怨》二十七首，作者二十三人，不及魏奉古。\n这首《长门怨》，好像宋代已经不很流传了。\n[二]「长安」原卷作「长门」依伯二七四八号写本改。\n[三]依俞说。\n[四]俞云：「此城疑北城，但未敢定。\n」）。",
        "dynasty": "唐",
        "collection_info": null
    },
    {
        "title": "次河神庙虞参军船先发余阻风不进寒夜旅泊（斯二七一七下同）",
        "author": "刘知几",
        "content": "朝谒冯夷词（祠），夕投投孟津渚。\n风长川淼漫，河阔舟容与。\n迴首望归途，连山暧相拒。\n落帆遵逈岸，辍榜依孤屿。\n復值惊彼（波）息，戒徒候前侣。\n川路虽未遥，心期顿为阻。\n沉沉落日暮，切切凉飈举。\n白露湿寒葭，苍烟晦平楚。\n啼猿响岩谷，泪鹤闻河溆。\n此时怀故人，依然怆行旅。\n何当欣既觏，郁陶共君敍。",
        "dynasty": "唐",
        "collection_info": null
    },
    {
        "title": "读《汉书》作",
        "author": "刘知几",
        "content": "汉王有天下，欻起布衣中。\n奋飞出草泽，啸咤驭羣雄。\n淮阴既附鳯，黥彭亦攀龙，一朝逢运会，南面皆王公。\n鱼得自忘筌，鸟尽必藏弓，咄嗟罹鼎俎，赤族无遗踪。\n智裁（哉）张子房，处世独为工；功成薄爱（受）[一]赏，（「爱」，蒋云当作「爵」。\n）高举追赤松。\n知止信无辱，身安道亦隆，悠悠[千]载后，击抃（柝）[二]仰遗风。\n（「击抃」，蒋、项皆云「抃」字不误。\n）（[一][二]并依俞说。\n刘云：「左思《咏史》，功成不受爵。\n」）。",
        "dynasty": "唐",
        "collection_info": null
    },
    {
        "title": "咏史",
        "author": "刘知几",
        "content": "泛泛水中蓱，离离岸傍草，逐浪高復下，从风起还倒。\n人生不若兹，处世安可保？\n遽瑗仕卫国，屈伸随世道；方朔隐汉朝，易农以为宝。\n饮啄得其性，从容成寿考。\n南国有狂生，形容独枯槁，作赋刺椒兰，投江溺流潦。\n达人无不可，委军（运）推苍昊；何为明白（自）销[一]，取讥于楚老？\n（[一]、王云：「『军』疑应作『运』『白』疑应作『自』，用《汉书·龚胜传》语。\n」）。",
        "dynasty": "唐",
        "collection_info": null
    },
    {
        "title": "昭君怨（其三。斯五五五）",
        "author": "东方虬",
        "content": "万里胡风急，三秋[□]汉初。\n唯望南去雁，不肯为传书。\n（按这诗的其一、其二、其四三首已载《全唐诗》，故仅补「其三」一首。\n）。",
        "dynasty": "唐",
        "collection_info": null
    },
    {
        "title": "成（城）南宴（斯五五五）",
        "author": "李行言",
        "content": "御（御）宿上林春欲尽，残花弱柳任风吹。\n鬬鸡走马□□□，乐煞长安游侠儿。",
        "dynasty": "唐",
        "collection_info": null
    },
    {
        "title": "宴卢十四南园得园韵（伯三七七一下同）",
        "author": "元希声",
        "content": "超遥乘暇景，洒散绝浮喧。\n写望峯云出，开襟夏木繁。\n野人怜狎鸟，游子爱芳荪。\n卧篠低临席，惊流注满园。\n□然林下意，琴酌坐忘言。",
        "dynasty": "唐",
        "collection_info": null
    },
    {
        "title": "赠皇甫侍御赴都（其二）",
        "author": "元希声",
        "content": "猗嗟众珍，以况君子。\n公侯之胄，必復其始。\n香器长材，温仪峻峙。\n显此元明，于斯备矣。\n（按此诗凡八首，已载《全唐诗》。\n惟「其二」缺末两句，故依《珠英集》补全之。\n）。",
        "dynasty": "唐",
        "collection_info": null
    },
    {
        "title": "秋夜讌徐四山亭（伯三七七一）",
        "author": "杨齐悊",
        "content": "卷言北山岑，（「卷言」，项云当作「眷言」。\n）非谓靡远寻。\n庭际有幽石，自然保遐心。\n月下池凉（凉池）[一]彩，（「下池」，蒋项皆云二字当互乙。\n蒋云「月池」与「风竹」相对，项云「凉彩」犹冷光也。\n）风竹来清音。\n樽酒古籍人意，苍苍寒露深。\n（[一]池凉二字当互倒，深是动词。\n刘云：「『池』管作『迟』，待也。\n」）。",
        "dynasty": "唐",
        "collection_info": null
    },
    {
        "title": "奉使松府（伯三七七一。下同）",
        "author": "胡皓",
        "content": "蜀山固地险，（项云「固」当作「匝」，形近而讹。\n）汉水接天平。\n波涛去东别[一]，林嶂隐西倾[二]。\n露白蓬根断，风秋草叶鸣。\n孤舟忽不见，垂泪坐盈盈。\n（[一]刘云：「东别谓大别也。\n《禹贡》汉水又区为沧浪之水，至于大别。\n」[二]刘云：「西倾谓西倾山。\n」）。",
        "dynasty": "唐",
        "collection_info": null
    },
    {
        "title": "夜行黄花川",
        "author": "胡皓",
        "content": "的的（旳旳）夜绵绵，斜斗历高天。\n露浩空山月，风秋洞壑泉。\n饥鼯啼远树，暗鸟宿长川。",
        "dynasty": "唐",
        "collection_info": null
    },
    {
        "title": "奉天田明府席饯别",
        "author": "胡皓",
        "content": "属城富才雄，文园饯席同。\n此席何所饯？徭役五原中。\n疾沙乱飞雪，连车条转蓬。\n雁归寒塞近，客散祖亭空。\n日夕不遑次，萧条鸣朔风。",
        "dynasty": "唐",
        "collection_info": null
    },
    {
        "title": "答徐四萧关别醉后见投",
        "author": "胡皓",
        "content": "萧关城南陇入云，萧关城北海生荒[一]。\n（蒋云：「荒」即「尘」字草书之误。\n）咄嗟塞外同为客，满酌杯中一送君。\n（[一]刘云：「『荒』字不叶韵，不知是何字误？\n」）。",
        "dynasty": "唐",
        "collection_info": null
    },
    {
        "title": "春悲行（伯三七七一下同）",
        "author": "胡皓",
        "content": "夜鹊南飞倦，鸣鸡屡送晨，忽闻芳岁道（到），今日故园春。\n试上亭台望，葐蒀（氛氲）江树新。\n（项云「葐蒀」为草木茂盛之貌，不烦改。\n）旳旳韶阳蕚，迢迢佳丽人，音容旷不接，景物徒相因。\n别怨如流水，移恩念积薪，垂泪三危露，心斵[一]（「斵」，原卷作「断」。\n）二京尘。\n远役鸿为伴，荒亭鬼作隣，吾生殊卉木，顦顇此江滨。\n（[一]俞云：「『心斵』疑『心断』。\n」）。",
        "dynasty": "唐",
        "collection_info": null
    },
    {
        "title": "渝州逢故人（「渝州」，原作「滁州」，从原卷改。）",
        "author": "胡皓",
        "content": "共是他乡客，俱为失路人。\n自怜蓬髪改，不掩柳条春。",
        "dynasty": "唐",
        "collection_info": null
    },
    {
        "title": "感春",
        "author": "胡皓",
        "content": "试登高台春，伏槛弄阳旭。\n纡寂融密思，韶和洗纷瞩。\n林暖花意红，墀熏草情绿。\n感物深自负，萋萋杨□□。\n（〖1〗右三首，载于伯三七七一《珠英集》残卷的开端。\n原共五首，不着撰人。\n第四首《奉天田明府席饯别》第五首《答徐四萧关别醉后见投》与后重出。\n已据重出部份的题名载入胡皓诗内。\n因疑前三首亦胡皓所作，故附于此。\n即非胡皓所作，亦必为其他《珠英》学士的作品。\n）。",
        "dynasty": "唐",
        "collection_info": null
    },
    {
        "title": "咏萤（斯五五五）",
        "author": "苏晋",
        "content": "旳旳黄金色，□□白玉辉。\n既能明自□，□用暗中飞。\n（蒋云两句当作：「既能明自照，何用暗中飞？\n」与杜甫《倦夜》句式同。\n）。",
        "dynasty": "唐",
        "collection_info": null
    },
    {
        "title": "扬子江夜宴（伯三六一九）",
        "author": "蔡希寂",
        "content": "楚水夜潮平，仙舟烬烛明。\n美人歌一曲，坐客不胜情。\n罗幕香风倦，纱巾舞袖轻；遨游正得意，云雨莫来迎。",
        "dynasty": "唐",
        "collection_info": null
    },
    {
        "title": "度巴硖（伯三六一九[一]）",
        "author": "李邕",
        "content": "客从巴硖度（水渡）[二]，传子（尔）诉（泝）行舟。\n是日风波济（霁）（蒋云「济」有「止」意，《庄子》、《淮南子》中均有〖风济〗的用法，不必改。\n），高塘（堂）[三]雨半收。\n青山满蜀道，渌（绿）水向荆州。\n不作书相慰（问），何（谁）能散（慰）别愁。\n（皎然《诗式》卷三引「青山满蜀道，渌水向荆州」二句，作「崔颢《别人》」。\n）（[一]按原卷载诗三首：一《綵云篇》，二《度巴峡》，三《秋夜泊江渚》。\n第一首题下有李邕名。\n检《全唐诗》第一第三两首正是李邕作，但第一首诗题作「咏云」，第三首残。\n[二]按此诗见《全唐诗》二函九册，谓为崔颢作，题作『赠卢八象』。\n故此据敦煌卷先用互着例载入李邕，然后据《全唐诗》校其异文，凡九事。\n兹作说明于第一事下。\n[三]俞云：「『高塘』应作『高唐』，两本俱误。\n」）。",
        "dynasty": "唐",
        "collection_info": null
    },
    {
        "title": "□□（伯三八八五[一]三六一九） 一",
        "author": "李邕",
        "content": "忽（传）[二]闻天子访沉沦，万里迢迢远赴（怀书西入）秦。\n早□（知）不用无媒客，悔度（恨别）江南杨柳春。\n（原卷题为李邕作。\n按此诗亦见伯三六一九卷，亦无题。\n[二]此诗又见《全唐诗》第十一函第八册，载入无名氏二。\n有异文四事，旁注者皆是。\n又原卷题李邕，自当有据，可正《全唐诗》入无名氏之误。\n）。",
        "dynasty": "唐",
        "collection_info": null
    },
    {
        "title": "□□（伯三八八五[一]三六一九） 二",
        "author": "李邕",
        "content": "□□（明时）[一]奉遣出（别）皇（黄）州，行至汉阳南渡头。\n春风不解传乡信，江月偏能照客愁。\n（[一]此第二首，又见伯二五五五卷，校其缺字异文三事。\n又「渡头」作「度」，「乡信」作「香」，不及原卷〖伯三八八五〗之善。\n）。",
        "dynasty": "唐",
        "collection_info": null
    },
    {
        "title": "寒食篇（伯三六○八[一]）",
        "author": "王冷然",
        "content": "天运四时成一年，八节相迎尽可怜，秋贵重阳冬贵腊，不如寒食在春前。\n禁火初从太原起，风俗流传几千祀，算取去冬至时，一百五日今朝是。\n今年寒食胜常春，总缘天子在东巡，能令气色随河洛，斗觉风光商竞逐人。\n上阳遥见青春见[二]，（「遥见」，原卷作「遥望」。\n）洛水横流遶城殿，波上楼台列岸明，风光所吹皆流遍。\n画阁盈盈出半天，依稀云裏见秋韆，来疑神女从云下，去似恆娥到月边。\n金闺待看红粧早，先过陌上垂杨好，花场共鬬汝南鷄，春游遍[三]在东郊道。\n（「遍」，项云应作「偏」。\n）千金宝帐缀流苏，簸瓌[四]还坐锦筵铺，莫愁光景重窗闇，自有金瓶照乘珠。\n心移向者游遨处，乘舟欲骋凌波步，池中弄水白鷼飞，树下抛球彩鸎去。\n别殿前临走马台，金鞍更送彩毬来。\n毬落画楼攀柳取，枝[五]□（「枝□」，原卷作「枝摇」。\n）香径踏花迴。\n良辰更重宜三月，能成昼夜芳菲节，今夜无明月作灯，街衢游赏何曾歇。\n南有龙门对洛城，车马倾都满路行，纵使遨游今日罢，明朝上（尚）自有清明。\n（[一]按这一卷子上载《夜烧篇》与《寒食篇》，诗调相同，并无作者姓氏。\n攷《全唐诗》王冷然有《夜光篇》，就是《夜烧篇》。\n因疑《寒食篇》亦王冷然作，因暂题王冷然名。\n[二]刘云：「第二『见』字读为『现』。\n」[三]刘云：「疑『徧』。\n」[四]刘云：「『瓌』当是『琼』字之误，骰子叫琼。\n」[五]刘云：「『枝』当作『杖』，即击球杖。\n」）。",
        "dynasty": "唐",
        "collection_info": null
    },
    {
        "title": "驯鸽篇（幷序。伯二五五二下同）",
        "author": "李昂",
        "content": "君不见贾谊寰中推逸才，⿰亻丸香坐处馆常开。\n（⿰亻丸，蒋、项皆云应作「仇」。\n仇香为后汉人，曾任主簿，此处借指贾季良。\n）栖鸾未即冲天去，驯鸽先能听□□。\n（蒋云阙文为「事来」二字，「听事」即「厅事」。\n）亦闻无角巢君屋，诸处不栖如[一]择林[二]。\n（「林」，原作「木」。\n）宁随贺鷰空绕梁，为逐迁鸎俱□□，风窻月户清节凉，抚翼和鸣君子旁。\n双影时时临砚水，轻毛片片落书□。\n（蒋云阙文当为「窗」字。\n）□君德，辉彩鲜鲜生羽翼；感君心，灵庆昭昭相应深。\n何必淮南投小吏，飞来□□化为金[三]。\n（[一]俞云：「『如』疑『知』。\n」[二]刘云：「『林』当作『木』与屋为韵。」\n《世说新语·语言篇》：李弘度说：「穷猿奔林，岂暇择木。\n」[三]刘云：「《搜神记》张灏为梁相，有鹊化为一圆石，灏破之得一金印。\n」）。",
        "dynasty": "唐",
        "collection_info": null
    },
    {
        "title": "塞上听弹胡笳作（幷序）",
        "author": "李昂",
        "content": "。",
        "dynasty": "唐",
        "collection_info": null
    },
    {
        "title": "题雍丘崔明府丹竈（伯二五六七。下同）",
        "author": "李昂",
        "content": "闻君小邑蹔鸣絃，隐几灰心有岁年。\n白石既烧应化鹤，黄金未熟且烹鲜。\n鑪中近染三花气，树裏新飞五色烟。\n伊尹即今须负鼎，王乔何事欲冲天。",
        "dynasty": "唐",
        "collection_info": null
    },
    {
        "title": "睢阳送韦参军还汾上（此公元昆任睢阳参军）",
        "author": "李昂",
        "content": "世业重籯金，青春映士林，文华两孙楚，兄弟二曾参。\n竹抱卢门[一]暗，山衔晋国深，预知汾水上，一雁有遗音。\n（[一]刘云：「卢门见《左传》，宋国门名，此用以表睢阳。\n」）（〖1〗右李昂诗四首，同写一卷上，但不在一处，原卷今亦裂为两截。\n前两首在前截〖伯二五五二〗之末，题李昂名，其为李昂作无疑。\n后两首与《戚夫人楚舞歌》均在后截〖伯二五六七〗，并无撰人姓氏，因《唐诗纪事》以《楚舞歌》为李昂作，罗振玉因定此两首亦为李昂作。\n《塞上听弹胡笳》诗内的韦公可能和在睢阳送的韦参军是一人，惑有一定关系，这也是把这两诗定为李昂作的一点小小旁证。\n）。",
        "dynasty": "唐",
        "collection_info": null
    },
    {
        "title": "答韩丈[一]（「韩丈」，原卷作「韩大」。疑非韩滉。）（伯二五六七下同）",
        "author": "丘为",
        "content": "行人辈，莫相催，相看日暮何徘徊。\n登孤舟，望远水，殷勤留语劝求仕。\n畴昔主司曾见知，琳琅丛中拔一枝。\n且得免轮天子课，何能屈腰乡里儿。\n长安落叶酒[二]，（「落叶」，原卷作「桒落」，「桒」为「桑」的别写。\n）或可此时望携手；官班眼（服）[三]色不相当，拂衣还作捕鱼郎。\n（[一]《唐诗纪事》卷十七说丘为八十多岁的时候丁了母忧，「观察使韩滉以致仕官给禄」，韩滉大概就是这裏的韩丈。\n[二]刘云：「当是落桑酒。\n」[三]依刘校。\n）。",
        "dynasty": "唐",
        "collection_info": null
    },
    {
        "title": "辛四卧病舟中羣公招登慈和寺",
        "author": "丘为",
        "content": "柳色扁舟带水阴，闻君卧疾引登临。\n凭高始见三吴势，望远因知四海心。\n山僧午后清禅洽，羣木晴初绿霭深。\n云外翩翩飞鸟尽，令人宛自动归吟。",
        "dynasty": "唐",
        "collection_info": null
    },
    {
        "title": "对雨闻鸎",
        "author": "丘为",
        "content": "垂柳街头百丈丝，杏花林处度黄鹂。\n间关正在秦筝裏，历乱偏伤楚客时。\n风传一一声来尽，雨湿双双飞去迟；羡尔能将户客意，何如栖得上林枝。",
        "dynasty": "唐",
        "collection_info": null
    },
    {
        "title": "幽渚云",
        "author": "丘为",
        "content": "漠漠云在渚，无心去何从。\n（「何」下原卷衍「疑」字。\n）青连晚湖色，澹起秋烟客（容）[一]。\n（「客」，原卷作「容」，与王校合。\n）渡水上下白，归山深浅重，来为巫峡女，去逐葛川龙。\n勿为长幽滞，当飞第一峯。\n（[一]依王仲闻先生校。\n）。",
        "dynasty": "唐",
        "collection_info": null
    },
    {
        "title": "伤河龛老人[一]",
        "author": "丘为",
        "content": "老人甲子难计论，耳中白毛三十根。\n钓鱼几年如一日，船舷数寸青苔痕。\n人生性命必归正（止）[二]，（「正」，原卷作「止」。\n）精魂伤夫[三]向流水。\n（「魂」，伯二五六七卷作「魄」。\n）月如鈎在轮影中，风似人来𥭳（荻）声裏。\n蒲叶高低没钓矶，破舟仍繫绿杨枝。\n水流不为人流去，鱼乐宁知人乐时。\n土龛门前一行柳，独引青丝织鱼笱。\n柳花漠漠飞復飞，鱼笱如今落谁手。\n余嗟老人多悲辛，老人昔日伤几人；人情相掩且相叹，不喜河头秋与春。\n（[一]此诗亦见伯二五四四卷，题作《老人篇》，但差白字太多。\n[二]依刘校。\n[三]「精魂伤夫」伯二五四四卷作「精丑香风」，俞云：「精魂伤夫」当从伯二五四四卷作「精魄」〖「丑」是「魄」误〗，因此四字正和下文相应。\n精魄指月，下文「月如鈎在轮影中，风似人来荻声裏」，足证「香风」二字不误。\n刘校「『夫』当为『失』字之误」。\n）。",
        "dynasty": "唐",
        "collection_info": null
    },
    {
        "title": "谒河上公庙（伯三六一九）",
        "author": "祖咏",
        "content": "河上公遗迹，迹凉在道边。\n草生空庙裏，□□□□□。\n□□□知圣，腾空更表仙。\n孝文皇帝后，《章句》至今传。",
        "dynasty": "唐",
        "collection_info": null
    },
    {
        "title": "",
        "author": "王昌龄",
        "content": "。",
        "dynasty": "唐",
        "collection_info": null
    },
    {
        "title": "城旁□□[一]伯二五六七下同",
        "author": "王昌龄",
        "content": "降奚能骑射，战马百余匹，甲仗明寒川，霜□□□□。\n□□煞单于，薄暮红旗出。\n城旁粗少年，骤马垂长鞭，脱却□□□，□剑沦秋天。\n（项云「沦」疑当作「轮」，同抡。\n）匈奴不敢出，漠北开（闭）[三]甲烟。\n（[一]标题残去二三字。\n按《全唐诗》昌龄有《城旁曲》，但内容与此全异。\n[二]余疑「开」为「闭」误，俞云：「烟尘四合则虏起，今匈奴不出，故开霁也。\n依平仄论亦宜平声字，「开」字不误。\n」）。",
        "dynasty": "唐",
        "collection_info": null
    },
    {
        "title": "题净眼师房",
        "author": "王昌龄",
        "content": "白鸽飞时日欲斜，禅房寂历饮香茶。\n倾人城，倾人国，斩新剃头青且黑。\n玉如意，金澡瓶，朱唇皓齿能诵经，吴音唤字更分明。\n日暮钟声相送出，袈裟挂着箔帘钉。",
        "dynasty": "唐",
        "collection_info": null
    },
    {
        "title": "弔王将军（伯二五六七[一]）",
        "author": "陶翰",
        "content": "漂姚[二]北伐时，深入强千里。\n战酣落日黄，军败鼓声死。\n尝闻汉飞将，可夺单于垒，今与山鬼隣，残兵哭辽水。\n（殷璠天宝末编《河岳英灵集》，收此诗于常建名下，幷在评语中引及。\n原卷于陶韩名下存诗九首，其一为《古意》。\n《全唐诗》已收归陶韩，其二即本诗，后七首均李白诗。\n据此推测，此诗似非陶韩作。\n）（[一]《中华文史论丛》编辑室云：「《弔王将军》一诗《全唐诗》已收入《常建集》中。\n」刘说同。\n[二]漂姚指霍去病，《汉书》作「票」，或「骠」。\n）。",
        "dynasty": "唐",
        "collection_info": null
    },
    {
        "title": "得遇入京（伯三八一二）",
        "author": "刘长卿",
        "content": "万里南来喜復悲，生涯何幸有归期。\n空庭叶散风摇落，旧邑人疏经乱离。\n巴路千山秋水在，江花独树夕阳微。\n为君一话此中事，白首长沙知不知？\n（按《全唐诗》内长卿诗卷五与刘随州集卷九〖四部丛刊本〗都有这首诗，题为「自江西归至旧任官舍赠袁赞府自经刘展平后」，但文句异同甚多，故破格载入，兼录集本如下：「却见同官喜后悲，此生何幸有归期。\n空庭客至逢摇落，旧邑人稀经乱离。\n湘路来过迴雁处，江城卧听捣衣时。\n南方风土劳君问，贾谊长沙岂不知。\n」）。",
        "dynasty": "唐",
        "collection_info": null
    },
    {
        "title": "咏青（伯二五六七）",
        "author": "孟浩然",
        "content": "雾闢天光远，春迴日道临。\n草浓河畔色，槐结路旁阴。\n欲映君王史，先标胄子襟；经明如何（可）[一]拾，自有致云心。\n（《国秀集》卷下、《全唐诗》卷二○三皆收此诗为校书郎荆冬倩之作，作孟诗恐误。\n）（[一]依刘校。\n）。",
        "dynasty": "唐",
        "collection_info": null
    },
    {
        "title": "遇崔二[一]有别（伯三八六二下同）",
        "author": "高适",
        "content": "大国多任士[二]，（蒋、项皆云「任士」不误，用《庄子·秋水》语。\n）明时遗此人。\n颐颔尚丰盈，毛骨未合迍。\n逸足望千里，商歌悲四隣。\n谁谓多才富，却令家道贫。\n秋风吹别马，携手更伤神。\n（[一]《适集》卷一有「效古赠崔二」，应是一人。\n《赠崔二》有云：「君负纵横才，如何尚顦顇。\n」又云：「穷达自有时，夫子莫下泪。\n」这次「遇崔二」，还是「明时遗此人」，所以还叹息着说「谁谓多才富，却令家道贫！」[二]「任士」刘疑「佳士」。\n）。",
        "dynasty": "唐",
        "collection_info": null
    },
    {
        "title": "奉寄平原颜太守（幷序）",
        "author": "高适",
        "content": "皇皇平原守，驷马出关东。\n银印垂腰下，天书在箧中。\n自承到官后，高枕扬清风。\n豪富已低首，逋逃还力农。\n始余梁宋间，甘予（与）[一]麋鹿同。\n散髮对浮云，浩歌追钓翁，如何顾疵贱，遂肯偕穷通。\n耿介出宪司，慨然见羣公，赋诗感知己，独立争愚蒙。\n金石谁不仰，波澜殊未穷；微躯枉多价，朽木惭良工。\n上将拓边西，薄才忝从戎，岂论济代心，愿効匹夫雄。\n骅骝满长皂，弱翮依雕笼，行军动若飞，旋斾信严终[二]。\n屡陪投醪醉，窃贺铭山功；虽无汗马劳，且熟沙塞空。\n去去勿復道，所思积深衷。\n一为天崖（涯）[三]客，三见南飞鸿，应念萧关外，飘飖随转蓬。\n（[一]依俞校。\n[二]刘云：「严助终军也。\n二人乃汉武帝时文士有武略者。\n苏东坡诗：一时冠盖尽严终。\n」[三]依刘校。\n）。",
        "dynasty": "唐",
        "collection_info": null
    },
    {
        "title": "双六头赋送李参军",
        "author": "高适",
        "content": "有物兮四方故城，六面砥平，白质黑文，花攒星明。\n主张尔手谈，决断尔心争，推得失似关乎天命，而消息乃用乎人情。\n若行之尤[一]，思之精，虽邂逅而小比[二]，（「小比」，蒋云作「小屯」是，「屯」、「亨」，皆《易》用语；项云「比」为「北」之形讹，赌戏中败者称「北」，或称「奔北」。\n）必指掌而大亨。\n李侯李侯保令名，无怨𥎪于垂成。\n（「𥎪」，蒋、项皆云当作「败」。\n）朝影入平川，川长復垂柳[三]，（刘开扬云此二句乃误钞《自淇涉黄河途中作十三首》之文，当删。\n）明年有一掷分[四]，（项疑「分」字为衍文。\n）君不先鸣谁先鸣？\n（[一]游国恩先生云：「『尤』字似系『久』字之误。\n」俞云：「行之尤不误。\n这是一种近乎双六的赌具，行之尤者行之最，言他这碁走得很好，虽然有时会失着，但转眼反手〖指掌〗间，又亨通了。\n若作久，便与下文指掌大亨不合。\n」[二]俞云：「『小比』疑当作『小疵』。\n」刘云：「当作『小屯』。\n」[三]刘云：「『柳』字不叶韵，疑是『平』之误，此句说古练不已。\n」[四]「明年有一掷分」不成句，疑「分」字是衍文。\n俞云：「似亦不误，说明年还有一掷的机会〖大约指官场的攷绩等事〗，您一定便得意的。\n『分』字仄声。\n」刘疑「有」当作「傥有」。\n）。",
        "dynasty": "唐",
        "collection_info": null
    },
    {
        "title": "自武威赴临洮谒大夫不及因书即事寄河西陇右幕下诸公（伯二五五二下同）（「巅」，蒋、刘、项皆云当作「颠」。）",
        "author": "高适",
        "content": "浩荡去乡县，飘飖瞻节旄。\n扬鞭发武威，落日至临洮。\n主人未相识，客子心忉忉。\n顾见征战归，始知士马豪。\n戈鋋耀崖谷，声气如风涛。\n隐轸戎旅间，功业竞相褒。\n献状陈首级，飨军烹太牢。\n俘囚駈面缚，长幼随巅毛。\n（「巅」，蒋、刘、项皆云当作「颠」。\n）毡裘何蒙茸，血食本羶臊。\n汉将乃儿戏，秦人空自劳。\n立马眺洪河，惊风吹但白蒿。\n云屯寒色苦，雪合羣山高。\n远戍际天末，边烽连贼壕。\n我本江海游，逝将心利逃[一]。\n一朝感推荐，万里从英旄（髦）[二]。\n飞鸣盖殊伦，俯仰忝诸曹。\n鷰鸽（颔）[三]知有待，龙泉惟所操。\n相士惭入幕，怀贤愿同袍。\n清抡挥尘尾，乘酣持蟹螯。\n此行岂易酬，深意方郁陶。\n微効傥不遂，终然辞佩刀。\n（[一]俞云：「『心利逃』不可解，疑当作『名利逃』。\n」[二]依刘校。\n[三]依俞校。\n）。",
        "dynasty": "唐",
        "collection_info": null
    },
    {
        "title": "同李司仓早春宴睢阳东亭（得花）",
        "author": "高适",
        "content": "春皋宜晚景，芳树杂流霞。\n鸎鷰知三月，池台称百花。\n竹根初带笋，槐色正开牙。\n且莫催行骑，归时有月华。\n。",
        "dynasty": "唐",
        "collection_info": null
    },
    {
        "title": "在哥舒大夫幕下请辞退託兴奉诗（伯三八一二。下同）",
        "author": "高适",
        "content": "自从嫁与君，不省一日乐。\n遣妾作歌舞，好时还道恶。\n不是妾无堪，君家妇难作。\n下堂辞君去，去后君莫错。\n（项云：「《才调集》卷六李白《寒女吟》，后幅与此诗大略相同。\n」《寒女吟》收《全唐诗续补遗》李白名下，兹不重录。\n）。",
        "dynasty": "唐",
        "collection_info": null
    },
    {
        "title": "闺情（为落殊蕃陈上相知人）",
        "author": "高适",
        "content": "自从沦落到天涯，一片真心恋着□。\n（缺字，检原卷似应为「查」字。\n）顦顇不缘思旧国，行渧（啼）只是为寃家。\n（〖1〗右两首，同写在一卷上。\n第一首标题作「高适在哥舒大夫幕下请辞退，託兴奉诗」，疑是后人依託或拟作，细玩修辞与用意，也不像高适的作品，因为是使用高适的故事，故附于此。\n《闺情》原卷不题撰人，「顦顇不缘思旧国」，也一定不是高适的话，盖与前一首同为一个沦落在敦煌的文人所作，因此，也连类附及。\n「为落殊蕃陈上相知人」的闺情以后，还有四首闺情，好像是妓女的歌辞。\n也不着撰人，不知是否佚诗，姑附于后：）。",
        "dynasty": "唐",
        "collection_info": null
    },
    {
        "title": "闺情（为落殊蕃陈上相知人） 闺情 一",
        "author": "高适",
        "content": "相随万里泣胡风，疋偶将期一世终。\n早知中路生离别，悔不深怜沙碛中。",
        "dynasty": "唐",
        "collection_info": null
    },
    {
        "title": "闺情（为落殊蕃陈上相知人） 闺情 二",
        "author": "高适",
        "content": "不须推道委人猜，只是君心自不开。\n今夜闺门凭莫闭，孤魂拟向梦中来。",
        "dynasty": "唐",
        "collection_info": null
    },
    {
        "title": "闺情（为落殊蕃陈上相知人） 闺情 三",
        "author": "高适",
        "content": "祗今桃李正堪攀，所恨枝高引手难。\n原君垂下方便叶，袖卷将归看復看。",
        "dynasty": "唐",
        "collection_info": null
    },
    {
        "title": "闺情（为落殊蕃陈上相知人） 闺情 四",
        "author": "高适",
        "content": "自处长信宫，每向孤灯泣。\n闺门镇不开，梦从何处入。\n。",
        "dynasty": "唐",
        "collection_info": null
    },
    {
        "title": "登观鹊楼（伯三六一九）",
        "author": "畅诸",
        "content": "城楼多峻极，列酌恣登攀。\n逈林飞鸟上，高榭代人间。\n天势围平野，河流入断山。\n今年菊花事，併是送君还。\n（畅诸作此诗，《文苑英华》卷七一○收李韩《河中鹳鹊楼集序》已称及，宋司马光《续诗话》、沈括《梦溪笔谈》卷十五仅录中四句，亦云畅诸作。\n至《唐诗纪事》卷二七始误为畅当，《全唐诗》沿之。\n岑仲勉《读全唐诗札记》考证较详，可参看。\n宋人所见此诗前二句，作「迥临飞鸟上，高谢世人间」，与此处三、四两句稍异，蒋、均云以「临」、「谢」为是，「代人」即「世人」，避太宗讳改。）",
        "dynasty": "唐",
        "collection_info": null
    },
    {
        "title": "秦妇吟[一]",
        "author": "韦庄",
        "content": "中和癸卯春三月，洛阳城外花如雪。\n东西南北路人絶，绿杨悄悄香尘灭。\n路旁忽见如花人，独向绿杨阴下歇。\n凤侧鸾欹鬓脚斜，红攒黛敛眉心折。\n「借问女郎何处来？\n」含嚬欲语声先咽。\n回头敛袂谢行人；丧乱漂沦何堪说！三年陷贼留秦地，依稀记得秦中事。\n君能为妾解金鞍，妾亦与君停玉趾。\n「前年庚子臈月五，正闭金笼教鹦鹉。\n斜开鸾镜懒梳头，闲凭雕栏慵不语。\n忽看门外起红尘，已见街中攂金鼓。\n居人走出半仓惶，朝士归来尚疑误。\n是时西面官军入，拟[二]向潼关为警急；皆言博野自相持，尽道贼军来未及。\n须臾主父乘奔至，下马入门痴似醉。\n适逢紫盖去蒙尘，已见白旗来匝地。\n扶羸携幼竞相呼，上屋缘墙不知次，南邻走入北邻藏，东邻走向西邻避；北邻诸妇咸相凑，户外崩腾如走兽。\n轰轰昆昆干坤动，（「昆昆」，蒋云当作「辊辊」。\n）万马雷声从地涌。\n火迸金星上九天，十二官街烟烘烔。\n日轮西下寒光白，上帝无言空脉脉。\n阴云晕气若重围，宦者流星如血色。\n紫气潜[三]随帝座移，妖光暗射台星拆。\n（「拆」，项校作「坼」。\n）家家流血如泉沸，处处寃声声动地。\n舞伎歌姬尽暗损，（「损」，蒋、项校作「捐」。\n）孾儿稚女皆生弃。\n东邻有女眉新画，倾国倾城不知价；长戈拥得上戎车，回首香闺泪盈把[四]。\n旋抽金线学缝旗，纔上雕鞍教走马。\n有时马上见良人，不敢回眸空泪下。\n西邻有女真仙子，一寸横波剪秋水，粧成只对镜中春，年幼不知门外事。\n一夫跳跃上金阶，斜袒半肩欲相耻。\n牵衣不肯出朱门，红粉香脂刀下死。\n南邻有女不记姓，昨日良媒新纳聘。\n瑠瓈阶上不闻行，翡翠帘间空见影。\n忽看庭际刀刃鸣，身首支离在俄顷。\n仰天掩面哭一声，女弟女兄同入井。\n北邻少妇行相促，旋拆云鬟拭眉绿。\n已闻击托坏高门，不觉攀缘上重屋。\n须臾四面火光来，欲下迴梯梯又摧。\n烟中大叫犹求救，梁上悬尸已作灰。\n妾身幸得全刀锯，不敢踟蹰久回顾。\n旋梳蝉鬓逐军行，强展蛾眉出门去。\n万里从兹不得归，六亲自此无寻处。\n一从陷贼经三载，终日惊忧心胆碎。\n夜卧千重剑戟围，朝餐一味人肝脍。\n鸳帏纵入岂成欢？宝货虽多非所爱。\n蓬头垢面狵眉赤，几转横波看不得。\n衣裳颠倒言语异，面上夸功雕作字。\n柏台多士尽狐精，兰省诸郎皆鼠魅。\n还将短髪戴华籫，不脱朝衣缠绣被；翻持象笏作三公，倒佩金鱼为两史。\n朝闻奏[五]对入朝堂，暮见喧呼来酒市。\n一朝五鼓人惊起，呼啸喧争如窃语[六]。\n夜来探马入皇城，昨日官军收赤水；赤水去城一百里，朝若来兮暮应至。\n凶徒马上暗吞声，女伴闺中潜生[七]喜。\n皆言寃愤此时销，必谓妖徒今日死，逡巡走马传声急，又道官军全陈入；大彭小彭相顾忧，二郎四郎抱鞍泣。\n沉沉[八]数日无消息，必谓军前已衔璧；簸旗掉剑却来归，又道官军悉败绩。\n四面从兹多厄束，（「厄束」，项校作「轭束」。\n）一斗黄金一升粟[九]。\n尚让厨中食木皮，黄巢机上刲人肉。\n东南断绝无粮道，沟壑渐平人渐少。\n六军门外倚殭尸，七架营中填饿殍。\n（「七架」，陈寅恪校作「七萃」。\n）长安寂寂金（今）何有？\n废市荒街麦苗秀。\n采樵斫尽杏园花，修寨诛残御沟柳。\n华[一○]轩绣毂皆销散，甲第朱门无一半。\n含元殿上狐兔行，花萼楼前荆棘满。\n昔时繁盛皆埋没，举目凄凉无故物。\n内库烧为锦绣灰，天街踏尽公卿骨。\n来时晓出城东陌，城外风烟如塞色。\n（「塞色」，蒋校作「墨色」。\n）路旁时见游奕军，坡下寂无迎送客。\n霸陵东望人烟绝，树鏁（锁）骊山金翠灭。\n大道俱成棘子林，行人夜宿墙匡[一一]月。\n明朝晓至三峯路，百万人家无一户。\n破落田园但有蒿，催残竹树皆无主。\n（「催」，项校作「摧」。\n）路旁试问金天神[一二]，金天无语愁于人。\n庙前古柏有残枿[一三]，殿上金炉生暗尘。\n一从狂宼陷中国，天地晦[一四]冥风雨黑；案前神水呪不成，壁上阴兵驱不得。\n闲日徒歆奠飨思，（「思」，赵遂之校作「恩」。\n）危时不助神通力。\n我今愧恧拙为神，且向山中深避匿；寰中箫管不曾闻，筵上牺牲无处觅。\n旋教魇鬼傍乡村，诛剥生灵过朝夕。\n妾闻此语愁更愁，天遣时灾非自由。\n神在山中犹避难，何须责望东诸侯！前年又出扬震关，举头云际见荆山。\n如从地府到人间，顿觉时清天地閒。\n陕州主帅忠且贞，不动干戈唯守城。\n蒲津主帅能戢兵，千里晏然无戈[一五]声。\n（「戈」，蒋校作「犬」。\n）朝携宝货无人问，夜插金钗唯独行。\n明朝又过新安东，路上乞浆逢一翁。\n苍苍面带苔藓色，隐隐身藏蓬荻中。\n问翁本是何乡曲？底是寒天霜露宿？（「是」，项校作「事」。\n）老翁蹔起欲陈辞，却坐支颐仰天哭。\n乡园本贯东畿县，岁岁耕桑临近甸；岁种良田二百壥，年输户税三千[一六]万。\n小姑惯织褐絁袍，中妇能炊红忝饭。\n千度仓兮万丝[一七]箱，黄巢过后犹残半。\n自从洛下屯师旅，日夜巡兵入村坞；匣中秋水拔青蛇，旗上高风吹白虎。\n入门下马若旋风，罄室倾囊如捲土。\n家财既尽骨肉离，今日垂年一身苦。\n一身苦兮何足嗟，山中更有千万家，朝饥[一八]山上寻蓬子，夜宿霜中卧荻花！妾闻此父伤心语，竟日阑干泪如雨。\n出门惟见乱枭鸣，更欲东奔何处所？\n仍闻汴路舟车绝，又道彭门自相杀；野色徒销战士魂，河津半是寃人血。\n」适闻有客金陵至，见说江南风景异。\n自从大宼犯中原，戎马不曾生四鄙，诛锄窃盗若神功，惠爱生灵如赤子。\n城壕固謢教金汤[一九]，（徐俊云：伯三三八一、斯五八三四作「斆」。\n作「教」误。\n）赋税如云送军垒。\n奈何四海尽滔滔，湛然一境平如砥。\n避难徒为阙下人，怀安却羡江南鬼。\n愿君举棹东復东，咏此长歌献相公。\n（[一]敦煌石室所出《秦妇吟》有下列九个写本：〖甲〗斯五四七六。\n〖乙〗斯六九五。\n卷末题「贞明五年〖九一九〗己卯岁四月十一日敦煌羣金光明寺学仕郎安友盛写讫。\n」还有写书诗四句：「今日写书了，合有五升麦。\n高代不可得，还是自身灾。\n」〖丙〗斯五四七七。\n〖丁〗伯二七○○。\n〖戊〗伯三三八一。\n卷末题「天復五年〖九○五〗十二月十五日敦煌郡金光明寺学仕张龟写。\n」、〖己〗伯三七八○。\n卷末有写书人题记两行。\n一云：「显德二年〖四〗丁巳岁二月十七日就家学仕郎马富德书记」，一云：「大周显德四年〖九五七〗二月十九日学士童儿马富德书记。\n」〖庚〗伯三九五三。\n仅存二十一行半。\n书法不佳。\n〖辛〗伯三九一○。\n〖壬〗未见。\n见李盛铎卖给日本的敦煌写本同录。\n现在所知道的已有上述九个写本。\n从一九○七年以后，有许多学者使用这些材料，作了不少的研究，校勘和注释的工作。\n刘修业）（同志的《秦妇吟校勘续记》一文〖载《学原》第一卷第七期〗，详细地记述了这些研究的经过，也补充了一些前人的校勘。\n这次写定，就是节取使用她的校记的。\n[二]己本「拟」作「疑」。\n[三]甲本「潜」作「渐」，其余各本皆作「潜」。\n[四]乙本「把」作「帊」。\n各本皆作「把」，作「把」较佳。\n[五]乙本戊本「奏」作「走」。\n[六]各本「语」作「议」，此后己本。\n[七]各本「生」或作「失」，不甚清楚。\n余曾审视巴黎四本，丁戊两本似「生」，己庚两本作「失」。\n作「生」者意义较佳。\n俞云：「『失』字是。\n」[八]「沉沉」卷子本写作「{氵|/凡}{氵|/凡}」因此多有迻作「泛泛」者，误。\n[九]此句或迻作「一斗黄金一斗粟」。\n按下「斗」字应作「升」，因形似改误。\n己庚两本作「胜」，即升字。\n[一○]丁本「华」作「萃」，疑是「翠」字，亦可能为「华」之误字。\n己本作「花」，即「华」同音字。\n作「华」是。\n[一一]「墙匡」二字不易解。\n丁本「墙」作「长」，己本作「横」。\n「匡」，亦有迻作「空」者，字形不相近。\n《唐马君起造像记》，「庭」作「𮞔」与「迬」字形相近，若依丁卷作。）",
        "dynasty": "唐",
        "collection_info": null
    },
    {
        "title": "秋晴过李三山池（斯二七一七下同）",
        "author": "马吉甫",
        "content": "山游[□]未狎，朝隐遂为羣。\n地僻烟霞异，心闲出处分。\n褰开弄晴景，披拂喜朝闻，（「闻」，蒋当作「雰」。\n）野兴浮黄菊，林栖卧白云。\n窥临苔壁古，歌啸竹亭曛。\n迴想幽岩路。\n知予復解纷。",
        "dynasty": "唐",
        "collection_info": null
    },
    {
        "title": "秋夜怀友",
        "author": "马吉甫",
        "content": "故人在天末，空庭明月时。\n白云劳悟（寤）寐，芳树歇华滋。\n蟋蟀鸣秋草，蜘蛛弄晓丝。\n菊花应可泛，留兴待□□。",
        "dynasty": "唐",
        "collection_info": null
    },
    {
        "title": "同独孤九秋闺",
        "author": "马吉甫",
        "content": "闺树红滋变，庭芜白（下缺）。",
        "dynasty": "唐",
        "collection_info": null
    },
    {
        "title": "送薛大入洛（伯三七七一下同）",
        "author": "房元阳",
        "content": "惊年嗟未极，别绪復相依。\n雁随春北度，人共水东归。\n夜月临轩尽，残灯入晓微。\n哀怨一罢曲，幽桂徒芳菲。",
        "dynasty": "唐",
        "collection_info": null
    },
    {
        "title": "秋夜弹碁鼓琴歌",
        "author": "房元阳",
        "content": "流月泛艳兮露色圆，（「圆」，项云当作「团」。\n）拂孤□兮弄清丝（絃）[一]。\n幽态窈窕兮断復连，惊风中路兮迢[二]流年。\n浮荣轻薄兮欲何贤，流商激楚兮不能宣。\n（[一]依刘校。\n[二]俞疑「迢」当是「送」字之误。\n）。",
        "dynasty": "唐",
        "collection_info": null
    },
    {
        "title": "",
        "author": "侯休祥",
        "content": "。",
        "dynasty": "唐",
        "collection_info": null
    },
    {
        "title": "□镜（斯五五五下同）（题中缺字，项云据首句看，应是「览」字。）",
        "author": "侯休祥",
        "content": "忽览今朝镜，殊非李（昔）[一]是容。\n（「李」，原卷作「昔」。\n）自看由（犹）□识，何况故人逢？\n（[一]余疑「李」为「昔」字之误，俞云：「昔日固是，但李字与昔音形均无关系，似只可存疑，或前旧均有可能。\n」）。",
        "dynasty": "唐",
        "collection_info": null
    },
    {
        "title": "塞外",
        "author": "梁去惑",
        "content": "塞北长寒地，由来□物华。",
        "dynasty": "唐",
        "collection_info": null
    },
    {
        "title": "春夜山亭",
        "author": "房旭",
        "content": "夜静琴还静，年春酒復春。\n何曾山水地，风月不□□。",
        "dynasty": "唐",
        "collection_info": null
    },
    {
        "title": "咏萤",
        "author": "乐仲卿",
        "content": "□□光华浅，抟风羽翼徽。\n不能欺暗室，所以带明飞。\n。",
        "dynasty": "唐",
        "collection_info": null
    },
    {
        "title": "别宋侍御",
        "author": "严嶷",
        "content": "水国南连楚，沙场北近胡。\n春风万里别，明月两乡孤。",
        "dynasty": "唐",
        "collection_info": null
    },
    {
        "title": "七夕卧病",
        "author": "郑愿",
        "content": "玉露三秋早，反河七夕初。\n不应须卧疾，为曝腹中书。\n（〖1〗郑愿，《新唐书·宰相世系表》载为郑氏南祖房清河令文睿子，无仕历。\n《郎官石柱题名》其名两见，司勋员外郎在卢象后，李嘉佑前，金部郎中在裴眺、郑楚客间，以诸人时代推，应为天宝、大历间人。\n）。",
        "dynasty": "唐",
        "collection_info": null
    },
    {
        "title": "守岁",
        "author": "郑愿",
        "content": "吾家贵主凤楼开，故岁□更乱箭催。\n愿奉神仙长献酒，请留哥（歌）吹遂（逐）[一]行□。\n（[一]依刘校。\n刘并疑行下所缺当是「杯」字。\n）。",
        "dynasty": "唐",
        "collection_info": null
    },
    {
        "title": "过王浚墓（二首）",
        "author": "李休烈",
        "content": "。",
        "dynasty": "唐",
        "collection_info": null
    },
    {
        "title": "过王浚墓（二首） 一",
        "author": "李休烈",
        "content": "青史高遗迹，黄垆掩旧封。\n宁知陌上□[一]，（项云据《晋书·羊祜传》，当补「兽」字。\n）何羡水中龙。",
        "dynasty": "唐",
        "collection_info": null
    },
    {
        "title": "过王浚墓（二首） 二",
        "author": "李休烈",
        "content": "樵采徒为禁，英威岂得从。\n定知[□]路蚁，（项疑阙字在「路」字下。\n）不畏水中龙。\n（[一]刘疑「虎」字。\n）。",
        "dynasty": "唐",
        "collection_info": null
    },
    {
        "title": "咏暗",
        "author": "孟婴",
        "content": "凿壁方将□，投珠忽见疑。\n始言缨可绝，谁谓室无欺。",
        "dynasty": "唐",
        "collection_info": null
    },
    {
        "title": "咏鹊",
        "author": "□嘉惠",
        "content": "绕树栖难定，填河尚未期。\n旧来能□语，试为报归时。",
        "dynasty": "唐",
        "collection_info": null
    },
    {
        "title": "送陈先生还嵩山",
        "author": "郑韫玉",
        "content": "玉台金阙□微微，仙鹤联翩何岁归。\n欲识人间相望处，嵩高山上白云飞。\n（〖1〗《新唐书·宰相世系表》郑氏北祖房有韫玉，为侍御史欢子，不载仕历，郑珣瑜、郑余庆为其从昆，知应为贞元、元和间人。\n）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 帘鈎",
        "author": "樊铸",
        "content": "成器屈虽深，君门幸许临。\n卷时怀劲节，舒后抱虚心。\n就曲全□保，能刚□匪侵。\n倚身当尽力，不欲负工金。\n（[一]原作物咏，依刘校互乙。\n）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 鞭鞘",
        "author": "樊铸",
        "content": "幸约策为名，提携道正（上）[一]行。\n卜隣贞干并，□质真绳幷。\n节峻根堪託，柔多指可萦。\n希看着鞭处，下下振声明。\n（[一]依刘校。\n）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 箭括",
        "author": "樊铸",
        "content": "刻□□材圆，相成□不偏。\n守规心已正，受省礼仍全。\n有节通贞干，无邪抱直弦。\n向非兼羽翼，何得札俱穿。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 门扂",
        "author": "樊铸",
        "content": "扃要政攸敦，防非道久尊。\n抡材矩已中，善闭契□存。\n只慎枢机动，宁矝开阖恩。\n自非蒙一拔，何得入龙门。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 錀匙",
        "author": "樊铸",
        "content": "开物务便成，通幽自有程。\n退藏缘遇暗，入用为逢明。\n契理关潜受，知机力不争。\n赖因相启发，遂得振金声。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 药臼[一]",
        "author": "樊铸",
        "content": "器重性仍坚，登庸响即传。\n口因良药苦，心为中规圆。\n继务精三代，轮攻孕十全。\n终齐善救理，莫谓枉陶甄。\n（[一]刘云：「『臼』与『救』同，声为上去，故可作音源。\n」）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 滤水罗",
        "author": "樊铸",
        "content": "经纬既纵横，偏承启沃情。\n含虚素心净，乐水智囊成。\n密㥀（緻）[一]能藏垢，疏通自去盈。\n不问垂善滤，何问下流清。\n（[一]余疑「㥀」是「緻」通用俗字，或音误。\n俞云：「校作『緻』，较远，疑当作『慎』，因滤水罗正不必密緻也。\n密慎与下文疎通对文。\n」按俞先生说较好。\n刘校与俞同。\n）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 井辘轳",
        "author": "樊铸",
        "content": "有幸奉陶甄，时行即转圆。\n从绳每合辙，遇坎本（奉）[一]周旋。\n□是循环正，何曾汲引偏。\n已承钧轴力，不虑坠诸泉。\n（[一]依刘校。\n）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 塼道",
        "author": "樊铸",
        "content": "入用因埏埴，时行任比方。\n连阶（下缺）。",
        "dynasty": "唐",
        "collection_info": null
    },
    {
        "title": "及第后读书院咏物[一]十首上礼部李侍郎 □□（伯三四八○）",
        "author": "樊铸",
        "content": "铸剑本来杀雠[一]人，怀珠本来报国士。\n信知善恶皆相报，如何不肯树桃李。\n物情飜覆难可论，莫言权势长头[二]存。\n鼎食却为农桑子，布衣还启丞相门。\n丈夫立身须自省，知祸知福如形影。\n乍可惠人一饭恩，不得唾人千里井。\n（[一]原作「雠杀」，依刘校互乙。\n[二]刘云：「『长头』二字乃俗语。\n『头』，尾声。\n」）。",
        "dynasty": "唐",
        "collection_info": null
    },
    {
        "title": "登岐州城楼",
        "author": "皇甫斌",
        "content": "岐雍三秦地，登临实壮哉！客心关外断，秋气陇头来。\n归目浮云蔽，寒衣早雁催。\n他乡有时菊，留赏故人杯。",
        "dynasty": "唐",
        "collection_info": null
    },
    {
        "title": "秋夜（伯三六一九。又三八八五）",
        "author": "桓颙",
        "content": "数夜独无欢，客心恆不安。\n近城闻鼓异（易），远寺[一]听钟难。\n月照窗边暖，风吹帘外寒。\n齐能罗帐裏，独坐抱琴弹。\n（[一]原作「寺远」，依刘校互乙。\n）。",
        "dynasty": "唐",
        "collection_info": null
    },
    {
        "title": "无题（伯三一九七）",
        "author": "卢茂钦",
        "content": "躺游仙院覩灵台，罗绮分明塑匠裁。\n高绾绿鬟{髟/云}（云）髻重，手垂罗袖牡丹开。\n（「手垂」，项目疑当作「平垂」，与「高绾」为对。\n）容仪一见情难舍，玉貌重看意懒迴。\n若表恳成（诚）心所志，愿将恣貌梦中来。\n（「恣」，蒋、项皆云当作「姿」。\n）。",
        "dynasty": "唐",
        "collection_info": null
    },
    {
        "title": "观岳寿寺松因课留题（斯七六）",
        "author": "刘延坚",
        "content": "植来高节岁经霜，浓翠穿云出上方。\n花界静标千树秀，禅心闲对四时凉。\n根磻藓石龙形老，（「磻」，蒋、项皆云当作「蟠」。\n）乳滴金沙琥珀香。\n为爱奇材看在尽，题诗留在远公房。",
        "dynasty": "唐",
        "collection_info": null
    },
    {
        "title": "寓止观中因抒感怀",
        "author": "刘延坚",
        "content": "伯阳宫馆好烟霞，知换浮生几岁华。\n虽访灵芝身不远，未逢真诀道还赊。\n玉清难测无穷景，金露能摧有限花。\n南待总抛荣辱了，始应亲近得仙家。",
        "dynasty": "唐",
        "collection_info": null
    },
    {
        "title": "登灵岩寺（伯三六一九）",
        "author": "沙门日进",
        "content": "灵岳多奇势，兹山负圣图。\n谷中清溜响，峯际白云孤。\n石壁连霄汉，长松落涧枯。\n澄心香阁下，烦虑寂然无。\n（斯三八一卷《龙兴寺毗沙门天王灵验记》，录「大蕃岁次辛巳润二月十五日」事，署「本寺大德僧日进附口抄」。\n疑即本诗作者。\n「大蕃岁次辛巳」即唐贞元十七年〖八○一〗。\n龙兴寺为敦煌名剎，遗书中记载较多。\n）。",
        "dynasty": "唐",
        "collection_info": null
    },
    {
        "title": "秦筝怨（伯三八八五）",
        "author": "宋家娘子",
        "content": "玳瑁秦筝裏，声声怨别离。\n只缘多苦调，欲奏泪还垂。\n妾意如絃直，君心学柱移。\n蹔时停不弄，音调早参差。",
        "dynasty": "唐",
        "collection_info": null
    },
    {
        "title": "春寻花柳得情（三八一二）",
        "author": "宋家娘子",
        "content": "美人林裏趁鵶儿，银甲花间不觉遗。\n连忙借问娇鹦鹉，鸟鸟衔将与阿谁？。",
        "dynasty": "唐",
        "collection_info": null
    },
    {
        "title": "前言",
        "author": "王重民辑录，刘修业整理。",
        "content": "有三（重民）据敦煌残卷补《全唐诗》的整理工作，曾化过二十多年的心血。\n按照原来计划，全稿分为三卷：「卷一均有作者姓氏，专补《全唐诗》；卷二均失作者姓氏，凡残诗集依集编次，凡选诗（指单篇的）依诗编次；卷三为敦煌人作品（咏敦煌者如《敦煌廿咏》亦入此卷）。\n」其中卷一曾以《补全唐诗》为题，发表于《中华文史论丛》一九六三年第三期。\n卷二、卷三的遗稿，虽已基本就绪，则因他不幸逝世，未能最后定稿。\n在他生前，曾将其中一部份请王尧同志校阅；有三逝世后，又经舒学同志整理，题为《敦煌唐人诗集残卷》，发表在《文物资料丛刊》第一期（一九七七年）上。\n最近，我在整理有三辑录的敦煌残卷诗集时，又发现了《补全唐诗》卷一漏编的有作者姓氏的诗，一是李翔的《涉道诗》，据有三生前考定，李翔生活的时代比韩愈稍晚；另一即马云奇被吐蕃俘虏时写的纪行诗，已收入《敦煌唐人诗集残卷》。\n此外还有原来拟编入《补全唐诗》卷二、卷三的部份已辑录的遗稿，其中有「残诗集」、「单篇」诗，还有「敦煌人作品」。\n现依照有三生前计划，重新整理，并将发表于《文物资料丛刊》部份亦一併辑入各卷，并改了其中未校出的错字。\n按照有三原来计划，本拾遗编次如下：卷一残诗集（《补全唐诗》漏编）李翔《涉道诗》（伯三八六六）廿八首马云奇诗集残卷（伯二五五五）十三首卷二佚名的诗残诗集（伯二五五五）五十九首王昭君怨诸词人连句（伯二七四八）一首谒法门寺真身五十韵（伯三四四五）一首无题（斯五五五八）一首卷三敦煌人作品敦煌廿咏并序附一首共二十一首凡六写本，其原编号如下：原卷（伯二七四八）、甲卷（伯三九二九）、乙卷（伯二九八三）、丙卷（伯三八七○）、丁卷（斯六一六七）、戊卷（伯二六九○背）咏敦煌诗（伯五○○七）三首每种诗题下註明所据卷子号码，有两个写本者，亦一一註明，连同校记文字，附各诗之后。\n诗有异文，略作校勘；原有错字，用括号註出，不清楚的字，用方框表示。\n但敦煌残卷的诗，钞写多用俗字，如「躯」作「𨈬」，「锁」作「鏁」，此外还有「总」字常作「惣」，「闭」字常作「閇」，今即径改，不加註。\n在整理工作中，借力于舒学同志的《敦煌唐人诗集残卷》整理稿不少；马蹄疾同志对整理工作提了建设性的意见，并为校读了前言；初稿写出后，请阴法鲁同志校阅，给我提出了很好的意见，并校出一些错误的字；《中华文史论丛》编辑同志为此稿发表作了很多工作，谨一併在此致谢。\n整理工作中所校录文字，有不当之处，诚望指正。\n刘修业记于有三逝世五週年祭时公元一九八○年四月十六日此整理稿初次发表时，对伯二五五五卷马云奇诗及佚名诗的考定与分析，是采用舒学同志的原序，撮要迻录附于诗后。\n有三生前对这些诗亦有考释，似觉得对这七十二首诗的写作背景及所反映时代特色的考定与分析较为符合实际，故此次编集时，已请本书责任编辑将马云奇及佚名诗后的说明作了修订。\n刘修业一九八三年一月三日又记。",
        "dynasty": "唐",
        "collection_info": null
    },
    {
        "title": "",
        "author": "李翔",
        "content": "（《涉道诗》二十八首〖伯三八六六〗）。",
        "dynasty": "唐",
        "collection_info": null
    },
    {
        "title": "看缙云山图",
        "author": "李翔",
        "content": "谓见仙都二十年，（谓，项疑当作「未」。\n）忽逢图画顿欣然。\n云岩不似人间世，物象翻疑洞裏天。\n迥压鰲头当海眼，直侵鹏路倚星躔。\n顶湖纵去无多地，空见霜流百丈泉。",
        "dynasty": "唐",
        "collection_info": null
    },
    {
        "title": "百步桥",
        "author": "李翔",
        "content": "亘险凌虚百步桥，古应从此上千（干）霄。\n（「古应」，项疑当作「故应」。\n）不辞宛转峰千仞，且喜分明路一条。\n银汉攀缘知必到，月宫斟酌去非遥。\n牵牛漫更劳乌鹊，岁岁填河绿顶爑（焦）。",
        "dynasty": "唐",
        "collection_info": null
    },
    {
        "title": "投龙池",
        "author": "李翔",
        "content": "虎眼涡盘石窟中，古今俱向此投龙。\n奫沦不啻深千丈，肹（肸）蠁皆应到九重。\n洞穴昔闻通地府，风云今得遇灵踪。\n无因犯世间雷雨，池面连天拔一峰。",
        "dynasty": "唐",
        "collection_info": null
    },
    {
        "title": "顶湖",
        "author": "李翔",
        "content": "万仞峰头凿一湖，更谁来此用功夫。\n张霞鱲（鬣）是星河鲤，濯火领多日御乌。\n往往风波闻下界，时时花雨护仙都。",
        "dynasty": "唐",
        "collection_info": null
    },
    {
        "title": "石鹤",
        "author": "李翔",
        "content": "白石孤标逸鹤形，古人随类巧安名。\n岩花落处见朱顶，夜雨来时闻唳声。\n辽海未曾重寄语，缑山今更请宽程。\n若教卫懿如今在，也遣轩车到此迎。",
        "dynasty": "唐",
        "collection_info": null
    },
    {
        "title": "谢公石罇",
        "author": "李翔",
        "content": "康乐云楼迹尚存，竹亭犹仰古洼罇。\n苔封四面迷山象，露滴中心认酒痕。\n岩月旧来曾伴饮，涧泉今咽共谁论。\n无因访得逃尧客，求取风瓢挂石门。",
        "dynasty": "唐",
        "collection_info": null
    },
    {
        "title": "童子山",
        "author": "李翔",
        "content": "童子山形也不孤，势疑高拱从（耸）（僊）都。\n云生石肘如擎帔，月到岩心似捧壸。\n岂可绕坛操鳯节，争教侍（持）烛秉麟鬚。\n（项云「侍」字似不误，犹「侍酒」、「侍书」之「侍」也。\n）桑田若更成东海，始肯随师化此躯。",
        "dynasty": "唐",
        "collection_info": null
    },
    {
        "title": "严尚书重浚横泉井",
        "author": "李翔",
        "content": "古甃千寻锁绿苔，老蛟曾遯（遁）此中来。\n厌聆羽客提锋入，喜见将军杖（仗）节开。\n玉液洞通甘似醴，金瓶轮下殷如雷，更闻堪疗羣生疾，愿倚崇栏饮一杯。\n。",
        "dynasty": "唐",
        "collection_info": null
    },
    {
        "title": "许真君铁柱",
        "author": "李翔",
        "content": "恐老蛟重作患深[一]，独埋铁柱至如今。\n根牢直下蟠江底，势壮长留镇郡心。\n神鬼每闻趋夜后，风雷不敢犯塘阴。\n无因更走横泉窟，压断祈精气永沉。\n（[一]首句有误，疑当作「深恐老蛟重作患」。\n）。",
        "dynasty": "唐",
        "collection_info": null
    },
    {
        "title": "题麻姑山庙",
        "author": "李翔",
        "content": "险翠峨霄压上游，大仙曾向此幽求。\n云埋三级坛空在，月照千寻水自流。\n偃盖鹤还清露滴，古池龙睡碧莲秋。\n桑田未必翻为海，香火何人解继修。",
        "dynasty": "唐",
        "collection_info": null
    },
    {
        "title": "军山前马退石",
        "author": "李翔",
        "content": "山亘南丰石亘山，石横山路马登难。\n非论蹇步须回驾，纵使追风亦解鞍。\n恐是龙宫通洞府，莫应猿岭建星坛。\n何因不许超骧辈，踏着连云大麓端。",
        "dynasty": "唐",
        "collection_info": null
    },
    {
        "title": "马明生遇王婉罗",
        "author": "李翔",
        "content": "彻骨金疮分已休，谢神妃护到灵丘。\n供丞（承）洞府知何地，洒扫云房不记秋。\n金锁玉函虽照耀，宝书真篆敢规（窥）求。\n龙胎未肯传初学，又逐安期万里游。",
        "dynasty": "唐",
        "collection_info": null
    },
    {
        "title": "登临川仙台观南亭",
        "author": "李翔",
        "content": "独倚危栏爱景晴，古松坛殿半阴横。\n东山有路干云险，汝水无波到底清。\n归洞鬬龙收雨脚，拂檐行雁起秋声。\n开襟正是忘机处，不觉疏钟遍郡城。\n。",
        "dynasty": "唐",
        "collection_info": null
    },
    {
        "title": "谢梁尊师见访不遇",
        "author": "李翔",
        "content": "晓斸（斲）黄精昼未还（项云「斸」字不误，不必改。\n），岂知仙老降柴关。\n一声归鹤唳江口，数片白云遗竹间。\n怅望有惭劳羽驾，差池不得礼冰颜。\n秋风独倚书斋立，遥想真晖对暮山。",
        "dynasty": "唐",
        "collection_info": null
    },
    {
        "title": "魏夫人归大霍山",
        "author": "李翔",
        "content": "受锡南归大霍宫，众真同会绛房中。\n裘披鳯锦千花丽，斾绰龙霞八景红。\n羽帔俨排三洞客，仙歌凝韵九天风。\n元君未许人先起，更待云璈一曲终。",
        "dynasty": "唐",
        "collection_info": null
    },
    {
        "title": "冯双礼珠弹云璈以答歌",
        "author": "李翔",
        "content": "王母词终荐碧桃，答歌仙子奏云璈。\n调凌空洞音初起，曲丽钧天韵更高。\n霞断已翔烟际鹤，风生欲抃海心鰲。\n瑶池侍女争回首，无隈琅英坠节毛。\n（项云「无隈」当作「无限」，形近而误。\n）。",
        "dynasty": "唐",
        "collection_info": null
    },
    {
        "title": "魏夫人受大洞真经",
        "author": "李翔",
        "content": "太极仙公降上清，为传三十九章经。\n先教稽首丞（承）明诏，次遣斋心向洞冥。\n妙句只令岩下读，真文不许世间听。\n宝函钿轴披寻遍，始驾龙车谒帝庭。",
        "dynasty": "唐",
        "collection_info": null
    },
    {
        "title": "卫叔卿不宾汉武帝",
        "author": "李翔",
        "content": "銮殿仙卿顿紫云，武皇非意欲相臣。\n便迴太华三峰路，不喜咸阳万乘春。\n涉险漫劳中禁使，投壶多是上清人。\n犹教度世依方术，莫恋浮荣误尔身。",
        "dynasty": "唐",
        "collection_info": null
    },
    {
        "title": "献龙虎山张天师",
        "author": "李翔",
        "content": "东汉天师直下孙，久依科戒住玄门。\n寰中有位逢皆拜，世上无人见不尊。\n三洞吏兵潜稽首，六宫魔幻暗销魂。\n可能授与长生箓，浩劫铭肌敢忘恩。",
        "dynasty": "唐",
        "collection_info": null
    },
    {
        "title": "小有王君别西域总真",
        "author": "李翔",
        "content": "从事明真入洞台，便祛秋骨月致仙材。\n绛宫玄圃皆寻遍，龟岫龙洲尽到来。\n闻启玉皇过九奏，教诏金液语千回。\n谓言得道轻离别，重感师恩泣更哀。",
        "dynasty": "唐",
        "collection_info": null
    },
    {
        "title": "寄题寻真观",
        "author": "李翔",
        "content": "见说寻真地势雄，面临湖北倚高峰。\n奔涛入夏雷声迅，险嶂凌秋黛色浓。\n坛上步虚频降鹤，洞中投简数惊龙。\n何劳更访桃源路，水曲云深千万重。",
        "dynasty": "唐",
        "collection_info": null
    },
    {
        "title": "题金泉山谢自然传后",
        "author": "李翔",
        "content": "暂谪归天固有程，虚皇还召赴三清。\n箫歌近向峰头合，羽驾低临洞口迎。\n自换玉衣期上帝，岂关金格注生名。\n门人未得随师去，云外空闻好住生[一]。\n（[一]北京图书馆藏敦煌卷子「乃」字七四号《辞孃赞》〖伯二九一九号同〗，是出家的青年辞别父母兄弟的唱辞，如首两句云：「儿欲入山修道去，好住孃，兄弟努力好看孃，好住孃。\n」谢自然死了，弟子们不能随他去，在离别之际所唱的「好住」声，应该和佛教徒的「好住孃」相类似。\n大概受戒的青年道徒在离别父母兄弟的时候，也有这一类的「好住」唱辞。\n）。",
        "dynasty": "唐",
        "collection_info": null
    },
    {
        "title": "宿西山凌云观",
        "author": "李翔",
        "content": "掩映真居不易求，自惊何路到蓬丘。\n庭心月近石坛古，海面风微山殿秋。\n控鹤岭高星半隔，伏龙岗转水分流。",
        "dynasty": "唐",
        "collection_info": null
    },
    {
        "title": "秋日过龙兴观墨池",
        "author": "李翔",
        "content": "独登仙馆欲从谁？闻者（有）王君旧墨池。\n苔藓已侵行履迹，洼坳犹是古来规。\n竹梢声认（识）挥毫日，殿角阴疑洗砚时。\n{口叹}（叹）倚坛边红叶树，霜钟欲尽下山迟。",
        "dynasty": "唐",
        "collection_info": null
    },
    {
        "title": "寄麻姑山喻供奉",
        "author": "李翔",
        "content": "羽客乘风下九天，拨云亲自拣林泉。\n檐吞海魄迎真气，路绕岩根谒古仙。\n道豚（遁）早为三洞伏，（项云「豚」应作「胜」，因「胜」字别体作「𬛊」而误。\n）诗成曾被六宫传。\n如今万事皆轻弃，只待还丹驻鹤年。",
        "dynasty": "唐",
        "collection_info": null
    },
    {
        "title": "览炼师张殷儒诗",
        "author": "李翔",
        "content": "石井峰高劈曙云，云开山露见张君。\n心藏定远握中策，袖贮怀沙江上文。\n巨壑波翻鲸少敌，老松巢迥鹤难羣。\n无端示我青霞句，吟断秋风到日曛。\n。",
        "dynasty": "唐",
        "collection_info": null
    },
    {
        "title": "西林寺与樵（焦）炼师赋得阶下泉",
        "author": "李翔",
        "content": "迴廊折漩（旋）绕空阶，暗西宁舟霜泻峭崖。\n蕙带客寻经远涧，麻衣僧引到高斋。\n流分晓月光难驻，响入清琴韵易谐。\n时有真官访衰病，每同观听荡幽怀。",
        "dynasty": "唐",
        "collection_info": null
    },
    {
        "title": "舞鳯石",
        "author": "李翔",
        "content": "远见麻姑戏瑞禽，每来教舞此坛心。\n基离地面三千丈，势倚云根一万寻。\n烟海日摇双翅影，洞天风散九韵音。\n自从越叟分明说，便想罗浮直至今。\n（〖1〗上面这些诗写辰一小册上，线装，仅存五叶，共二十八首。\n后有残阙，原书叶数、诗数不知多少。\n总题《涉道诗》，下题撰人李翔姓名。\n李翔的时代和事迹无所考，这个诗集也不见于着录。\n所歌咏酬答的都是道山道观，当时道教的天师、尊师、炼师、总真以及供奉和道教史上的着名人物事迹等。\n这应该是一部现存最古的道徒诗集。\n〖2〗诗中所表现的山名和地名，多在今江西、江苏、浙江三省，主要是在龙虎山、茅山、天台山之间，李翔大概就是这一地区以内的人。\n他的时代，大概是第九世纪末年或第十世纪初年的人。\n谢自然是贞元十一年〖七九五〗十一月十二日卒于梁州西门外金泉山的，韩愈〖七六八--八二四〗有《谢自然诗》〖《昌黎先生集》卷一〗，李翔有《题谢自然传后》〖传为郡守李坚所作〗，所以李翔时代，疑比韩愈稍晚。\n〖日本《道教研究》第一册刊吴其昱《李翔及其涉道诗》推定李翔为唐高祖九世孙，江王李元祥之后，曾官莆田尉，约于咸通间在世，所据为《新唐书》卷七○下《宗室世系表》，可备一说。\n〗）。",
        "dynasty": "唐",
        "collection_info": null
    },
    {
        "title": "怀素师草书歌",
        "author": "马云奇",
        "content": "怀素才年三十余，不出湖南学草书。\n大夸羲献将齐德，功比钟繇也不如。\n畴昔阇梨名盖代，隐秀于今墨池在，贺老遥闻怯后生，张巅（颠）不敢称先辈。\n一昨江南投亚相，尽日花堂书草障，含毫势若斩蛟龙，㭫（握）管还同断犀象。\n兴来索笔纵横扫，满坐词人皆道好。\n一点三峯巨石悬，长画万岁枯松倒。\n叫噉（喊）忙忙礼不拘，万字千行意转殊。\n紫塞傍窥鸿雁翼，醒前犹自记华章，醉后无论绢与墙，眼看笔掉头还掉，只见文狂心不狂。\n自倚能书堪入贡，一盏一回捻笔弄，壁上飕飕风雨飞，行间屹屹龙蛇动。\n在身文翰两相宜，还如明镜对西施。\n三秋月澹青江水，二月花开绿树枝。\n闻到怀书西入秦，客中相送转相亲；君王必是收狂客，寄语江潭一路人。",
        "dynasty": "唐",
        "collection_info": null
    },
    {
        "title": "白云歌（予时落殊俗随蕃军望之感此而作）",
        "author": "马云奇",
        "content": "遥望白云出海湾，变成万状须臾间。\n忽散鸟飞趁不及，唯只清风随往还。\n生復灭兮灭復生，将欲凝兮旋已征；因悟悠悠寄寰宇，何须扰扰徇功名。\n灭復生兮生復灭，左之盈兮右之缺；从来举事皆尔为，何不含情自怡悦。\n殊方节物异长安，盛夏云光也自寒。\n远戍只将烟正起，横峰更似雪犹残。\n白云片片映青山，白云不尽青山尽。\n展转霏微度碧空，碧空不见浮云近。\n渐觉云低驻马看，联绵缥渺拂征鞍。\n一不一兮几纷纷，散不散兮何漫漫。\n东西南北□□驰，上下高低恣所宜。\n影碧池冰萤□底，光浮绿树霰凝枝。\n欲谓白云必从龙，飞来飞去龙不见；欲谓白云不从龙，乍轻乍重谁能变。\n一重未过一重摧，一畔萦岩一畔开。\n栾巴𠹀（噀）酒应随去，子晋吹笙定伴来。\n披襟引袖遽迎风，欲□吹云置袖中；云飞入袖将为满，袖卷看云依旧空。\n雷殷殷兮雨曚曚，成阴涧下云之功。\n倏然云晴销四极，所润宁知白云力。\n大贤济世徒自劳，一朝运否谁相忆。\n不知白云何所以，年年岁岁从山起；云收未必归石中，石暗翻埋在云裏。\n世人迁变比白云，白云无心但氛氲。\n白云生灭比世人，世人有心多苦辛。\n旋生旋灭何穷已，有心无心只如此。\n当须体道有贞素，不用浮荣说非是。\n望白云，白云辽乱满空山，高低赋象非情欲，余遂感之心自闲。\n望白云，白云天外何悠扬，既悲出塞復入塞，应亦有时还帝乡。",
        "dynasty": "唐",
        "collection_info": null
    },
    {
        "title": "送游大德赴甘州口号（此便代书寄呈将军）",
        "author": "马云奇",
        "content": "支公张掖去何如？异俗多嫌不寄书。\n数人四海皆兄弟，为报殷勤好在无。",
        "dynasty": "唐",
        "collection_info": null
    },
    {
        "title": "九日同诸公殊俗之作",
        "author": "马云奇",
        "content": "一人歌唱数人啼，拭泪相看意转迷。\n不见书传清（青）海北，只知魂断陇山西。\n登高乍似云霄近，寓目仍惊草树低。\n菊酒何须频劝酌，自然心醉已如泥。\n（太常妻曰一日不斋醉如泥）。",
        "dynasty": "唐",
        "collection_info": null
    },
    {
        "title": "俯吐蕃禁门观田判官赠向将军真言口号（项云「俯」当作「附」，下夺「近」字，「附近」为接近、靠近之意。）",
        "author": "马云奇",
        "content": "怪来偏得主君怜，料取分明在眼前。\n说相未应惊䴏鸰，看心且爱直如弦。",
        "dynasty": "唐",
        "collection_info": null
    },
    {
        "title": "题周奉御",
        "author": "马云奇",
        "content": "明王道得腹心臣，百万人中独一人。\n阶下往来三径迹，门前桃李四时春。",
        "dynasty": "唐",
        "collection_info": null
    },
    {
        "title": "赠邓郎将四弟",
        "author": "马云奇",
        "content": "把袂相欢意最浓，十年言笑得朋从。\n怜君节操曾无易，只是青山一树松。",
        "dynasty": "唐",
        "collection_info": null
    },
    {
        "title": "同前已（以）诗代书",
        "author": "马云奇",
        "content": "故（古）来同病总相怜，不似今人见眼前。\n且随浮俗贪趋世，肯料寒灰亦重燃。",
        "dynasty": "唐",
        "collection_info": null
    },
    {
        "title": "途中忆儿女之作",
        "author": "马云奇",
        "content": "髮为思乡白，形因泣泪枯。\n尔曹应有梦，知我断肠无。",
        "dynasty": "唐",
        "collection_info": null
    },
    {
        "title": "至淡河同前之作",
        "author": "马云奇",
        "content": "念尔兼辞国，缄愁欲渡河；到来河更阔，应为涕流多。",
        "dynasty": "唐",
        "collection_info": null
    },
    {
        "title": "被蕃军中拘系之作",
        "author": "马云奇",
        "content": "何事逐漂蓬，悠悠过凿空！世穷途运荣（蹇），战苦不成功。\n泪滴东流水，心遥北翥鸿。\n可能忠孝节，长遣门阃（困）西戎。\n。",
        "dynasty": "唐",
        "collection_info": null
    },
    {
        "title": "诸公破落官蕃中制作",
        "author": "马云奇",
        "content": "别来心事几悠悠；恨续长波晓夜流。\n欲知起望相思意，看取山云一段愁。",
        "dynasty": "唐",
        "collection_info": null
    },
    {
        "title": "赠乐使君",
        "author": "马云奇",
        "content": "知君桃李遍成蹊，故託乔林此处栖。\n虽然灌木凌云秀，会有寒鵶夜夜啼。\n（〖1〗以上十三首诗从伯二五五五残卷中录出。\n第一首下题名马云奇。\n因为这些诗格调相似，其中有多首咏及被吐蕃拘繫之事，故可定为一人作品。\n这个残卷中还有五十九首伕名诗〖已编入第二卷〗，也是唐代中期我国国内民族战争中被吐蕃拘繫的敦煌汉族人所写。\n这些诗，过去未见着录，《全唐诗》也没有收入。\n有三生前在巴黎图书馆将这一残卷全文录出，以后又作过整理加工，惜未最后定稿。\n现据舒学同志的整理稿校对后辑入本卷。\n〖2〗马云奇的生平目前虽无资料可查，但从这十三首的内容来看，尤其是从第一首《怀素师草书歌》所写的怀素情况来看，诗的写作时间与卷二那五十九首伕名诗大致相近，即在公元七五八--七八一年吐蕃逐渐侵吞河陇地区，而西州、沙州尚为唐军坚守之时。\n（对马云奇诗及卷二无名氏残诗集的作者近年有些学者提出了不同看法。\n现摘录柴剑虹、潘重规的文章如次，以供参考。\n〖3〗）（柴剑虹《敦煌伯二五五五卷「马云奇诗」辨》〖刊《中华文史论丛》一九八四年第二辑〗认为，伯二五五五卷中马云奇的诗只有《怀素师草书歌》一首，其余十二首与另外五十九首一样，均是一位佚名的落蕃人所作。\n他指出，该卷第一部分正面抄唐人诗一百五十六首，文两篇，背面抄诗三十二首，应是唐人诗文选集残卷。\n从抄写情况看，正面显系一人笔迹。\n那五十九首坆名诗抄写格式稍异，大多数诗题完整，且高出一格抄，内容又紧密衔接，作者自抄的可能性很大。\n背面所抄，署名马云奇的只有《怀素师草书歌》一首，此诗诗题低两格抄，署名又和诗题空两格，且用大字抄写。\n《白云歌》等十二首抄于此诗之左，并无署名，而且马上改变了抄写格式，字体也缩小了一倍，诗题顶格。\n这十二首诗从抄写格式到内容、风格均与马云奇《怀素师草书歌》迥异，却与写卷正面那五十九首佚名诗连贯一气。\n他将两组诗相比较后，认为有两点值得注意：第一，作者身世相同，诗的内容一致；第二，有些诗句极为相仿，似出一人之手，两组诗可能为同一人所作。\n他并推测这两组诗的作者，可能即为紧接前五十九首诗抄录刘商《胡笳十八拍》后又自加一拍的「落蕃人毛押牙」。\n关于马云奇，柴剑虹考证其《怀素师草书歌》应作于大历六年冬至九年春之间。\n并推测其可能到过河西一带，苏联藏敦煌残卷中有岑参《敦煌马太守后亭歌》，这位马太守是否马云奇，尚有待确定。\n〖4〗潘重规《敦煌唐人陷蕃诗集残卷作者的新探测》〖刊一九八五年六月出版的《汉学研究》第三卷第一期〗一文，为作者在巴黎国家图书馆东方稿本部披阅敦煌原卷后写成，也认为马云奇是陷蕃诗集作者之一的说法是错误的。\n潘文指出伯二五五五卷钞写诗文很多，也很杂乱。\n马云奇《怀素师草书歌》后是没有作者姓名的《白云歌》等诗，前者字体较大，后者较小，并非同一人所书。\n因此，不可根据前一首诗的作者，便牵连以下没有作者姓名的诗篇归属为同一人作品。\n潘文进而考察了怀素的生平，考定其生于开元二十五年〖七三七〗。\n马云奇诗云：「怀素纔年三十余，不出湖南学草书。\n」可推知此诗作于早年未出湖南时，马的年龄显然超过怀素。\n敦煌陷蕃在建中二年，其时马云奇应已是六十以上的老翁。\n但仔细抽绎十二首陷蕃诗及另一组五十九首作品，作者应是盛年的男儿，诗中全没有流露老翁的口吻。\n因而确定《白云歌》以下十二首不可能是马云奇所作。\n同时，潘文也推测七十余首陷蕃诗的作者可能是「落蕃人毛押牙〖衙〗」。\n））。",
        "dynasty": "唐",
        "collection_info": null
    },
    {
        "title": "冬出敦煌郡入退浑国朝发马圈之作",
        "author": "佚名",
        "content": "西行过马圈，北望近阳关。\n迴首见城郭，黯然林树间。\n野烟暝村墅，初是惨寒山。\n步步鍼（缄）愁色，迢迢惟梦还。",
        "dynasty": "唐",
        "collection_info": null
    },
    {
        "title": "至墨离海奉怀敦煌知己",
        "author": "佚名",
        "content": "朝行傍海涯，暮宿幕为家。\n千山空皓雪，万里尽黄沙。\n戎俗途将近，知音道已赊。\n迴瞻云岭外，挥涕独咨嗟。",
        "dynasty": "唐",
        "collection_info": null
    },
    {
        "title": "冬日书情",
        "author": "佚名",
        "content": "殊乡寂寞使人悲，异域留连不暇归。\n万里山河非旧国，一川戎俗是新知。\n寒天落景光阴促，雪海穹庐物色稀。\n为客终朝长下泣，谁怜晓夕老容仪。",
        "dynasty": "唐",
        "collection_info": null
    },
    {
        "title": "登山奉怀知己",
        "author": "佚名",
        "content": "闲步陟高岗，相思泪数行。\n阵云横北塞，煞（原作「𭣦」）气暝南荒。\n极目悲无限，樵心恨未遑。\n黯然乡国处，空见路茫茫。\n。",
        "dynasty": "唐",
        "collection_info": null
    },
    {
        "title": "夏中忽见飞雪之作",
        "author": "佚名",
        "content": "三冬自北来，九夏未南迴，青溪虽郁郁，白云尚皑皑。\n海闇山恒暝，愁云雾不开，唯余乡国意，朝夕思难裁（原作「栽」）。",
        "dynasty": "唐",
        "collection_info": null
    },
    {
        "title": "夏（原作「冬」）日野望",
        "author": "佚名",
        "content": "出户过河梁，登高试望乡。\n云随愁处断，川逐思弥长。\n晚吹低藂草，遥山落夕阳。\n徘徊噎不语，空使泪沾裳。",
        "dynasty": "唐",
        "collection_info": null
    },
    {
        "title": "夏日途中即事",
        "author": "佚名",
        "content": "何事镇駈駈？驰骖傍海隅。\n溪边论宿处，涧下指飡厨。\n万里山河异，千般物色殊。\n愁来竟不语，马上但长吁。",
        "dynasty": "唐",
        "collection_info": null
    },
    {
        "title": "青海卧疾之作 一",
        "author": "佚名",
        "content": "数日穹庐卧疾时，百方投药力将微。\n惊魂漫漫迷山际，怯魄悠悠傍海涯。\n旋知命与浮云合，可嘆身同朝露晞。\n男儿到此须甘分，何假含啼枕上悲！。",
        "dynasty": "唐",
        "collection_info": null
    },
    {
        "title": "青海卧疾之作 二",
        "author": "佚名",
        "content": "邂逅遇迍蒙，人情讵见通？\n昔时曾虎步，即日似禽笼。\n有命如朝露，天依类断蓬。\n缅怀知我者，荣辱杳难同。",
        "dynasty": "唐",
        "collection_info": null
    },
    {
        "title": "秋夜",
        "author": "佚名",
        "content": "一夜秋声傍海多，五更寒色早来过。\n自然覊旅肠堪断，况復猜嫌被网罗。\n。",
        "dynasty": "唐",
        "collection_info": null
    },
    {
        "title": "青海望敦煌之作",
        "author": "佚名",
        "content": "西北指流沙，东南路转遐。\n独晴留海畔，归望阻天涯。\n九夏呈芳草，三时有雪花。\n未能刷（原作「{帀刂}」）羽去，空此羡城鵶。",
        "dynasty": "唐",
        "collection_info": null
    },
    {
        "title": "首秋闻雁幷怀敦煌知己",
        "author": "佚名",
        "content": "戎庭节物由来早，倐忽霜秋被寒草。\n旅雁噰噰□□□，覊人夜夜心如捣。\n与君离别恨经年，何事音书遂黯然。\n肠断祇今□□□，知西北泣云烟。",
        "dynasty": "唐",
        "collection_info": null
    },
    {
        "title": "秋中雨雪",
        "author": "佚名",
        "content": "䟃𧽼雨雪下长川，浩荡风波近海□。",
        "dynasty": "唐",
        "collection_info": null
    },
    {
        "title": "临水闻雁",
        "author": "佚名",
        "content": "□来临水弔愁容，忽覩愁容泪满胸。\n肝胆隳离凡几度，云山阻□况千重。\n（阙字，项补「隔」。\n）心殊语异情难识，东步西驰意不从。\n覊绁祇今肠自断，更闻哀雁叫噰噰。",
        "dynasty": "唐",
        "collection_info": null
    },
    {
        "title": "秋中霖雨",
        "author": "佚名",
        "content": "寒雨霖霖竟不停，覊愁寂寂夜何宁？\n山遥塞阔阻乡国，草白风悲感客情。\n西瞻瀚海肠堪断，东望咸秦思转盈。\n才薄孰知无所用，独嗟戎俗滞微名。",
        "dynasty": "唐",
        "collection_info": null
    },
    {
        "title": "梦到沙州奉怀殿下",
        "author": "佚名",
        "content": "一从沦陷自天涯，数度恓（原作「栖」）惶怨别家。\n将谓飘零长失路，谁知运合至流沙。\n浪漫有幸达人主，惟恨天才遇尚赊。\n日夕恩波沾雨露，纵横顾盼益光华。\n光华远近谁不羡，常思刷羽抟风便。\n忽使三冬告别离，山河万里诚难见。\n昨来魂梦傍阳关，省到敦煌奉玉颜。\n舞席歌楼似登陟，绮筳花柳记跻攀。\n总缘宿昔承言笑，此夜论心岂蹔闲。\n睡裏不知迴早晚，觉时只觉泪斑斑。",
        "dynasty": "唐",
        "collection_info": null
    },
    {
        "title": "秋夜望月 一",
        "author": "佚名",
        "content": "皎皎山头月欲低，月猒覊愁睡转迷。\n忽觉泪流痕尚在，不知梦裏向谁啼。",
        "dynasty": "唐",
        "collection_info": null
    },
    {
        "title": "秋夜望月 二",
        "author": "佚名",
        "content": "愁眠枕上泪痕多，况復寒更月色过。\n与君万里难相见，不然一度梦中罗。",
        "dynasty": "唐",
        "collection_info": null
    },
    {
        "title": "秋（原作「夏」）日非所书情",
        "author": "佚名",
        "content": "自从去岁别流沙，独恨今秋归望赊。\n将谓西南穷地角，谁言东北到天涯。\n山河远近多穹帐，戎俗迢观少物华。\n六月尚闻飞雪片，三春岂见有烟花。\n凌晨倏闪奔雷电，薄暮斯须敛霁霞，傍对崇山形屹屹，前临巨壑势呀呀。\n昨来覊思忧如捣，即日愁肠乱似麻。\n为客已遭迍否事，不知何计得还家。",
        "dynasty": "唐",
        "collection_info": null
    },
    {
        "title": "忆故人 一",
        "author": "佚名",
        "content": "别君彼此两平安，别后恓惶凡几般。\n虽然更寄新书去，忆时捻取旧诗看。",
        "dynasty": "唐",
        "collection_info": null
    },
    {
        "title": "忆故人 二",
        "author": "佚名",
        "content": "一更独坐泪成河，半夜想思愁转多。\n左右不闻君语笑，以横只见唱戎歌。",
        "dynasty": "唐",
        "collection_info": null
    },
    {
        "title": "夜度赤岭怀诸知己",
        "author": "佚名",
        "content": "山行夜诚实寐，拂晓遂登高。\n迴首望知己，思君心郁陶。\n不闻龙虎啸，但见豺狼号。\n寒气凝如练，秋风劲似刀。\n深溪多渌水，断岸饶黄蒿。\n驿使□靡歇，人疲马亦劳。\n独嗟时不利，诗笔虽（原作「唯」）然操。\n更忆绸缪者，何当慰我曹。",
        "dynasty": "唐",
        "collection_info": null
    },
    {
        "title": "晚次白水古戍见枯骨之作",
        "author": "佚名",
        "content": "深山古戍寂无人，崩壁荒丘接鬼邻。\n意气丹诚□□□，惟余白骨变灰尘。\n汉家封垒徒千所，失守时更历几春。\n此日覊愁肠自断，□□到此转悲辛（原作「新」）。",
        "dynasty": "唐",
        "collection_info": null
    },
    {
        "title": "晚秋至临蕃被禁之作",
        "author": "佚名",
        "content": "一到荒城恨转深，数朝长嘆意虽任。\n昔日三军雄镇地，今时百（白）草遍城阴。\n隤墉穷巷无人迹，独树孤坟有鸟吟。\n邂逅流移千里外，谁念恓（原作「栖」）惶一片心。",
        "dynasty": "唐",
        "collection_info": null
    },
    {
        "title": "晚秋登城之作 一",
        "author": "佚名",
        "content": "孤城落日一登临，感激戎庭万里心。\n乡国云山遮不见，风光惨澹益愁深。\n漂流空嘆东溪水，倏忽仍嗟西岭阴。\n留滞只今寒暑变，谁怜客子独悲吟。",
        "dynasty": "唐",
        "collection_info": null
    },
    {
        "title": "晚秋登城之作 二",
        "author": "佚名",
        "content": "东山日色片光残，西岭云各暝草寒。\n谷口穹庐遥逦迤，磎边牛马暮盘跚。\n目前愁见川至窄，望处心迷兴不宽。\n乡国未知何所在，路逢相识问看看。",
        "dynasty": "唐",
        "collection_info": null
    },
    {
        "title": "秋夜闻风水",
        "author": "佚名",
        "content": "夜来枕席喧风水，忽坐长嘆恨无已，为客愁多在九秋，况復沦流更千里。",
        "dynasty": "唐",
        "collection_info": null
    },
    {
        "title": "望敦煌",
        "author": "佚名",
        "content": "数迴瞻望敦煌道，千里茫茫尽白草。\n男儿留滞蹔时间，不应便向戎庭老。",
        "dynasty": "唐",
        "collection_info": null
    },
    {
        "title": "晚秋覊情",
        "author": "佚名",
        "content": "悄焉独立思畴昔，忽尔伤心泪旋滴。\n常时游涉事文华，今日覊缧困戎敌。\n知音好识竟何在，黯然已矣山河隔，吊影惭魂嗟一身，夕往朝朝（来）绝三益。\n非论邂逅离朋友，抑亦沦济雕羽翮。\n自怜销瘦衣渐宽，谁念恓惶心转窄。\n近来殊俗盈衢路，尚见蒿莱遍街陌，屋宇摧残无箇存，犹是唐家旧踪迹。\n城边谷口色苍茫，木落霜飞风析（淅）沥。\n凌晨煞气半天红，薄暮寒云满山白。\n覊绁时深情愤怒，漂泊乡遥心感激。\n不忧懦节向戎夷，只恨更长愁寂寂。",
        "dynasty": "唐",
        "collection_info": null
    },
    {
        "title": "困中登山",
        "author": "佚名",
        "content": "戎庭闷且闲，谁復解愁颜。\n步步或登岭，悠悠时往还。\n野禽噪河曲，村犬吠林间。\n西北望君处，踌踷日暝山。",
        "dynasty": "唐",
        "collection_info": null
    },
    {
        "title": "有恨久囚",
        "author": "佚名",
        "content": "人易千般去，余嗟独未还。\n空知泣山月，宁觉鬓苍斑。",
        "dynasty": "唐",
        "collection_info": null
    },
    {
        "title": "冬夜非所",
        "author": "佚名",
        "content": "长夜闭荒城，更深恨转盈。\n星济数道赤，月出半山明。\n不闻村犬吠，空听虎狼声。\n愁卧眠虽着，时时梦裏惊。",
        "dynasty": "唐",
        "collection_info": null
    },
    {
        "title": "忽有故人相问以诗代书达知己两首",
        "author": "佚名",
        "content": "。",
        "dynasty": "唐",
        "collection_info": null
    },
    {
        "title": "忽有故人相问以诗代书达知己两首 一",
        "author": "佚名",
        "content": "忽闻数子访覊人，问着感言是德邻。\n与君咫尺不相见，空知日夕泪沾巾。",
        "dynasty": "唐",
        "collection_info": null
    },
    {
        "title": "忽有故人相问以诗代书达知己两首 二",
        "author": "佚名",
        "content": "自闭荒城恨有余，未知君意復何如？非论阻碍难相见，亦恐猜慊不寄书。",
        "dynasty": "唐",
        "collection_info": null
    },
    {
        "title": "得信酬迴",
        "author": "佚名",
        "content": "人迴忽得信，具委书中情。\n覊思顿虽豁，忆君心转盈。\n自怜飘泊者，邂逅闭荒城。\n欲识肝肠断，更深听叫声。",
        "dynasty": "唐",
        "collection_info": null
    },
    {
        "title": "闻城哭声有作",
        "author": "佚名",
        "content": "昨闻河畔哭哀哀，见说分离凡几迴。\n昔别长男居异域，今殇小子瘗泉台。\n覊愁对此肠堪断，客舍闻之心转摧。\n漂泊自然无限苦，况復存亡有去来。",
        "dynasty": "唐",
        "collection_info": null
    },
    {
        "title": "除夜",
        "author": "佚名",
        "content": "荒城何独泪澘然，闻说今宵（原作「霄」）是改年。\n亲故睽携长已矣，幽缧寂寞镇愁煎。\n更深肠绝谁人念，夜永心伤空自怜。\n为恨漂零无计力，空知日夕仰穹天。",
        "dynasty": "唐",
        "collection_info": null
    },
    {
        "title": "春宵（原作「霄」）有怀",
        "author": "佚名",
        "content": "独坐春宵（原作「霄」）月见高，月下思君心郁陶。\n踌躇不觉三更尽，空见豺狼数遍号。",
        "dynasty": "唐",
        "collection_info": null
    },
    {
        "title": "久憾缧绁之作",
        "author": "佚名",
        "content": "一从命驾赴戎乡，几度躬先亘法梁。\n吐纳共钦澎湃注，纵（原作「踪」）横竞揖慧风扬。\n今时有恨同兰艾，即日无辜比冶长。\n黠虏莫能分玉石，终朝谁念泪沾裳。\n。",
        "dynasty": "唐",
        "collection_info": null
    },
    {
        "title": "非所寄王都护姨夫",
        "author": "佚名",
        "content": "敦煌数度访来人，握手千回问懿亲。\n蓬转已闻过海畔，莎居见说傍河津。\n戎庭事事皆违意，虏口朝朝计苦辛。\n缧绁傥逢恩降日，宿心言豁（原作「豁」）在他辰。",
        "dynasty": "唐",
        "collection_info": null
    },
    {
        "title": "哭押牙四寂",
        "author": "佚名",
        "content": "哀哉存殁苦难量，共恨沦流处异乡。\n可嘆生涯光景促，旋嗟死路夜何长！空令肝胆摧林竹，每使心魂痛渭阳。\n缧绁时深肠自断，更闻凶变泪沾裳。",
        "dynasty": "唐",
        "collection_info": null
    },
    {
        "title": "□□",
        "author": "佚名",
        "content": "白日走风沙，黄昏飞雪花。\n愁云闇□畔，寒色暝天涯。\n缧绁今将久，归期恨路赊（原作「㖠」）。\n时时眠梦裏，往往见还家。",
        "dynasty": "唐",
        "collection_info": null
    },
    {
        "title": "感藂草初生",
        "author": "佚名",
        "content": "覊客绝知闻，急难阻投杖。\n泪与泉俱流，愁将草齐长。\n缧绁淹岁年，归期唯梦想。\n春色纵芳菲，片心终郁怏。",
        "dynasty": "唐",
        "collection_info": null
    },
    {
        "title": "春日覊情",
        "author": "佚名",
        "content": "乡山临海岸，别业近天堄。\n地接龙塠北，川连雁塞西。\n童年方剃削，弱冠导羣迷。\n儒释双披（原作「柀」）翫，声名独见跻。\n须缘随垦请，今乃恨暌携。\n寂寂空愁坐，迟迟落日低。\n触槐常有志，折槛为无蹊。\n薄暮荒城外，依稀闻远鷄。\n。",
        "dynasty": "唐",
        "collection_info": null
    },
    {
        "title": "□□",
        "author": "佚名",
        "content": "恨到荒城一闭关，乡园阻隔万重山。\n咫尺音书犹不达，梦魂何处得归还。",
        "dynasty": "唐",
        "collection_info": null
    },
    {
        "title": "□□",
        "author": "佚名",
        "content": "愤闷屡纵横，愁深百计生。\n相思凡几度，慷慨至三更。\n虏塞饶白刾，戎乡多紫荆。\n关山尔许远，魂梦若为行。",
        "dynasty": "唐",
        "collection_info": null
    },
    {
        "title": "晚秋 一",
        "author": "佚名",
        "content": "戎庭缧绁向穷秋，寒暑更迁岁欲周。\n斑斑泪下皆成血，片片云来尽带愁，朝朝心逐东溪水，夜夜魂随西月流。\n数度恓惶犹未了，一生荣乐可能休。",
        "dynasty": "唐",
        "collection_info": null
    },
    {
        "title": "晚秋 二",
        "author": "佚名",
        "content": "天涯地角一何长，雁塞龙塠万里疆。\n每恨沦流经数载，更嗟缧绁泣千行。",
        "dynasty": "唐",
        "collection_info": null
    },
    {
        "title": "晚秋 三",
        "author": "佚名",
        "content": "缧绁戎庭恨有余，蚕知君意復何如？一介耻无苏子节，数回羞寄李陵书。",
        "dynasty": "唐",
        "collection_info": null
    },
    {
        "title": "晚秋 四",
        "author": "佚名",
        "content": "髪为多愁白，心缘久客悲。\n更遭缧绁事，因此改容仪。",
        "dynasty": "唐",
        "collection_info": null
    },
    {
        "title": "晚秋 五",
        "author": "佚名",
        "content": "春来渐觉没心情，愁见豺狼夜叫声；君但远听肠应断，况仆覊缧在此城。",
        "dynasty": "唐",
        "collection_info": null
    },
    {
        "title": "晚秋 六",
        "author": "佚名",
        "content": "日月千回数，君名万遍呼。",
        "dynasty": "唐",
        "collection_info": null
    },
    {
        "title": "晚秋 七",
        "author": "佚名",
        "content": "白日欢情少，黄昏愁转多。",
        "dynasty": "唐",
        "collection_info": null
    },
    {
        "title": "逢故人之作",
        "author": "佚名",
        "content": "故人相见汾酒龙钟，总为情怀昔日浓。\n随头尽见新白髪，何曾有箇旧颜容！。",
        "dynasty": "唐",
        "collection_info": null
    },
    {
        "title": "题故人所居",
        "author": "佚名",
        "content": "与君昔离别，星岁为三周；今日觏颜色，苍然双鬓秋。\n茅居枕河浒，耕凿傍山丘。\n往往登憇径，时时或饭牛。\n一身尚栖屑，庶身安无忧？\n相见未言语，唏吁先泪流。",
        "dynasty": "唐",
        "collection_info": null
    },
    {
        "title": "非所夜闻笛",
        "author": "佚名",
        "content": "夜闻羌（原作「嗟」）笛吹，愁杂豺狼□。\n涕泪落如雨，肝肠痛似刀。\n更深新月落，坐久明星高。\n感激不遑寐，连宵（原作「霄」）思我曹。",
        "dynasty": "唐",
        "collection_info": null
    },
    {
        "title": "感兴临蕃驯雁",
        "author": "佚名",
        "content": "感兹驯雁色苍苍，徘徊顾步貌昂昂。\n不见衔芦避缯缴，空闻落翮困堤塘。\n差池为失衡（原作「衝」）阳伴，邂逅飘零虏塞傍。\n引颈长鸣望云路，何时刷羽接归行。",
        "dynasty": "唐",
        "collection_info": null
    },
    {
        "title": "闺情 一",
        "author": "佚名",
        "content": "千回万转梦难成，万遍千回梦里惊；总为相思愁不寐，纵然愁寐忽天明。",
        "dynasty": "唐",
        "collection_info": null
    },
    {
        "title": "闺情 二",
        "author": "佚名",
        "content": "百度看星月，千回望五更。\n自知无夜分，乞顾早天明。\n（〖1〗以上五十九首诗，与卷一所着录的马云奇诗一道钞写在伯二五五五残卷上，按其内容和编次，当是一人所写，可惜这个作者的姓名已不可考知。\n从诗的内容看来，这个作者很可能是一位身遭吐蕃拘禁的敦煌使臣。\n这些诗所表现的时间和地点，约在唐代宗大历元年〖七六五〗凉州陷于吐蕃到德宗建）（中二年〖七八一〗敦煌沦陷之间。\n作者在冬日从敦煌马圈口堰出发，出使吐谷浑，经过墨离海，次年夏到青海，却不幸被拘禁，失去了人身自由；又经过临水，度赤岭，次白水戍，到达被吐蕃占据的临蕃。\n他所经历的时间，正是吐蕃极盛、河陇沦陷，安西、北庭与中原音讯断绝之时，因此诗中所反映的思想状况，代表了当时西北边塞广大文人士子的心情。\n同时，这些诗实际上又是当时河陇地区的纪行诗，诗中所描述的边塞地区的自然风貌、游牧地带的典型景物以及被吐蕃攻陷后的边镇守捉的荒凉景象，在别的唐人边塞诗中均不多见，因此，它们无论在历史，或文学史，或民族文化交流的研究上，都有着不可忽视的宝贵价值。\n〖有关伯二五五五残诗卷，可参看柴剑虹《敦煌唐人诗文选集残卷〖伯二五五五〗补录》，见《文学遗产》一九八三年第四期。\n〗）。",
        "dynasty": "唐",
        "collection_info": null
    },
    {
        "title": "王昭君怨诸词人连句（伯二七四八）一首",
        "author": "佚名",
        "content": "掖庭娇幸在蛾眉，争用黄金写艷姿。\n始言恩宠由君意，谁谓容颜信画师。\n微躯一自入深宫，春华几度落秋风。\n君恩不惜便（更）衣处，妾貌应殊画壁中。\n闻道和亲将我敞（撇），选貌披图遍宫掖。\n图中容貌既不如，选后君王空悔惜。\n始知王意本相亲，自恨丹青每误身。\n昔是宫中薄命妾，今成塞外断肠人。\n九重恩爱应长谢，万里关山愁远嫁。\n飞来北地不胜春，月照南庭空度夜。\n夜中含涕独婵娟，遥念君边与朔边。\n毳幕不同罗帐日，毡裘非復锦衾年。\n长安高阙三千里，一望能令一心死。\n秋来怀抱既不堪，况復南飞雁声起。",
        "dynasty": "唐",
        "collection_info": null
    },
    {
        "title": "谒法门寺真身五十韵（伯三四四五）一首",
        "author": "佚名",
        "content": "瞻礼喜成悲，伤着（嗟）不遇师。\n矌因修曩劫，火寂掩俱尼（尸）。\n神光分皎皎，雁塔起巍巍。\n弘愿无偏傥，从后请不疑。\n人天重敬礼，神鬼悉交驰。\n入海人难覩，腾波世莫窥。\n供僧添圣福，称象等毫釐。\n铁网牵沙岸，金瓯出水湄。\n轮王欣却得，将帅尽忘疲。\n震日国绝大，岐阳地不卑。\n累朝曾出现，近代盛修持。\n万遍磨不磷，千回湼不缁。\n任从将火试，几见陷金锤。\n皓色岂能幷，晶光尽总亏。\n真身无点𭼩（黡），珪璧有瑕雌（疵）。\n安福楼前现，天涯海畔知。\n懿宗亲礼处，军（君）主见同时。\n截舌还能语，剜精復旧肥。\n石光呈瑞质，木有宝灯仪。\n塔主重修建，檀那各舍资。\n才兴运人力，早已感神祇。\n一夜风雷吼，五更砂石吹。\n不劳人力置，自有圣贤为。\n海得龙王护，药叉将主司。\n圣灯瞻处有，光相应心祈。\n鼓乐喧天地，幡花海路歧。\n秦王偏敬仰，皇后重心慈。\n礼佛躬亲到，斋僧偏极绥。\n教坊呈御制，内外奏宫词。\n马壮金鞍促，人轻玉勒移。\n到来心跃跃，回首意迟迟。\n睿旨遥瞻礼，皇情雅合规。\n只凴香火力，消得国家危。\n祷祝风（烽）烟息，犹希稼穑滋。\n金经雕岂易，宝偈显难思。\n工匠劳心力，宸聪亦手胝。\n众缘沾士庶，万卷放僧尼。\n芝草生高壠，醴泉清满池。\n红霓呈瑞色，白鹤唳嘉奇。\n真相非生灭，凡情每自欺。\n茫茫迷旨趣，劫劫拟何之。\n达即全无体，玄微只在兹。\n纵饶心稍转，又被业追随。\n愿智应难满，胜绝宁每期。\n不言同哽虎，罕遇䫉（类）盲龟。\n像法承衣荫，声光以渐衰。\n盛筵难际会，逢善莫推辞。\n学寡渐黄绢，才荒误色丝。\n感恩频洒泪，泣讽五言诗。\n。",
        "dynasty": "唐",
        "collection_info": null
    },
    {
        "title": "无题（斯五五五八）一首",
        "author": "佚名",
        "content": "池台楼观非吾宅，百年还同一宿客；无常忽至即分篱（离），各自东西如路陌。\n唯有冤家不相放，罪福前途相执当；冥官依业断形（刑）名，遮莫王公及宰相。\n生鬬英雄死论福，贵贩（贱）更无别地狱。\n天堂不是选家门，但使回心修作福。\n君不见阎浮流转暂时间，何须苦欲求名利；徒劳积业自綊（挟）身，随陷三途觅富贵。\n过去王侯数百千，若个久住得长年；良贱有生皆有死，一朝命尽总虚然。\n空来空去皈本体，直为迷情不开解。\n贪多畏小不知休，总是阿鼻地狱债。\n切见愚痴世上人，金（今）生不惜未来身；朝朝暮暮多愁苦，积宝如山犹许（诉）贫。\n唯富唯悕（恡）转更贪，子细寻思几许堪；多求积贮蒙辽（缭）乱，死去只得一钱含。\n一去冥冥百不知，忽然与世即分离；万物怨（宛）然无一分，唯有善恶并相随。\n一切恩情今隔断，何得哭泣相呼唤！生死异路当头行，各自归家更觅伴。\n。",
        "dynasty": "唐",
        "collection_info": null
    },
    {
        "title": "敦煌廿咏（并序） 一、三危山咏",
        "author": "敦煌人作品[一]",
        "content": "三危[七]镇羣望，岫崿凌穹苍。\n万古不毛髪，四时含雪霜。\n岩连九陇险，地窜三苗乡。\n风雨暗溪谷，令人心自伤。",
        "dynasty": "唐",
        "collection_info": null
    },
    {
        "title": "敦煌廿咏（并序） 二、白龙堆咏",
        "author": "敦煌人作品[一]",
        "content": "传道神沙异，喧寒[也自鸣][八]。\n[势]疑天鼓[九]动，殷似地雷惊。\n九[削棱还峻]，人跻刃不平。\n更寻[一○]掊井处，时[见白龙行]。",
        "dynasty": "唐",
        "collection_info": null
    },
    {
        "title": "敦煌廿咏（并序） 三、莫高窟咏[二]",
        "author": "敦煌人作品[一]",
        "content": "雪岭干青汉，云楼架碧空，重开千佛剎[一二]，旁出四天宫。\n瑞鸟含珠影，灵花吐蕙藂（丛）。\n洗心游胜境，从此去尘蒙。\n。",
        "dynasty": "唐",
        "collection_info": null
    },
    {
        "title": "敦煌廿咏（并序） 四、贰师泉咏",
        "author": "敦煌人作品[一]",
        "content": "贤哉李广利，为将讨匈奴。\n路指[一三]三危迥，山连万里枯。\n抽刀刺石壁，发矢落金乌。\n志感飞泉涌，能领士马[苏][一四]。",
        "dynasty": "唐",
        "collection_info": null
    },
    {
        "title": "敦煌廿咏（并序） 五、渥洼池天马咏",
        "author": "敦煌人作品[一]",
        "content": "渥洼为小海，伊昔献龙媒。\n花裏牵丝去，云间曳练来。\n胜骧走[一五]天阙，灭没下章台。\n一入重泉底，千金市不迴[一六]。",
        "dynasty": "唐",
        "collection_info": null
    },
    {
        "title": "敦煌廿咏（并序） 六、阳关戍咏",
        "author": "敦煌人作品[一]",
        "content": "万里通西域，千秋尚有名。\n平沙迷旧路，眢井引前程。\n马色[一七]无人间，晨鷄吏不听。",
        "dynasty": "唐",
        "collection_info": null
    },
    {
        "title": "敦煌廿咏（并序） 七、水精堂咏",
        "author": "敦煌人作品[一]",
        "content": "阳关临绝漠，中有水精堂。\n暗碛铺银地，平沙散玉羊。\n体明同夜月，色净含[一八]秋霜。\n可则弃胡塞[一九]，终归还帝乡。",
        "dynasty": "唐",
        "collection_info": null
    },
    {
        "title": "敦煌廿咏（并序） 八、玉女泉咏",
        "author": "敦煌人作品[一]",
        "content": "用（周）人祭滛（瑶）水，黍稷信非馨。\n西豹追河伯，蛟龙遂隐形。\n红粧随洛浦，绿鬓逐浮萍。\n尚有销金冶，何曾玉女灵。",
        "dynasty": "唐",
        "collection_info": null
    },
    {
        "title": "敦煌廿咏（并序） 九、瑟瑟咏[二○]",
        "author": "敦煌人作品[一]",
        "content": "瑟瑟焦山下，悠悠采几年。\n为珠悬宝髻[二一]，作璞间金钿。\n色入青霄裏，光浮黑碛边。\n世人偏重此，谁念楚材贤。",
        "dynasty": "唐",
        "collection_info": null
    },
    {
        "title": "敦煌廿咏（并序） 十、李庙咏",
        "author": "敦煌人作品[一]",
        "content": "昔时[二二]兴圣帝，遗庙在敦煌。\n叱咤雄千古，英威静一方。\n牧童歌冢上，狐兔穴坟傍。\n晋史传韬略，留名播五凉。",
        "dynasty": "唐",
        "collection_info": null
    },
    {
        "title": "敦煌廿咏（并序） 十一、贞女台咏[二三]",
        "author": "敦煌人作品[一]",
        "content": "贞女谁家女？\n孤标坐[二四]此台。\n青蛾随月转[二五]，红粉向花开。\n二八无人识，千秋已作灰。\n洁身终不嫁，非为乏良媒。",
        "dynasty": "唐",
        "collection_info": null
    },
    {
        "title": "敦煌廿咏（并序） 十二、安城祅咏[二六]",
        "author": "敦煌人作品[一]",
        "content": "版筑安城日，神祠与此兴。\n一州祈景祚，万类仰休征。\n苹藻来（釆）无乏，精灵若有凭。\n更看云祭处，朝夕酒如绳（渑）。",
        "dynasty": "唐",
        "collection_info": null
    },
    {
        "title": "敦煌廿咏（并序） 十三、墨池咏",
        "author": "敦煌人作品[一]",
        "content": "昔人精篆素，尽妙许张芝。\n草圣雄千古，芳名冠一时。\n舒笺行鸟迹，研墨染鱼缁。\n长想临池处，兴来聊咏诗。",
        "dynasty": "唐",
        "collection_info": null
    },
    {
        "title": "敦煌廿咏（并序） 十四、半壁树咏",
        "author": "敦煌人作品[一]",
        "content": "半壁生奇木，盘根到水涯。\n高柯宠（笼）宿雾，密叶隐朝霞。\n二月含青翠，三秋带紫花。\n森森神树下，祈赛不应赊。",
        "dynasty": "唐",
        "collection_info": null
    },
    {
        "title": "敦煌廿咏（并序） 十五、三攒草咏",
        "author": "敦煌人作品[一]",
        "content": "池草三[二七]攒别，能芳二月[春]。\n渌（绿）苔生[二八]水嫩[二九]，翠色出泥新[三○]。\n弄[三一]舞飡花蝶，潜惊触钓鳞。\n芳菲观不厌，留兴待诗人。",
        "dynasty": "唐",
        "collection_info": null
    },
    {
        "title": "敦煌廿咏（并序） 十六、贺拔堂咏",
        "author": "敦煌人作品[一]",
        "content": "英雄传贺拔，割据王[三二]敦煌。\n五郡征般匠，千金造寝堂。\n绮檐安兽瓦，粉壁架鸿[三三]梁。",
        "dynasty": "唐",
        "collection_info": null
    },
    {
        "title": "敦煌廿咏（并序） 十七、望京门咏",
        "author": "敦煌人作品[一]",
        "content": "郭门望京处，楼上启重闉。\n水北通西域，桥东路入秦。\n黄沙吐双径[三四]，白草生[三五]三春。\n不见中华使，翩翩起虏尘。",
        "dynasty": "唐",
        "collection_info": null
    },
    {
        "title": "敦煌廿咏（并序） 十八、相似树咏",
        "author": "敦煌人作品[一]",
        "content": "两树夹招提，三春引影低。\n叶中微有字，阶下已成蹊。\n含气同修短，分条德且齐。\n不容凡鸟坐，应欲俟栖。",
        "dynasty": "唐",
        "collection_info": null
    },
    {
        "title": "敦煌廿咏（并序） 十九、凿壁井咏",
        "author": "敦煌人作品[一]",
        "content": "尝闻凿壁井，兹水最为灵。\n色带三春渌，芳传一味清。\n玄言称上善，图录着高名。\n德重胜铢两，诸流量[三六]且轻。\n。",
        "dynasty": "唐",
        "collection_info": null
    },
    {
        "title": "敦煌廿咏（并序） 二十、分流泉咏",
        "author": "敦煌人作品[一]",
        "content": "地涌澄泉美，环城本自奇。\n一源分异派，两道入汤池。\n波上青苹合，洲前翠柳垂。\n况逢佳景处，从此遂忘疲。",
        "dynasty": "唐",
        "collection_info": null
    },
    {
        "title": "敦煌廿咏（并序） [附]题隐士咏[三七]",
        "author": "敦煌人作品[一]",
        "content": "青溪逐水薫渔樵，策杖褰衣屡蓦桥。\n鸟坐春池双影近，人呼幽谷两声遥。\n祥烟五色飞仙电，瑞草千藂（丛）间药苗。\n河畔曲肱而取饮，嫌烦且弃树中瓢。\n（[一]以上诗凡六写本，其原编号及校次如下：原卷〖伯二七四八〗、甲卷〖伯三九二九〗、乙卷〖伯二九八三〗、丙卷〖伯三八七○〗。\n卷末多《题隐士咏》一首，幷有「咸通十二年十一月廿日学生刘文端写记」一行。\n丁卷〖斯六一六七〗、戊卷〖伯二六九○〗仅存第一首，不校。\n甲卷题作「敦煌古蹟廿咏」，乙卷「廿咏」作「二十咏」。\n[二]「三危」，甲、乙、丁三卷作「峗山」。\n[三]原卷无「向」字，依乙、丙、丁三卷补。\n[四]「二」，甲卷作「三」。\n[五]「短」下原卷有「见」字，依乙、丙、丁三卷删。\n[六]乙、丙、丁二卷无「矣」字。\n[七]「三危」，甲、乙、丁三卷作「峗山」。\n[八]原卷残缺处，元用甲、乙、丙、丁四卷补之。\n凡校补字，均括以[]，如[也自鸣]和以下括弧内均是。\n[九]「鼓」，甲、乙两卷作「毂」。\n[一○]「寻」，甲卷作「看」。\n[一一]诗题丁卷作「灵岩莫高窟咏」。\n[一二]「剎」，原卷作「日」，依甲、乙、丙、丁四卷改。\n[一三]「指」，甲卷作「至」。\n[一四]「苏」字原阙，据甲、乙两卷补。\n丙、丁卷「苏」作「苏」。\n[一五]「走」原作「奏」，依甲、乙、丙、丁四卷改。\n[一六]「迴」，乙卷作「还」。\n[一七]「色」，甲卷作「素」。\n[一八]「含」，丁卷作「合」。\n[一九]「塞」原作「赛」，依丙、丁卷改。\n[二○]诗题丙、丁两卷标作「瑟瑟监咏」。\n[二一]此句甲卷作「为悬宝盖髪」。\n[二二]甲卷有三处异文：第一句「昔时」作「昔日」，第二句「遗庙」作「唯庙」，第六句「坟傍」作「其傍」。\n[二三]「台」，甲卷作「楼」。\n[二四]「坐」原作「作」，依甲、丙、丁三卷改。\n[二五]「转」，甲、丙两卷作「尽」。\n）（[二六]甲卷有两处异文，第二句「与此」作「以此」，第三句「一州」作「州县」。\n[二七]「三」原作「一」，依甲、丙、丁三卷改。\n[二八]「春渌苔生」四字原缺，依甲、丙、丁三卷补。\n[二九]「嫩」原作「懒」，依丁卷改。\n[三○]「新」原作「连」，依甲、丙、丁三卷改。\n[三一]「弄」，甲、丙、丁三卷作「散」。\n[三二]「王」原作「往」，依丙、丁两卷改。\n[三三]「鸿」，丙、丁两卷作「虹」。\n[三四]「径」，丙、丁两卷作「堠」。\n[三五]「生」原作「空」，依甲、丙、丁三卷改。\n[三六]「量」原作「两」，依甲、丙、丁三卷改。\n[三七]《题隐士咏》原载丙卷末，兹亦移录附于后。\n）。",
        "dynasty": "唐",
        "collection_info": null
    },
    {
        "title": "敦煌（伯五○○七）三首 □□（原卷此首诗题作《敦煌》。）",
        "author": "敦煌人作品[一]",
        "content": "万顷平田四畔沙，汉朝城垒属蕃家。\n歌谣再復归唐国，道舞春风杨柳花。\n仕女上（尚）□天宝髻，水流依旧种桑麻。\n雄军往往施鼙鼓，鬬将徒劳猃狁夸。",
        "dynasty": "唐",
        "collection_info": null
    },
    {
        "title": "敦煌（伯五○○七）三首 寿昌",
        "author": "敦煌人作品[一]",
        "content": "会稽碛畔亦疆场，迥出平田筑寿昌。\n沙幕雾深鸣□雁，草枯犹未及重阳。\n狐裘上（尚）冷搜红髓，絺葛那堪卧□霜。\n邹曾不行文墨少，移枫徒哭说西王。",
        "dynasty": "唐",
        "collection_info": null
    },
    {
        "title": "敦煌（伯五○○七）三首 仆固天王干符三年四月廿四日打破伊州……（此缺数字）录打劫酒泉后却□断（下缺）",
        "author": "敦煌人作品[一]",
        "content": "为言回鹘倚凶（下缺）（〖1〗以上诗三首，都作于唐大中二年〖公元八四八年〗张义潮起义以后。\n「歌谣再復归唐国」，即咏此事。\n第三首诗题有历史价值。\n仆固天王殆即北庭回鹘首领仆固俊。\n此诗应是当时当地人所作，所以称他为「天王」。\n干符三年〖八七六〗打破伊州事，不见史书记载。\n可惜诗题残缺，诗文仅存六字，以致意义不够明显。\n这时候，仆固俊受张义潮的指挥，打败了吐蕃不久。\n这次〖八七六〗打伊州，想他是受张义潮的命令的。\n）。",
        "dynasty": "唐",
        "collection_info": null
    },
    {
        "title": "敦煌唐人诗集残卷考释",
        "author": "王重民",
        "content": "右诗五十九首，钞写在伯二五五五卷，按其内容和编次，当是一个作者的诗集，可惜这个作者的姓名不可考了。\n这五十九首诗所表现的时间和地点，是在某一年的冬天，作者被吐蕃所俘虏，从敦煌经过阳关的南面进入退浑国界，便折向东南行，第二年夏天到达青海。\n在青海附近好像停留了一个较短的时期，到了秋天，又经过赤岭、白水被挟到临蕃。\n在临蕃，大约住了一年多的时间（从第二年秋住到第四年春）。\n作者被吐蕃俘虏的年代，是可以根据上述行程作推测的。\n从敦煌入退浑国，又经赤岭到临蕃，这些地方，正值短时期的被吐蕃侵扰或占据。\n所以作诗的年代，不应早于走元七六○年放弃安西四镇以前，也不能晚的七八五年敦煌陷蕃以后。\n作者最后所经过和被囚繫的地方：赤岭、白水和临蕃，都在陇西郡的鄯城，赤岭一向是唐蕃交界上互市的地方，还立有交界碑。\n白水是唐兵驻守的地方，叫做绥戎职。\n可是作者在白水看到的是「汉家封垒徒千所，失守时更历几春。\n」「今时百草遍城阴，隤墉穷巷无人迹，独树狐坟有鸟吟」，则又应该是在鄯城陷蕃的时候。\n按公元七四一年吐蕃曾攻陷鄯城的振武军，七六三年，陇州全部陷入吐蕃。\n所以，若作进一步的推求，这些诗颇有可能是七四一--七六三的二十二年间之内或稍前时代的作品。\n作者「梦到沙州奉怀殿下」一诗很重要，也很难解。\n因为在封建时代对所「奉怀」的称「殿下」不应是对将军或主帅的称呼，也不可能是皇帝，难解就在这个地方。\n考《新唐书》卷八十《太宗诸子列传》和卷二百十六《吐蕃列传》，信安王李祎曾在七二七--九年间，奉诏与「河西陇右」诸军攻吐蕃，拓地至千里，因此，我颇疑猜作者所奉怀的殿下，就是信安王李祎。\n这一推测如不错，则作者被俘的年代，度该是七二七--七六三年中间。\n作者的身世，据《春日羁情》诗说「童身方剃削，弱冠导羣迷。\n儒释双披玩，声名独见跻」。\n《晚秋羁情》诗又说「悄焉独立思畴昔，忽尔伤心泪旋滴。\n常时游涉事文华，今日羁缧困戎敌」。\n可见是一个学通儒释，颇有文华的人，所以能够被来到沙州的这位「殿下」「李祎」所赏识，叫他做了僧官或随从官员。\n但不幸被吐蕃所俘虏。\n被俘的原因不明白，由于同时被俘的人不少，可能是以地方人民和僧道的代表资格，去与吐蕃军议和，因而被虏的。\n作者到了临蕃好久，才知道被囚繫的当中有他几个老朋友，只是「咫尺不相见」。\n也是为了「非论阻碍难相见，亦恐嫌猜不寄书」。\n还有敦煌的一个押牙四寂，却不幸死在那裏了。\n作者的思想并不高超，只是哭愁、哭病、思念家乡，几乎在每首诗裏都要「断肠」。\n在这样的情况之下，虽说偶尔流露出了「触槐常有志」的话，但接着就说「折槛为无蹊」，所希望的只是逃跑，或者「缧绁傥逢恩降日」。\n对朋友则坦直的说出「一介耻无苏子节，数回羞寄李陵书」的话。\n从这些表现，可以推断作者只是一个软弱文人（或僧人），并没有什么较明显的民族思想和气节。\n但是就唐代吐蕃史料的缺乏来说，这些诗却有很高的史料价值。\n可是，这个诗集为什么又传到敦煌呢？\n因此，颇疑作者终于脱离了吐蕃的缧绁，回到敦煌。\n或者是信安王李祎等在恢復了鄯城失地（石堡城）的时候，把他们解放出来。\n右诗十三首，格调均相似，除第一首外，又皆咏落蕃事，故可定为一人作品。\n第一首下题马云奇名。\n作者殆即马云奇。\n马云奇的年代和事迹无考。\n把第一首《怀素师草书歌》和李白的《草书歌行》（《分类补注李太白诗》卷八）相比较，可以推断他是开元、天宝年间人，他的落蕃是在公元七八七年安西、北庭陷蕃以前，而不是在以后。\n马云奇的诗格较高，风节亦烈。\n当他被吐蕃拘繫的时候，他时常想到他和敌人的鬬争。\n他惋惜的是「战苦不成功」，所以怀念祖国以外，还常想「可能尽忠节，长遣困西戎」。\n他的思想和节操似比前一佚名落蕃人高一等。\n原载《中华文史论丛》一九八四年第二辑。",
        "dynasty": "唐",
        "collection_info": null
    },
    {
        "title": "自序",
        "author": "孙望辑录",
        "content": "李唐以文学第士，尤重声律，硕儒俊彦，罔不规斯道，三百年间，诗人千计，腾声飞实，郁郁彬彬，故论诗者必称李唐焉。\n自昔唐人选集，有殷璠（《河岳英灵集》，丹阳进士殷璠撰，分上中下三卷，凡二十四家诗。\n）元结（《箧中集》，元结次山编，一卷，凡七人，诗二十四首。\n）高正臣（《高氏三宴诗集》三卷，所载皆因人会宴之诗，以一会为一卷，与宴者凡二十一人。\n）芮挺章（《国秀集》三卷，芮挺章编，凡九十人，诗二百二十篇。\n实八十五人，诗二百十一首。\n）令狐楚（《御览诗》一卷，一名《唐歌诗》，一名《选进集》，一名《元和御览》，凡三十家，诗二百八十九首。\n）高仲武（《中兴间气集》二卷，高仲武编，凡二十六人，诗一百四十首。\n实存一百二十二首。\n）姚合（《极玄集》，姚合编，凡二十一家，诗百首。\n实存九十九首。\n）诸家，顾拘于朋从，或偏一体，或囿一方。\n而张为《主客》（《主客图》一卷，张为撰，凡八十四家诗。\n）之作，乃更离章摘句，一诗之不获悉闚，罔论详该。\n宋明稍事蒐辑，《英华》《类苑》，（《文苑英华》一千卷，宋太平兴国七年，李昉、扈蒙、徐铉、宋白等奉敕编。\n《唐诗类苑》二百卷，明张之象纂。\n）篇什粗备，然而期分类从，终不见一代一家体要；其散逸秘本，放失集外者，且未能广事搜求，脱漏泰半，后世惜之。\n逮有清康熙盛朝，朝野右文，裒辑之风特着；翰林院羣彦，奉命启芸阁之珍藏，殚精校讐，年余而成《全唐诗》九百卷，（康熙四十四年三月十九日始，四十五年十月初一日书成。\n）都诗四万八千九百首。\n自唐开国以迄五代，凡有所作，靡不苛索专集，旁稽野史，虽隻句莫遗，而后百世鉅观，斯克厥成，其有功艺文，不谓大且备乎！然其轶在桑岛，湮于金石，又有非当时诸公所能及者。\n天明中，（天明，日本光格天皇年号，共八年，当清干隆四十六年至五十三年。\n）日人上毛河世宁，（即市河宽斋，字子静，号半江，上毛野国人。\n）曾罗彼邦旧籍，参采《千载佳句》、《文镜秘府》诸书，撰《全唐诗逸》三卷，（《全唐诗逸》三卷，凡百二十余家诗，前有淡海竺常序。\n）虽断篇零章，不无搜玉之功，鲍清溪既刊入《知不足斋丛书》矣。\n余每展斯帙，深慨彼邦人士治学之勤，乃欲本河氏所作，网罗中土遗佚。\n匝月之内，先成《全唐诗作者通检》一卷，然后披览羣书，逮于金石，竭期年之力，得诗如干首，分为如干卷，名曰《全唐诗补逸》；扬万世之英灵，彰一朝之翰藻，斯亦差堪自慰者矣。\n至诠次体例，多承旧制；惟诗前小传之余，略加案语，诗中原註而外，间益校文。\n其若有官衔可稽、岁月可循者，并前贤题跋、诸家考据之属，胥附篇末，庶几读者得资参证焉。\n丙子（一九三六）季冬，常熟孙望识。\n。",
        "dynasty": "唐",
        "collection_info": null
    },
    {
        "title": "游仙篇",
        "author": "武则天",
        "content": "绛宫珠阙敞仙家，蜺裳羽旆自凌霞。\n碧落晨飘紫芝盖，黄庭夕转綵云车。\n周旋宇宙殊非远，窵望蓬壶停翠幰。\n千龄一日未言[赊]（{目畲}），亿岁婴孩谁谓晚？\n逶迤鳯舞时相向，变啭鸾歌引清唱。\n金浆既取玉杯斟，玉酒还用金膏酿。\n驻逈游天域，排空[聊]憩息。\n宿志慕三元，翘心祈五色。\n[仙]储本性谅难求，圣迹奇术秘[玄]（元）猷。\n愿[允]丹[诚]赐灵药，方期久视御隆周。\n（见赵绍祖《金石续钞》卷一）（〖1〗案石刻题作《杂言游仙篇》，下署「御制，奉宸大夫臣薛曜书。\n」〖2〗赵绍祖《金石续钞》跋尾：「末句云：『方期久视御隆周。\n』则此诗久视元年作而刻之于石者也。\n武氏此诗不见于他书，而今古金石家亦未有着于录者，故存之。\n」〖3〗又按诗中日，原作●；天，原作●；圣，原作●；附注中臣，原作●，均武后所制新字。\n〖4〗此诗又见收于武亿《偃师金石遗文记》卷上、干隆《偃师县志》卷二七武亿撰《金石录》上〖此即将前列武亿书收入〗、孙星衍《续古文苑》卷四、王昶《金石萃编》卷六三，另毕沅《中州金石记》亦着录，但未录原文。\n上列各本，录文）（稍有出入，校如次：「窵望」，上列四书皆作「写望」；「{目畲}」四书皆作「赊」，今据改；「相向」，武亿录作「相尚」；「聊憇息」之「聊」字，「仙储」之「仙」字，《金石续钞》原缺，据尚书补；「本性」之「性」字，武亿及王昶录本皆缺；「玄猷」之「玄」字，《金石续钞》作「元」，武亿录作「玄」，《金石萃编》及《续古文苑》皆注明为庙讳，故据改；「愿允丹诚」之「允」、「诚」二字，诸本皆缺，惟《续古文苑》不缺，今据补。\n）。",
        "dynasty": "唐",
        "collection_info": null
    },
    {
        "title": "南安夕阳山真寂寺题诗",
        "author": "宣宗皇帝李忱",
        "content": "惟爱禅林秋月空，谁能归去宿龙宫。\n夜深闻法餐甘露，喜在莲花法界中。\n（见明檇李陈懋仁撰《泉南杂志》卷上。\n）（按陈懋仁，字无功，所着《泉南杂志》录唐人诗若干首，谓「《万首唐人绝句》中于吾郡及泉州有未收者，余录其诗于左。\n如此备补遗。\n」又原诗题注曰：「居邸时遁于此」，盖谓李忱曾遁居真寂寺也。\n又诗末注曰：「见《泉州府志》」。\n）。",
        "dynasty": "唐",
        "collection_info": null
    },
    {
        "title": "排衙石诗刻（幷序）",
        "author": "钱镠",
        "content": "□□□□□□□，□南一剑定长鲸。\n□□□□□□□，□帝匡扶立正声。\n□□□□□□□，□辉争不伏神明。\n□□□□□□□，□建瑶坛玉京。\n□□□□□□□，□□常爇不曾停。\n□□□□□□□，□□恆传宝藏经。\n□□□□□□□，□□今为显真灵。\n□□□□□□□，□□□来镇上清。\n（见《两浙金石志》。\n）（见《两浙金石志》卷四。\n《六艺之一录》卷一一○收此诗，第二句「□南」作「东南」，第六句「伏神明」作「仗神明」。\n）（〖1〗阮元《两浙金石志》跋：「右诗刻在钱唐县鳯凰山排衙石上。\n前刻新的序十行，行书，径一寸，文多磨灭。\n序后一行仅存王字，当是武肃系衔。\n诗则七言八韵，共九行，十六句，上半截亦阙。\n按《咸淳临安志》云：『旧传钱武肃王凿山，见怪石排列两行，如从卫拱立趋向，因名排衙石，及刻诗石上。\n』即谓此也，惜其文未载。\n《十国春秋》云：『武肃暇时，命诸子讽诵诗赋，或以所制诗赐丞相将吏，亦间能书写画墨竹，然不以呫哔废正务。\n』是武肃性躭吟咏，此刻可以窥见一斑。\n其书亦刚劲有法度。\n」）。",
        "dynasty": "唐",
        "collection_info": null
    },
    {
        "title": "辽东侍宴山夜临秋同赋临韵应诏",
        "author": "褚遂良",
        "content": "涿野轩皇陈，丹浦帝尧心。\n弯弧射封豕，解网纵前禽。\n慿高御爽节，流月扬清阴。\n雾匝长城险，云归渤澥深。\n飜垗入层汉，落雁警遥岑。\n露条疏更响，凉蝉寂不吟。\n三韩初静乱，八桂始披襟。\n商飚泛轻武，自涧引衣簮。\n酒漾投川醁，歌传芳树音。\n边烽良永□，麾旆竦成林。",
        "dynasty": "唐",
        "collection_info": null
    },
    {
        "title": "春日侍宴望海应诏",
        "author": "褚遂良",
        "content": "从军渡蓬海，万里正苍苍。\n萦波迴地轴，激浪上天潢。\n夕云类鹏徙，春涛疑盖张。\n天吴静无际，金驾俨成行。\n戈船凌白日，鞭石[耿]（秋）虹梁。\n电举[朝]（潮）宗外，风驱韩貊乡。\n之罘初播雨，辽碣始分光。\n麾城湛□□，□□□□□。\n同文渐边服，入塞伫歌倡。\n（据《翰林学士集》校改。\n）。",
        "dynasty": "唐",
        "collection_info": null
    },
    {
        "title": "奉和行经破薛举战地应诏",
        "author": "褚遂良",
        "content": "王功先美化，帝略蕴戎昭。\n鱼骊（友人蒋礼来同志谓当作鱼丽，本《左传》。\n）入丹浦，龙战起鸣条。\n长剑星光落，高旗月影摇。\n（《翰林学士集》此句缺「摇」字。\n）昔往摧勍寇，今巡奏短箫。\n旌门丽霜景，帐殿含秋飇。\n□池水未结，（「□池」，《翰林学士集》作「□沲」，上字下半残存，疑为「河」字。\n）官渡柳初凋。\n边烽夕雾卷，关陈晓云销。\n鸿名兼辙迹，至圣俯唐尧。\n睿藻烟霞焕，天声宫羽调。\n平分共饮德，率土更闻韶。\n（以上三诗载《武林往哲遗着》。\n）（以上三诗皆出日本尾张国真福寺藏唐卷子本《翰林学士集》。\n此集清末田贵阳陈田携归影刻传世。\n）。",
        "dynasty": "唐",
        "collection_info": null
    },
    {
        "title": "湘潭偶题诗",
        "author": "褚遂良",
        "content": "远山酋萃（友人蒋礼垗同志谓当作「𡺚崒」。\n）翠凝烟，烂漫桐花二月天。\n游徧九衢灯火夜，归来月挂海棠前。\n（此诗载《槐庐丛书》、《金石录补》卷二十二。\n《全唐诗续补遗》卷一据《畲山诗话》录此诗，今删去。\n首句「酋萃」二字，《畲山诗话》正作「𡺚崒」，与蒋说合。\n明陈继儒《妮古录》卷一谓宋咸淳中邑令赵必穆于池中得断碑，上刻此诗。\n首句二字亦作「𡺚崒」。\n录此诗后云「余皆莫辨」。\n）（〖1〗《槐庐丛书》、《金石录补》按此为褚遂良贬潭州都督时所作。\n）。",
        "dynasty": "唐",
        "collection_info": null
    },
    {
        "title": "春旦直疏",
        "author": "王绩",
        "content": "春夜犹自长，高窗来月明。\n耿耿不能寐，振衣步前楹。\n怀抱蹔无扰，自觉形神清。\n遐想太古事，俯察今世情。\n淳薄何不同，运数之所成。\n叹息万重隔，已闻晨鸡鸣。\n迴看东南隅，□□□□□。\n谁知忘机者，寂泊存其精。\n（见《分门纂类唐歌诗》残本第一册《天地山川类》十三页。\n）（见五卷本《王无功文集》卷二，第十三句「迴看」作「迴首」。\n）。",
        "dynasty": "唐",
        "collection_info": null
    },
    {
        "title": "句",
        "author": "荣九思",
        "content": "丹青饰成庆，玉帛擅专诸。\n（见《资治通鑑》卷一九一《唐纪七》武德七年六月壬戌下胡三省注。\n）（见《资治通鑑考异》卷九。\n）（〖1〗《资治通鑑》胡三省注引《实录》云：「元吉见秦王有大功，每怀妬害，言论丑恶，谮害日甚。\n每谓建成曰：『当为大哥手刃之。\n』建成性颇仁厚，初止之。\n元吉数言不已，建成后亦许之。\n元吉因令速发，遂与建成各募壮士，多匿罪人，赏赐之，图行不轨。\n其记室荣九思为诗以剌之曰：『丹青饰成庆，玉帛擅专诸。\n』而弗悟也。\n」）。",
        "dynasty": "唐",
        "collection_info": null
    },
    {
        "title": "漳州新城秋宴",
        "author": "陈元光",
        "content": "地险行台壮，天清景幕新。\n鸿飞青嶂杳，鹭点碧波真。\n风肃天如水，霜高月散银。\n婵娟争泼眼，廉洁正成隣。\n东涌沧溟玉，西呈翠巘珍。\n画船拖素练，朱榭映红云。\n琥珀杯方酌，鲛绡席未尘。\n秦箫吹引鳯，邹律奏生春。\n缥{糹耳少}纤歌遏，婆娑妙舞神。\n会知冥漠处，百怪恼精魂。",
        "dynasty": "唐",
        "collection_info": null
    },
    {
        "title": "晓发佛潭桥",
        "author": "陈元光",
        "content": "朝暾催上道，兔魄欲西沈。\n去雁长空没，飞花曲径深。\n事沿桥树往，诗落海鸥吟。\n马鬣嘶风耸，龙旗闪电临。\n峯攒仙掌巧，露重将袍阴。\n农唤耕春早，僧迎展拜钦。\n看看葵日丽，照破艷阳心。\n（以上二诗见沈定均《漳州府志·艺文志》）。",
        "dynasty": "唐",
        "collection_info": null
    },
    {
        "title": "句",
        "author": "陈元光",
        "content": "参军许天正，是用纪邦勋。\n（按《全唐诗》卷四五许天正《和陈元光平潮寇诗》。\n题注曰：「元光赠诗云『参军许天正，是用纪邦勋。\n』天正和之。\n」）。",
        "dynasty": "唐",
        "collection_info": null
    },
    {
        "title": "归閒诗二十韵",
        "author": "丁儒",
        "content": "漳北遥开郡，泉南久罢屯。\n归寻初旅寓，喜作旧乡邻。\n好鸟鸣檐竹，村黎爱幕臣。\n土音今听惯，民俗始知淳。\n烽火无传警，江山已净尘。\n天开一岁暖，花发四时春。\n杂卉三冬绿，嘉禾两度新。\n俚歌声靡曼，秫酒味温醇。\n锦苑来丹荔，清波出素鳞。\n芭蕉金剖润，龙眼玉生津。\n蜜取花间[露]（液），柑藏树上珍。\n醉宜藷蔗沥，睡稳木棉[茵]（温）。\n茉莉香篱落，榕阴浃里闉。\n雪霜偏避地，风景独推闽。\n辞国来诸属，于兹缔六亲。\n追随情语好，问馈[岁]（几）时频。\n相访朝和夕，浑忘越与秦。\n功成在炎域，事定有閒身。\n词赋聊酬和，才名任隐沦。\n呼童多种植，长是此方人。",
        "dynasty": "唐",
        "collection_info": null
    },
    {
        "title": "冬日到泉郡次九龙江与诸公唱和[十三韵]",
        "author": "丁儒",
        "content": "迢递千重险，崎岖一路通。\n山深迷白日，林冬豁苍穹。\n正值严冬际，浑如春昼中。\n泉醴开名郡，江清稳卧龙。\n天涯寒不至，地角气偏融。\n橘列丹青树，槿抽锦绣丛。\n秋余甘菊艷，岁迫丽春红。\n麦陇披蓝远，榕庄拔翠雄。\n减衣游别坞，赤脚走邨童。\n日出喧鸟鹊，沙晴落雁鸿。\n池澌含晚照，岭黛彻寒空。\n风景无终始，干坤有异同。\n但思乡国迥，薄暮起心[忡]（冲）。\n（以上二诗见《漳州府志》引《白石丁氏谱》。\n二诗据清刻《白石丁氏谱》校改。\n）。",
        "dynasty": "唐",
        "collection_info": null
    },
    {
        "title": "",
        "author": "王梵志",
        "content": "（案《全唐诗》无王梵志诗，生平事迹不可考。\n《太平广记》所载，神诞不可信。\n刘復《炖煌掇琐》据巴黎国家图书馆藏二七一八号炖煌卷子录出梵志诗一卷，另以三二六六号残卷校之。\n今即自刘本录出，而取郑振铎本《梵志诗拾遗》补其缺。\n〖王梵志诗卷子原为三卷，上所云即其首卷，二卷今佚，三卷胡适藏之。\n关本《拾遗》，即三卷中一部分。\n〗此外余又见唐释皎然《诗式》及宋陈岩肖《庚溪诗话》引梵志诗各一首，今幷录附于后。\n〖张锡厚《王梵志诗校辑》卷四云与伯二七一八卷同一系统的敦煌卷子共有十二本。\n今即据其所录，幷参据今人增校意见，作出校记。\n今人校订意见皆据郭在贻《王梵志诗彙校》。\n〗）。",
        "dynasty": "唐",
        "collection_info": null
    },
    {
        "title": "一",
        "author": "王梵志",
        "content": "兄弟须和顺，叔侄莫轻欺。\n财物同[箱柜]，（二字据诸本补。\n）[房]中莫畜私。\n（「房」字，据伯三五五八、伯三六五六卷补。\n「畜」，伯二八四二卷作「蓄」。\n）。",
        "dynasty": "唐",
        "collection_info": null
    },
    {
        "title": "二",
        "author": "王梵志",
        "content": "夜眠须在后，起则每须先。\n家中懃检校，衣食莫令偏。",
        "dynasty": "唐",
        "collection_info": null
    },
    {
        "title": "三",
        "author": "王梵志",
        "content": "兄弟相怜爱，同生莫异居。\n为人欲得别，（「人」，伯三六五六卷作「若」。\n）此则是兵奴。\n。",
        "dynasty": "唐",
        "collection_info": null
    },
    {
        "title": "四",
        "author": "王梵志",
        "content": "好事须相让，恶事莫相堆。\n（「堆」，伯二八四二卷作「推」。\n）{亻|口/工}（郑校本作「但」。\n）能辨此意，祸去福招来。\n（「招来」，斯三三九三卷作「将来」。\n）。",
        "dynasty": "唐",
        "collection_info": null
    },
    {
        "title": "五",
        "author": "王梵志",
        "content": "昔日田真「分」，（「分」，据伯三五五八卷补。\n）庭荆当即衰。\n平章却不异，其树復还滋。\n（「復」伯三七一六、伯三六五六卷作「重」。\n）。",
        "dynasty": "唐",
        "collection_info": null
    },
    {
        "title": "六",
        "author": "王梵志",
        "content": "孔怀须敬重，同气并连枝。\n不见恆山鸟，孔子恶闻离。",
        "dynasty": "唐",
        "collection_info": null
    },
    {
        "title": "七",
        "author": "王梵志",
        "content": "兄弟宝难得，（「宝」，张锡厚录作「实」。\n）他人不可嗔。\n（「嗔」，伯三五五八、斯三三九三卷作「亲」。\n）{亻|口/工}（关校本作但。\n）寻庄子语，手足断难论。\n（「断」，伯三五五八卷作「但」。\n）。",
        "dynasty": "唐",
        "collection_info": null
    },
    {
        "title": "八",
        "author": "王梵志",
        "content": "尊人相逐出，子莫向前行。\n识事须相逢，（「须相逢」，伯三六五六、伯二八四二卷作「相逢见」。\n）情知乏礼生。",
        "dynasty": "唐",
        "collection_info": null
    },
    {
        "title": "九",
        "author": "王梵志",
        "content": "尊人共客语，侧立在傍听。\n莫向前头闹，喧乱作鵶鸣。",
        "dynasty": "唐",
        "collection_info": null
    },
    {
        "title": "十",
        "author": "王梵志",
        "content": "主人无床枕，坐旦捉㺃（郑本作「狗」。\n）狐。\n（「狐」，项楚校作「亲」。\n）莫学痛才汉，（「痛才汉」，伯三七一六、伯三六五六、伯三三九三卷作「庸才汉」，伯二八四二卷作「用庸汉」。\n）无事弃他门。\n（「弃他门」，伯三六五六卷作「去他门」，伯二八四二卷作「寻他朋」。\n）。",
        "dynasty": "唐",
        "collection_info": null
    },
    {
        "title": "十一",
        "author": "王梵志",
        "content": "立身行孝道，有事莫为●。\n（「有事」，伯三五五八、伯三七一六卷作「省事」。\n）行使长无过，（「行使」，伯三六五六卷作「但使」，伯三七一六卷作「但知」，斯三三九三卷作「但能」。\n）耶孃高枕眠。\n。",
        "dynasty": "唐",
        "collection_info": null
    },
    {
        "title": "十二",
        "author": "王梵志",
        "content": "耶孃行不正，不事任依从。\n（「不事」，伯三七一六、斯三三九三卷作「万事」。\n）打駡但知默，（「默」，伯二八四二卷作「恩」。\n）无应即是能。",
        "dynasty": "唐",
        "collection_info": null
    },
    {
        "title": "十三",
        "author": "王梵志",
        "content": "尊人嗔约束，共语莫江降。\n（「江降」，伯三七一六卷作「江绛」，伯三六五六卷作「{马工}{马降}」，张锡厚疑应作「𤢐𤝷」。\n）纵有些些理，无烦说矩（郑校本云似应作短长。\n〖「矩长」，伯三七一六卷作「短长」。\n〗）。",
        "dynasty": "唐",
        "collection_info": null
    },
    {
        "title": "十四",
        "author": "王梵志",
        "content": "有事须相问，平章莫自专。\n和同相用语，莫取妇儿言。",
        "dynasty": "唐",
        "collection_info": null
    },
    {
        "title": "十五",
        "author": "王梵志",
        "content": "耶孃年七十，不得远东西。\n出后倾危起，（「起」，伯三五五八、伯三七一六、斯三三九三卷作「去」。\n）元知儿故违。\n（「故违」，伯三六五六卷作「固违」。\n）。",
        "dynasty": "唐",
        "collection_info": null
    },
    {
        "title": "十六",
        "author": "王梵志",
        "content": "耶孃绝年迈，不得离傍边。\n晓夜专看待，（「看待」，伯三六五六卷作「看侍」。\n）仍须省睡眠。\n（「省睡眠」，斯三三九三卷作「更省眠」。\n）。",
        "dynasty": "唐",
        "collection_info": null
    },
    {
        "title": "十七",
        "author": "王梵志",
        "content": "四大乖和起，诸方请疗医。\n（「请」，伯三五五八、伯三七一六、伯三六五六卷作「早」。\n）长病煎汤药，求神觅好师。",
        "dynasty": "唐",
        "collection_info": null
    },
    {
        "title": "十八",
        "author": "王梵志",
        "content": "亲中除父母，兄弟更无过。\n有莫相轻贱，无时始认他。",
        "dynasty": "唐",
        "collection_info": null
    },
    {
        "title": "十九",
        "author": "王梵志",
        "content": "主人相屈至，客莫先入门。\n若是尊人处，临时自朾门。\n（「朾」，伯三六五六卷作「打」。\n）。",
        "dynasty": "唐",
        "collection_info": null
    },
    {
        "title": "二十",
        "author": "王梵志",
        "content": "亲家会宾客，在席有尊卑。\n诸人未下筯，不得在前椅。\n（一本作㨳）。\n。",
        "dynasty": "唐",
        "collection_info": null
    },
    {
        "title": "二一",
        "author": "王梵志",
        "content": "亲还同席坐，[知]卑莫上头（此句原本脱一字，一本作「知卑莫上头」）。\n（「知」，据伯三五五八、伯三七一六、伯三六五六卷补。\n）忽然人{火在}责，（「{火在}」，斯三三九三卷作「怪」，伯三五五八卷作「乖」。\n）可不众中羞。",
        "dynasty": "唐",
        "collection_info": null
    },
    {
        "title": "二二",
        "author": "王梵志",
        "content": "尊人立莫坐，赐坐莫背人。\n存坐无方便，（「存坐」，伯三六五六卷作「罇坐」，张锡厚拟作「蹲坐」。\n郭祖怡谓「存」为「𨀛」省形存声字。\n）席上被人嗔。",
        "dynasty": "唐",
        "collection_info": null
    },
    {
        "title": "二三",
        "author": "王梵志",
        "content": "尊人对客饮，卓立莫东西。\n（「卓立」，斯三三九三卷作「侧立」。\n）使唤须依命，弓身莫不齐。\n（「弓身」，伯三五五八、伯三六五六、斯四六六九卷作「躬身」。\n）。",
        "dynasty": "唐",
        "collection_info": null
    },
    {
        "title": "二四",
        "author": "王梵志",
        "content": "尊人与须（一本作「酒」。\n）吃，即把莫推辞。\n性少由方便，圆隔（一本作「融」。\n）莫遣（一本作「遗」。\n）知。",
        "dynasty": "唐",
        "collection_info": null
    },
    {
        "title": "二五",
        "author": "王梵志",
        "content": "尊人同席饮，不问莫多言。\n纵有文章好，留将余处宣。",
        "dynasty": "唐",
        "collection_info": null
    },
    {
        "title": "二六",
        "author": "王梵志",
        "content": "巡来莫多饮，性少自须监。\n勿使闻狼相，（一本作「使勿闻狼狈」。\n）交他诸客嫌。",
        "dynasty": "唐",
        "collection_info": null
    },
    {
        "title": "二七",
        "author": "王梵志",
        "content": "坐见人来起，尊亲尽远迎。\n无论贫与富，一概惣须平。",
        "dynasty": "唐",
        "collection_info": null
    },
    {
        "title": "二八",
        "author": "王梵志",
        "content": "黄金未是宝，学问胜珠珍。\n丈夫无伎艺，（「伎艺」，伯三六五六、斯四六六九作「才艺」。\n）虚霑一世人。",
        "dynasty": "唐",
        "collection_info": null
    },
    {
        "title": "二九",
        "author": "王梵志",
        "content": "养子莫徒使，先教懃读书。\n说朝乘驷马，还得似相如。",
        "dynasty": "唐",
        "collection_info": null
    },
    {
        "title": "三十",
        "author": "王梵志",
        "content": "欲得儿孙孝，无过教及身。\n一朝千度打，有罪更须嗔。",
        "dynasty": "唐",
        "collection_info": null
    },
    {
        "title": "三一",
        "author": "王梵志",
        "content": "养儿从少打，（「少」，伯三五五八、伯三七一六、伯三六五六卷作「小」。\n）莫道怜不笞。\n长大欺父母，后迴（一本作「悔」。\n）定无鱼。\n（一本作「疑」。\n）。",
        "dynasty": "唐",
        "collection_info": null
    },
    {
        "title": "三二",
        "author": "王梵志",
        "content": "男年七十八，（一本作「十七八」。\n）莫遣倚街衢。\n若不行奸盗，相构即榻（一本作「摺」）蒲。\n（「榻蒲」，张锡厚改作「樗蒲」。\n）。",
        "dynasty": "唐",
        "collection_info": null
    },
    {
        "title": "三三",
        "author": "王梵志",
        "content": "有儿欲娶妇，须择大家儿。\n纵使无姿首，终成有礼仪。\n（「终成」，伯三六五六、斯四六六九卷作「终身」。\n）。",
        "dynasty": "唐",
        "collection_info": null
    },
    {
        "title": "三四",
        "author": "王梵志",
        "content": "有女欲嫁娶，不用绝高门。\n但得身超后，（「超」，戴密微校作「绍」。\n「后」，项楚校作「俊」。\n）银财惣莫论。",
        "dynasty": "唐",
        "collection_info": null
    },
    {
        "title": "三五",
        "author": "王梵志",
        "content": "欲得依（一本作「于」。\n）身吉。\n无过作是非。\n（一本作「莫作非」）。\n但知牢闭口，祸去阿你（一本作埿。\n）来。\n（「阿你来」，斯二七一○、斯三三九三、伯四○九四卷作「阿宁来」，伯三五五八、伯三六五六卷作「自然离」。\n）。",
        "dynasty": "唐",
        "collection_info": null
    },
    {
        "title": "三六",
        "author": "王梵志",
        "content": "饮酒妨生敬，（一本作「计」。\n）榻（一本作樗。\n）蒲必破家。\n但看此等色，不久作穷查。\n（本作「茶」。\n）。",
        "dynasty": "唐",
        "collection_info": null
    },
    {
        "title": "三七",
        "author": "王梵志",
        "content": "见恶须藏掩，知贤中华讚阳。\n（「唯」，伯三五五八作「为」。\n「阳」，项楚校作「扬」。\n）但（一本作「若」。\n）能依此语，秘密立身方。",
        "dynasty": "唐",
        "collection_info": null
    },
    {
        "title": "三八",
        "author": "王梵志",
        "content": "借物莫交索，用了送还他。\n损失酬高价，求（一本作我。\n）嗔得也磨。\n（「也磨」，伯三五五八、斯二七一○、伯四○九四卷作「也摩」，斯四六六九卷作「夜摩」。\n）。",
        "dynasty": "唐",
        "collection_info": null
    },
    {
        "title": "三九",
        "author": "王梵志",
        "content": "借物索不得，贷钱不肯还，\n频来论即斗。（「论即斗」，郭祖怡校作「即斗论」。）",
        "dynasty": "唐",
        "collection_info": null
    },
    {
        "title": "四十",
        "author": "王梵志",
        "content": "隣并须来往，借取共交通。\n急缓相慿仗，人生莫不从。\n。",
        "dynasty": "唐",
        "collection_info": null
    },
    {
        "title": "四一",
        "author": "王梵志",
        "content": "长幼同欢（一本作「钦」。\n）敬，称尊莫不尊。\n（一本作「遵」。\n）（「称尊」，斯四六六九、伯四○九四卷作「知尊」。\n「莫不遵」，斯四六六九作「莫不从」。\n）且能行礼乐，乡里自称人。",
        "dynasty": "唐",
        "collection_info": null
    },
    {
        "title": "四二",
        "author": "王梵志",
        "content": "停（一本作「庭」。\n）客勿叱狗{右上加卄}，对客莫频眉。\n供给千余自，（「自」，斯三三九三、斯四六六九卷作「日」。\n）临时请不饥。\n（「临时」，伯三六五六卷作「临歧」，伯三七一六卷作「临政」。\n）。",
        "dynasty": "唐",
        "collection_info": null
    },
    {
        "title": "四三",
        "author": "王梵志",
        "content": "亲客号不疎，（「号不疏」，伯三六五九、斯四六六九卷作「无疏伴」。\n）建唤则须唤。\n（「建唤则须唤」，伯三七一六卷作「来即閗须唤」，伯三五五八、伯三六五六、斯三三九三作「唤即尽须唤」。\n）食食宁且休，只可待他散。",
        "dynasty": "唐",
        "collection_info": null
    },
    {
        "title": "四四",
        "author": "王梵志",
        "content": "为客不呼客，（「不」，伯三六五六卷作「莫」。\n）去必主人嗔。\n欲得能行事，无过莫避人。",
        "dynasty": "唐",
        "collection_info": null
    },
    {
        "title": "四五",
        "author": "王梵志",
        "content": "逢人须敛手，避道莫前荡。\n（一本作「汤」。\n）忽若相衝着，（「忽若」，斯三三九三卷作「忽然」。\n）他{弓|一/虫}（郑本作强。\n）必自伤。",
        "dynasty": "唐",
        "collection_info": null
    },
    {
        "title": "四六",
        "author": "王梵志",
        "content": "恶口深乖礼，条中却没文。\n若能不駡詈，即便是贤人。\n（「即便是」，伯三七一六卷作「即是大」，伯三六五六卷作「却便是」。\n）。",
        "dynasty": "唐",
        "collection_info": null
    },
    {
        "title": "四七",
        "author": "王梵志",
        "content": "见贵当须避，知强远利他。\n（「利」，伯三五五八、伯三六五六卷作「离」。\n）高飞能去纲（按当作「网」。\n）岂得值低罗。",
        "dynasty": "唐",
        "collection_info": null
    },
    {
        "title": "四八",
        "author": "王梵志",
        "content": "结交须择善，非识（一本作谙。\n）莫与心。\n若知管鲍志，还共不分金。\n。",
        "dynasty": "唐",
        "collection_info": null
    },
    {
        "title": "四九",
        "author": "王梵志",
        "content": "恶人相远离，善者近相知。\n纵使大无雨，阴云（一本作「云阴」。\n）自润衣。",
        "dynasty": "唐",
        "collection_info": null
    },
    {
        "title": "五十",
        "author": "王梵志",
        "content": "有德之（一本作「人」。\n）心下，无才意即高。\n但看行滥物，若箇是坚（郑本作「坚」。\n）牢。",
        "dynasty": "唐",
        "collection_info": null
    },
    {
        "title": "五一",
        "author": "王梵志",
        "content": "典使频多扰，（「典使」，伯三七一六、伯三六五六卷作「典吏」。\n）从少（一本作饶。\n）必莫嗔。\n但知多与酒，火{卄又}不欺人。\n（「火{卄又}」，伯三七一六卷作「㺳火」，伯四○九四卷作「火芆」，张锡厚意当作「火艾」。\n）。",
        "dynasty": "唐",
        "collection_info": null
    },
    {
        "title": "五二",
        "author": "王梵志",
        "content": "恶人相触悮，（郑本作「误」。\n）彼（一本作「被」。\n）駡必从饶。\n喻若薗中匪，（「匪」，伯三五五八、伯三七一六、伯三六五六卷作「韭」。\n）由如得雨浇。",
        "dynasty": "唐",
        "collection_info": null
    },
    {
        "title": "五三",
        "author": "王梵志",
        "content": "駡妻早是恶，打妇更无知。\n索强斯得客，可是丈夫儿。",
        "dynasty": "唐",
        "collection_info": null
    },
    {
        "title": "五四",
        "author": "王梵志",
        "content": "有势不烦意，（「烦意」，伯三七一六卷作「须倚」。\n）欺他必自危。\n但看木裏火，出则自烧伊。",
        "dynasty": "唐",
        "collection_info": null
    },
    {
        "title": "五五",
        "author": "王梵志",
        "content": "贫亲须拯济，富眷不烦饶。\n（「烦」，伯三六五六为作「须」。\n）情知苏蜜味，何用更添高。\n（「高」，伯三五五八、伯三七一六、斯二七一○卷作「膏」，伯四○九四卷作「餻」。\n）。",
        "dynasty": "唐",
        "collection_info": null
    },
    {
        "title": "五六",
        "author": "王梵志",
        "content": "有钱莫掣⿰忄霍，（「⿰忄霍」，伯三七一六、伯三六五六卷作「攉」。\n）不得是（一本作「事」。\n）奢华。\n乡裏人儜恶，差科必破家。",
        "dynasty": "唐",
        "collection_info": null
    },
    {
        "title": "五七",
        "author": "王梵志",
        "content": "他贫不得笑，他弱不得欺。\n但看人头数，即须受□□。\n（「但看」二句，伯三六五六卷作「太公未遇日，犹自独钓鱼」。\n末句，项录作「即须受逢迎」。\n）。",
        "dynasty": "唐",
        "collection_info": null
    },
    {
        "title": "五八",
        "author": "王梵志",
        "content": "逢迎莫不安，□□欠二爪。\n（「逢迎」二句，伯三七一六卷作「莫不安瓜肉，鱼吞在腹裏」。\n）□鱼在肠裏，善（郑本作喜。\n）恶有千般。\n（「□鱼」二句，斯五七九四卷作「善恶数千般，人心难可知」。\n）。",
        "dynasty": "唐",
        "collection_info": null
    },
    {
        "title": "五九",
        "author": "王梵志",
        "content": "在乡须下意，为客莫高心。\n相见作先拜，膝下没黄金。\n（「没」，伯三七一六卷作「投」。\n）。",
        "dynasty": "唐",
        "collection_info": null
    },
    {
        "title": "六十",
        "author": "王梵志",
        "content": "贫人莫简弃，有客最须呼。\n但惠封疮药，何愁不奉珠。",
        "dynasty": "唐",
        "collection_info": null
    },
    {
        "title": "六一",
        "author": "王梵志",
        "content": "得言请莫说，有语不须传。\n见事如不见，终身无过{彳|天天/心}。",
        "dynasty": "唐",
        "collection_info": null
    },
    {
        "title": "六二",
        "author": "王梵志",
        "content": "无心莫充保，（「无心」，伯三六五六卷作「无亲」。\n）无事莫作媒。\n（「无事」，伯三七一六卷作「无女」。\n）虽悉乡人意，（「悉」，伯三五五八、伯三六五六、斯三三九三卷作「失」，斯二七一○卷作「识」。\n）终身无害灾。",
        "dynasty": "唐",
        "collection_info": null
    },
    {
        "title": "六三",
        "author": "王梵志",
        "content": "双陆智人戏，园碁出专能。\n（「园」，伯三六五六卷作「围」。\n）解时终不恶，（「时」，斯三三九三卷作「事」。\n）久后与仙通。",
        "dynasty": "唐",
        "collection_info": null
    },
    {
        "title": "六四",
        "author": "王梵志",
        "content": "逢争不须看，见打莫前僞。\n（「僞」，伯三六五六卷作「为」。\n）{扌|厶/贝}即追友胜，（「{扌|厶/贝}」，伯三七一六、伯三六五六作「捐」。\n项楚校作「损」。\n）证能惣不知。\n（「证能」，伯三五五八、伯三七一六、伯三六五六、斯二七一○卷作「能胜」。\n）。",
        "dynasty": "唐",
        "collection_info": null
    },
    {
        "title": "六五",
        "author": "王梵志",
        "content": "立身存笃信，（「存」，斯三三九三卷作「在」。\n）景行胜将金。\n在处人携接，谙知无负心。\n。",
        "dynasty": "唐",
        "collection_info": null
    },
    {
        "title": "六六",
        "author": "王梵志",
        "content": "有恩须报上，得济莫孤恩。\n但看千里井，谁为重来寻。",
        "dynasty": "唐",
        "collection_info": null
    },
    {
        "title": "六七",
        "author": "王梵志",
        "content": "知恩须报恩，有恩莫不更。\n（「更」，伯三五五八、伯三七一六、伯三六五六卷作「报」。\n）[更]在枯井中，（「更」字据伯三五五八卷补。\n）谁能重来救。",
        "dynasty": "唐",
        "collection_info": null
    },
    {
        "title": "六八",
        "author": "王梵志",
        "content": "元得地恩重，（「元」，伯三六五六卷作「先」。\n）酬偿勿使轻。\n一湌何所直，感贺百千倾。\n（「百千倾」，斯三三九三卷作「百千金」，伯三七一六卷作「金百倾」，伯三六五六作「百金倾」。\n）。",
        "dynasty": "唐",
        "collection_info": null
    },
    {
        "title": "六九",
        "author": "王梵志",
        "content": "蒙人惠一恩，终身酬不极。\n若济桒（郑本作桑。\n）下饥，扶论可惜力。\n（「论」，伯三七一六卷作「轮」。\n）。",
        "dynasty": "唐",
        "collection_info": null
    },
    {
        "title": "七十",
        "author": "王梵志",
        "content": "得他一束绢，还他一束罗。\n计时应大重，（「大」，斯三三九三卷作「有」。\n）直为岁年多。",
        "dynasty": "唐",
        "collection_info": null
    },
    {
        "title": "七一",
        "author": "王梵志",
        "content": "贷人五𥐿米，（「𥐿米」，伯三七一六卷作「斗」。\n）送还一硕粟。\n（「硕」，伯三五五八、伯四○九四卷作「石」。\n）算时应有余，剩者充臼直。",
        "dynasty": "唐",
        "collection_info": null
    },
    {
        "title": "七二",
        "author": "王梵志",
        "content": "世间难舍割，无过财色深。\n丈夫须远命，割断闇迷心。",
        "dynasty": "唐",
        "collection_info": null
    },
    {
        "title": "七三",
        "author": "王梵志",
        "content": "煞生最罪重，（「最罪重」，伯三五五八、伯三六五六卷作「罪最重」，伯三七一六卷作「罪甚重」。\n）吃肉亦非轻。\n欲得身长命，无过点续朋。\n（「朋」，伯三七一六卷作「明」。\n）。",
        "dynasty": "唐",
        "collection_info": null
    },
    {
        "title": "七四",
        "author": "王梵志",
        "content": "偷盗须无命，（「须」，伯三七一六、伯三六五六卷作「虽」。\n）侵欺罪更多。\n将他物己用，思量得夜魔。\n（「夜魔」，伯三七一六卷作「也磨」，斯二七一○卷作「也磨」。\n）。",
        "dynasty": "唐",
        "collection_info": null
    },
    {
        "title": "七五",
        "author": "王梵志",
        "content": "邪淫及妄语，知非惣勿作。\n但之依道行，（「之」，伯三五五八、伯三六五六卷作「知」。\n）万里无迷错。",
        "dynasty": "唐",
        "collection_info": null
    },
    {
        "title": "七六",
        "author": "王梵志",
        "content": "吃肉多病报，知者不须湌。\n一朝无谏地，（「谏」，伯三六五六卷作「间」。\n）受罪始知难。",
        "dynasty": "唐",
        "collection_info": null
    },
    {
        "title": "七七",
        "author": "王梵志",
        "content": "饮酒是痴报，如人落粪坑。\n情知有不争，（「争」，伯三五五八、伯三七一六卷作「净」。\n）岂合岸头行。\n（「合」，伯三七一六卷作「不」。\n）。",
        "dynasty": "唐",
        "collection_info": null
    },
    {
        "title": "七八",
        "author": "王梵志",
        "content": "造酒罪甚重，酒肉俱不轻。\n若人不信语，（「语」，伯三七一六、斯二七一○卷作「义」。\n）捡取《日槃经》。\n（「日」，伯三七一六、伯三六五六卷作「湼」。\n）。",
        "dynasty": "唐",
        "collection_info": null
    },
    {
        "title": "七九",
        "author": "王梵志",
        "content": "见埿须避道，莫入污却鞋。\n（「污却鞋」，斯二七一○、斯三三九三卷作「汗脚鞋」。\n）若知己有罪，莫破戒持斋。",
        "dynasty": "唐",
        "collection_info": null
    },
    {
        "title": "八十",
        "author": "王梵志",
        "content": "相交莫嫉妬，相劝莫蛆儜。\n一日无常去，王前罢手行。\n（「罢」，项楚校作「摆」。\n）。",
        "dynasty": "唐",
        "collection_info": null
    },
    {
        "title": "八一",
        "author": "王梵志",
        "content": "见病须慈遐，（「须慈遐」，伯三六五六卷作「须慈慜」，伯三五五八、斯二七一○、斯三三九三、伯四○九四卷作「慈须愍」。\n）诸方速疗医。\n（「速疗」，伯三五五八卷作「早为」，伯三六五六卷作「速为」。\n）若能行此行，大是不思议。\n。",
        "dynasty": "唐",
        "collection_info": null
    },
    {
        "title": "八二",
        "author": "王梵志",
        "content": "经记须平直，心中莫侧斜。\n些些征取利，可可苦他家。",
        "dynasty": "唐",
        "collection_info": null
    },
    {
        "title": "八三",
        "author": "王梵志",
        "content": "布施生生富，（「富」，斯三三九三卷作「福」。\n）悭贪世世贫。\n若人苦悭惜，却却受辛懃。\n（「却却」，戴密微、项楚校作「劫劫」。\n）。",
        "dynasty": "唐",
        "collection_info": null
    },
    {
        "title": "八四",
        "author": "王梵志",
        "content": "忍辱生端正，多嗔作毒虵。\n若人不儜恶，必得上三车。",
        "dynasty": "唐",
        "collection_info": null
    },
    {
        "title": "八五",
        "author": "王梵志",
        "content": "寻常懃念善，（「善」，伯三七一六、斯三三九三卷作「佛」。\n）昼夜受书经。\n（「受」，伯三五五八卷作「爱」。\n）心裏无蛆儜，何愁佛不成。",
        "dynasty": "唐",
        "collection_info": null
    },
    {
        "title": "八六",
        "author": "王梵志",
        "content": "六时长礼忏，日暮广烧香。\n十斋莫使阙，有力煞三场。\n（「三场」，伯三六五六卷作「三长」。\n）。",
        "dynasty": "唐",
        "collection_info": null
    },
    {
        "title": "八七",
        "author": "王梵志",
        "content": "持戒须含忍，长斋不得嗔。\n莫随风火性，参羞悮（郑本作「误」。\n）煞人。\n（「羞」，斯三三九三卷作「差」。\n）。",
        "dynasty": "唐",
        "collection_info": null
    },
    {
        "title": "八八",
        "author": "王梵志",
        "content": "逢师须安拜，（「礼拜」，伯三七一六卷作「顶礼」。\n）过道向前行。\n（「过」，伯三六五六卷作「遇」。\n「行」，伯三七一六、伯三六五六卷作「参」。\n）莫生多别相，（「多别相」，伯三六五六卷作「离别想」。\n项楚校「多」为「分」。\n）见过不知南。\n（「知南」，伯三七一六、伯三六五六卷作「和南」。\n伯三五五八卷此句作「相见过不知」。\n）。",
        "dynasty": "唐",
        "collection_info": null
    },
    {
        "title": "八九",
        "author": "王梵志",
        "content": "闻钟身须侧，卧转莫前眠。\n（「前」，伯三六五六卷作「缠」。\n）万一无常去，免至狱门边。\n（「边」，伯三六五六卷作「前」。\n）。",
        "dynasty": "唐",
        "collection_info": null
    },
    {
        "title": "九十",
        "author": "王梵志",
        "content": "师僧来乞食，必莫惜家尝。\n（「尝」，伯三六五六卷作「常」。\n）布施无边福，来生不少粮。",
        "dynasty": "唐",
        "collection_info": null
    },
    {
        "title": "九一",
        "author": "王梵志",
        "content": "家贫从力贷，不得懒乖佣。\n（「佣」，伯四○九四卷作「慵」。\n）但知懃作福，衣食自然丰。",
        "dynasty": "唐",
        "collection_info": null
    },
    {
        "title": "九二",
        "author": "王梵志",
        "content": "恶事惣须弃，（「弃」，伯三六五六、伯四○九四卷作「去」。\n）善事莫相违。\n知意求妙法，必得见如来。\n（按以上为原卷王梵志诗第一卷。\n）。",
        "dynasty": "唐",
        "collection_info": null
    },
    {
        "title": "九三",
        "author": "王梵志",
        "content": "吾有十亩田，种在南山坡。\n青松四五树，绿豆西三窠。",
        "dynasty": "唐",
        "collection_info": null
    },
    {
        "title": "九四",
        "author": "王梵志",
        "content": "热即池中浴，凉便岸上歌。\n遨游自取足，谁能奈我何？\n（以上二首，应合为一首。\n）。",
        "dynasty": "唐",
        "collection_info": null
    },
    {
        "title": "九五",
        "author": "王梵志",
        "content": "我见那汉死，肚裏热如火。\n不是惜那汉，恐畏还到我。",
        "dynasty": "唐",
        "collection_info": null
    },
    {
        "title": "九六",
        "author": "王梵志",
        "content": "我有一方便，价值百疋练。\n相打长伏弱，（「长伏」，原卷作「长取」，张锡厚改为「常服」。\n）至死不入县。",
        "dynasty": "唐",
        "collection_info": null
    },
    {
        "title": "九七",
        "author": "王梵志",
        "content": "共受虚假身，共禀太虚气。\n死去虽更生，迴来尽不记。\n以此好寻思，万事淡无味。\n慰俗不如心，时时一倒醉。\n。",
        "dynasty": "唐",
        "collection_info": null
    },
    {
        "title": "九八",
        "author": "王梵志",
        "content": "草屋足风尘，床无破毡卧。\n客来且唤入，地铺稿荐坐。\n家裏元无炭，柳麻且吹火。\n白酒瓦钵藏，（「藏」，项楚校作「盛」。\n）铛子两脚破。\n鹿脯三四条，石盐五六课。\n（「课」，项楚、蒋绍愚校作「颗」。\n）看客只宁馨，从你痛笑我。\n（案以上六首录自郑振铎本拾遗。\n为王梵志诗原卷第三卷。\n惜不全。\n）。",
        "dynasty": "唐",
        "collection_info": null
    },
    {
        "title": "九九",
        "author": "王梵志",
        "content": "欺诳得钱君莫羡，得了却是输他便。\n来生报答甚分明，只是换头不识面。",
        "dynasty": "唐",
        "collection_info": null
    },
    {
        "title": "一○○",
        "author": "王梵志",
        "content": "多置庄田广修宅，四邻买尽犹嫌窄。",
        "dynasty": "唐",
        "collection_info": null
    },
    {
        "title": "一○一",
        "author": "王梵志",
        "content": "造作庄田犹未已，堂上哭声身已死。\n哭人尽是分钱人，口哭元来心裏喜。",
        "dynasty": "唐",
        "collection_info": null
    },
    {
        "title": "一○二",
        "author": "王梵志",
        "content": "众生头兀兀，堂住无明窟。\n心裏为欺谩，口中佯念佛。",
        "dynasty": "唐",
        "collection_info": null
    },
    {
        "title": "一○三",
        "author": "王梵志",
        "content": "世无百年人，强作千年调。\n（《分门古今类事》卷三引《南史》引此诗，「强」作「拟」，「年」作「岁」，「打」作「以」，「限」作「关」。\n）打铁作门限，鬼见拍手笑。",
        "dynasty": "唐",
        "collection_info": null
    },
    {
        "title": "一○四",
        "author": "王梵志",
        "content": "劝君休杀命，背面披生嗔。\n吃他他吃汝，循环作主人。",
        "dynasty": "唐",
        "collection_info": null
    },
    {
        "title": "一○五",
        "author": "王梵志",
        "content": "他人骑大马，我独跨驴子。\n回顾担柴汉，心下较些子。",
        "dynasty": "唐",
        "collection_info": null
    },
    {
        "title": "一○六",
        "author": "王梵志",
        "content": "家有梵志诗，生死免入狱。\n不论有益事，且得耳根熟。",
        "dynasty": "唐",
        "collection_info": null
    },
    {
        "title": "一○七",
        "author": "王梵志",
        "content": "白纸书屏风，客来即与读。\n空饭手捻盐，亦胜设酒肉。\n（案以上八首并载费衮《梁溪漫志》卷十。\n今从知不足斋本录出之。\n以上九首除「他人骑大马」一首外，皆见《云溪友议》卷下。\n「欺诳得钱君莫羡」一首，《全唐诗续补遗》卷二据《鑑诫录》卷十收录，今删去。\n异文录如次：二句「得了却」作「究竟还」，三句作「不信但看槽上驴」，四句「换」作「改」。\n）（〖1〗费衮《梁溪漫志》卷十：「山谷以茅季伟事。\n亲引梵志『飜袜』之句，人喜道之。\n予尝见梵志数颂，词朴而理到，今于此。\n其一曰：『欺诳得钱君莫羡。\n……』又曰：……」）。",
        "dynasty": "唐",
        "collection_info": null
    },
    {
        "title": "一○八",
        "author": "王梵志",
        "content": "梵志翻着袜，人皆道是错。\n乍可剌你眼，不可隐我脚。\n（《全唐诗续补遗》卷二据《诗话总龟后集》四三引山谷语收此诗。\n文字同，今删去。\n《林间录》卷下引此诗，「乍可」作「宁可」。\n）。",
        "dynasty": "唐",
        "collection_info": null
    },
    {
        "title": "一○九",
        "author": "王梵志",
        "content": "城外土馒头，馅草在城裏。\n一人吃一个，莫嫌没滋味。\n（此诗又见《冷斋夜话》卷十、《苕溪渔隐丛话前集》卷五六、《诗话总龟》卷三九引《东坡诗话》、《云卧纪谭》等书。\n）（以上二首黄庭坚引梵志诗。\n）（〖1〗案以上诸诗，郑振铎辑本并收之。\n）。",
        "dynasty": "唐",
        "collection_info": null
    },
    {
        "title": "道情诗",
        "author": "王梵志",
        "content": "我昔未生时，冥冥无所知。\n天公强生我，生我復何为？\n无衣使我寒，无食使我饥。\n还你天公我，还我未生时。\n（此首唐释皎然《诗式》卷一《跌宕格二品·骇俗》中引之，郑辑本未收。\n）（〖1〗《全唐诗编剧补遗》卷二据《云溪友议》收此诗，今删去。\n异文录如次：首句作「天公未生我」，三句「强」作「忽」，五句「使」作「遣」，六句「使」作「遣」，六句「使」作「令」，七句「你」作「尔」。\n）。",
        "dynasty": "唐",
        "collection_info": null
    },
    {
        "title": "倖门（题拟）",
        "author": "王梵志",
        "content": "倖门如鼠穴，也须留一箇。\n若还都塞了，好处却穿破。\n（此首见陈岩肖《庚溪诗话》卷下。\n郑辑本亦未收。\n）（〖1〗陈岩肖《庚溪诗话》卷下：「王梵志诗曰：『倖门如鼠穴，……好处却穿破。\n』此言近乎曹相国所谓以狱市为寄也。\n」〖2〗《太平广记》卷八十二引《史遗》：「王梵志，卫州黎阳人也。\n黎阳城东十五里，有王德祖，当隋文帝时，家有林檎树，生瘿大如斗。\n经三年，朽烂，德祖见之，乃剖其皮，遂见一孩儿抱胎而□。\n德祖收养之。\n至七岁，能语，曰：『谁人育我？復何姓名？』德祖具以实语之，因名林木梵天，〖「因名林木梵天」，明钞本《太平广记》作「因曰：『双木曰梵，名曰梵天。\n』」语意稍长。\n〗后改曰梵志。\n曰：『王家育我，可姓王也。\n』梵志乃作诗示人，甚有义旨。\n」〖3〗杨慎《升庵诗话》卷四引唐释道世《法苑珠林》：「梵志出家，白首而归，邻人见之，曰：『昔人尚存乎？\n』梵志曰：『吾犹昔人，非昔人也。\n』」按丁福保《历代诗话续编》亦载之，见第十三册「吾犹昔人」条。\n）。",
        "dynasty": "唐",
        "collection_info": null
    },
    {
        "title": "早春泛镜湖",
        "author": "宋之问",
        "content": "漾舟喜湖广，湖广趣非一。\n愉目野载芜，清心山更出。\n孤烟昼藏火，薄暮朝开日。\n但爱春光迟，不觉舟行疾。\n归雁空间尽，流莺花际失。\n远情自此多，景霁风物和。\n芦人收晚钓，棹女弄春歌。\n野外寒事少，湖间芳意多。\n杂花因烂熳，暄柳日逶迤。\n为客顿逢此，于思柰若何？\n（此诗见《永乐大典》卷二二六七「六模」「湖」字「镜湖」条。\n〖二函二十册〗）。",
        "dynasty": "唐",
        "collection_info": null
    },
    {
        "title": "题谢处士山斋",
        "author": "宋之问",
        "content": "那有唐年客，青山独闭门。\n云泉一少事，琴史皆忘喧。\n在浚人犹絷，迁乔友未言。\n不知幽谷草，何意老王孙？\n（此诗见《永乐大典》卷二五三九「七皆」「斋」字「山斋」条。\n〖三函三十册〗）。",
        "dynasty": "唐",
        "collection_info": null
    },
    {
        "title": "过中书元舍人山斋",
        "author": "宋之问",
        "content": "元侯松子宾，寓此掖垣职。\n移疾多暇豫，孤斋恣闲息。\n修径接大野，重峦跨南北。\n具物芬荣时，登攀各可极。\n林间百鸟变，郊外千花织。\n秦岭似云横，周原如黛饰。\n洛中昔游衍，常闻故园忆。\n清言尽场圃，嘉话数耘植。\n梦想恒载驰，松篁若旧识。\n酒情忽无限，琴意忻有得。\n更阅青溪诗，逾励丹霞食。\n贵者日已远，幸君惠容色。\n朅来休颍阳，任予孤且直。\n（同前见《大典》卷二五三九。\n）。",
        "dynasty": "唐",
        "collection_info": null
    },
    {
        "title": "嵩南山九里旧鹊村作",
        "author": "宋之问",
        "content": "弊庐接箕颍，北望嵩山隅。\n兹岭雄且秀，綵翠横天衢。\n家世事灵岳，嵒栖安敢渝。\n从俗因迹化，归静知心愚。\n上违先人训，下怜菲薄躯。\n自问何功业，谬与贤俊俱。\n执覊翊龙羽，秉笔游鸿都。\n尸禄负诸己，日使田园芜。\n常恐白云意，溘尽黄埃涂。\n妙年负恩德，欲去何踟蹰？\n明主本尚道，黄屋均蓬壶。\n饮惠可冥分，归事烧金鑪。\n（此诗见《永乐大典》卷三五八○「九真」「村」字「旧鹊村」条。\n〖五函五十册〗）。",
        "dynasty": "唐",
        "collection_info": null
    },
    {
        "title": "敬和吏部韦郎中庭前朱槿之作",
        "author": "宋之问",
        "content": "日给当轮满，星郎伏奏旋。\n犹纡起草思，更有落花篇。\n气与香衣杂，光侵画壁然。\n徒闻赋君子，无以和神仙。\n（此诗见《分门纂类唐歌诗》残本第六册《草木虫鱼类》卷五。\n）。",
        "dynasty": "唐",
        "collection_info": null
    },
    {
        "title": "",
        "author": "王勔",
        "content": "。",
        "dynasty": "唐",
        "collection_info": null
    },
    {
        "title": "山名",
        "author": "王勔",
        "content": "丽景斜中峤，晴华泛晚春。\n琴声抽楚雪，歌曲下梁尘。\n倾盖雕炎远，班荆密契新。\n方承绮□暮，烟上洛桥□。\n（见影印本《新编纂图书类要事林广记》卷七。\n）。",
        "dynasty": "唐",
        "collection_info": null
    },
    {
        "title": "太平兴龙寺（题拟）",
        "author": "崔融",
        "content": "昨度[匡]（厈）山下，春莺晓弄稀。\n今来[湓]（盆）水曲，秋鴈晚行飞。\n国有文皇召，人惭谪传归。\n迴行过梵塔，历览遍吴畿。\n杏树栽时久，莲花刻处微。\n南溪雨飒飒，东岘日辉辉。\n瀑溜天童捧，香炉法众围。\n烟云随道路，莺鹤远骖騑。\n远上灵仪肃，生公谈柄挥。\n一兹观佛影，暂欲罢朝衣。\n（此诗见《永乐大典》卷六六九九「十八阳」「江」字〖七函、六十四册〗。\n）（按《永乐大典》卷六六九九「九江府」十一「寺院」引《江州志》。\n「太平兴龙寺在虎溪，本晋东林寺。\n太元九年桓伊置，法师慧远道场也。\n」又引《元一统志》：「东林禅寺，《旧志》载在州境，晋武帝太和十年建，唐号太平兴龙寺，最为庐山之古剎，寺有慧远袈裟。\n」《江州志》又谓寺有刘孝绰、孟浩然、李白、崔融、钱起、裴休、皇甫冉、杜荀鹤及乐天之诗。\n此诗即自所引录出。\n〖1〗《吉石庵丛书》影印日本藏古钞陈舜俞《庐山记》卷四收此诗，题作《游东林寺》。\n首句作「昨度匡山下」，第三句作「今来湓水曲」，均可订《大典》之误，兹据改。\n第十五句作「烟霞随道路」。\n又诗后附跋云：「元和十三年二月二十九日，曾孙朝散大夫使持节江州诸军事江州刺史上柱国清河县开国男赐紫金鱼袋能再刊勒。\n」）。",
        "dynasty": "唐",
        "collection_info": null
    },
    {
        "title": "宝名",
        "author": "崔融",
        "content": "□城烟雨霁，□苑物华滋。\n池连金水白，人契玉山时。\n珠浦荷如盖，铜街树似帷。\n琴歌待明月，丹石有深期。\n（此诗见影印本《新编纂图增类羣书类要事林广记》卷七。\n本诗所缺二字，原本较模糊。\n首句缺字似为「鼎」字，次句缺字，右边为「圭」形，左边已难辨认，疑应为「桂」字。\n）。",
        "dynasty": "唐",
        "collection_info": null
    },
    {
        "title": "五言夏日游神泉诗（幷序）",
        "author": "韦元旦",
        "content": "闻有濠梁地，驾言幷四美。\n契冥邀异迹，胜会不延晷。\n涧响若琴中，泉华疑镜裏。\n形随员月正，制逐规虹起。\n澡流莹丹心，跂石凉玉趾。\n近焉将安适？行当润蒙氾。\n（此诗见《金石萃编》卷六十一。\n）（按诗题下原署「美原县尉韦元旦字烜」，碑刻文字系尹元凯所书。\n）。",
        "dynasty": "唐",
        "collection_info": null
    },
    {
        "title": "五言夏日游神泉诗",
        "author": "贾言淑",
        "content": "词人拥高节，狎异寻幽赏。\n𧯆险洞深涧，皦镜鲧无象。\n形随澡魄员，气逐非烟上。\n徙谷萦新溜，分溪疏旧壤。\n冥功兆□□，効奇灵既往。\n共漱□□清，超然□□想。\n（见《金石萃编》卷六十一。\n〖此诗又见孙星衍《续古文苑》卷四，第五句作「形随随满魄鼎」；第九句所缺二字，下一字作「即」；第十一句缺二字之上一字，《金石萃编》存左半边，作「马」形，《续古文苑》作「鸣」。\n〗）（按是刻次韦元旦诗后，原署「主簿贾言淑」，书者体会为尹元凯。\n）。",
        "dynasty": "唐",
        "collection_info": null
    },
    {
        "title": "",
        "author": "尹元凯",
        "content": "。",
        "dynasty": "唐",
        "collection_info": null
    },
    {
        "title": "五言同韦子斿神泉诗（幷序）",
        "author": "尹元凯",
        "content": "桐坂疏抱𦉥，昆丘落县米。\n岂如中辅邑，迸泉毓为醴。\n气高灵洮作，润洽冲务启。\n月潭信玲珑，霞溜几清泚？\n湝湝上善用，的的烦虑洗。\n君子怀淡交，相从涧之底。\n（见《金石萃编》卷六十一。\n序中原缺一字，据《续古文苑》卷四补。\n）（按此诗快乐序在韦元旦、贾言淑诗刻之碑阴，诗前署书者之名曰「大唐裕明子书」，题下署诗序作者之名曰「云阳主簿明台子徐彦伯字光」，诗后署诗作者之名曰「裕明子河间尹元凯字戫」。\n望又按史称徐彦伯名洪，以字显，据碑，知实名彦伯而字光也。\n彦伯于武后垂拱间为云间主簿，屡迁给事中，预修《三教珠英》，历修文馆学士、工部侍郎、太子宾客而卒。\n）。",
        "dynasty": "唐",
        "collection_info": null
    },
    {
        "title": "",
        "author": "温翁念",
        "content": "。",
        "dynasty": "唐",
        "collection_info": null
    },
    {
        "title": "五言同韦子斿神泉诗",
        "author": "温翁念",
        "content": "闻君泉壑幽，俯裂频阳趾。\n及我性情狎，遥轻武陵涘。\n欿窞明月制，沮𣹤凉风起。\n朋来想辟雝，日去疑蒙汜。\n列坐殊满腹，扬清非洗耳。\n髣髴参石斿，淡焉适真理。\n（见《金石萃编》卷六十一。\n）（〖1〗此诗列尹元凯诗刻之后，署作者之名曰「左司郎中温翁念字敬祖」，书者亦为尹元凯。\n据《新唐书》卷七十二中《宰相世系表》载翁念为彦博之孙，官大仆少卿。\n此碑署衔左司郎中，盖武后垂拱间仕历也。\n）。",
        "dynasty": "唐",
        "collection_info": null
    },
    {
        "title": "五言同韦子斿神泉诗",
        "author": "李鹏",
        "content": "昔日鸣絃地，今闻生涧水。\n灵潜敝政余，润发雕文始。\n滴滴流珠散，渟渟明月止。\n善香怀若人，淡交挹君子。\n镜澈无纤翳，天清涤烦滓。\n虚忝神僊台，何由弄风晷？\n（见《金石萃编》卷六十一。\n）（〖1〗诗刻次温翁念一诗后，署作者之名曰「天官员外郎李鹏字至远」，亦尹元凯所书。\n碑末纪年曰「垂拱四年龙集戊子四月戊□」，盖公元六八八年也。\n）。",
        "dynasty": "唐",
        "collection_info": null
    },
    {
        "title": "",
        "author": "光温古",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "光温古",
        "content": "锦色阳川后，丝雨降桐乡。\n（〖1〗句见《金石萃编》卷六十五「唐二十五」。\n按此诗句幷下赵不为、王铉、成公简、李大宝诸人诗句均刻在《卫州共城县百门陂碑铭》之碑阴，或乞雨，或喜晴，皆摘取两句，不得见其全为可惜耳。\n又此诗句前有记事，略谓长安二年〖公元七○二年〗夏五月，州符下县祈雨。\n六月一日先祈社稷，遍祈山川，其时西北山顶，有云团团而上，雷起岩突，电发𡓜蕃，须臾之间，降雨一境。\n父老光温古上诗贺公曰〖句不重录〗云云。\n望按记事中所称上诗贺公，公，盖指灵源公，为当地民间所祠神名。\n）。",
        "dynasty": "唐",
        "collection_info": null
    },
    {
        "title": "句",
        "author": "赵不为",
        "content": "调弦敷广西惠，济物被深仁。\n（〖1〗句列光温古祈雨诗句后。\n曰「五𠥱〖月〗十〖乙〗〖日〗，前南岳斋郎赵不为诗曰。\n〖句不重录〗」望按：《全唐文》为四○一有赵不为文。\n）。",
        "dynasty": "唐",
        "collection_info": null
    },
    {
        "title": "又句",
        "author": "赵不为",
        "content": "晴晖疑兆梦，甘液类随车。\n（〖1〗句列于此碑碑阴之末，曰：「赵不为《喜晴》诗曰〖句不重录〗云云。」\n）。",
        "dynasty": "唐",
        "collection_info": null
    },
    {
        "title": "句",
        "author": "王坚",
        "content": "良宰多忧悯，虔诚谒庶神。\n（〖1〗句次赵不为祈雨诗句后，曰「七𠥱〖月〗廿三〖乙〗〖日〗，文林郎王坚诗曰〖句不重录〗」云云。\n）。",
        "dynasty": "唐",
        "collection_info": null
    },
    {
        "title": "句",
        "author": "王铉",
        "content": "雨似随车至，云疑逐盖飞。\n（〖1〗句次王坚诗句后，曰「文林郎王铉诗曰〖句不重录〗」云云。\n按唐有两王铉，《全唐文》卷七九一收王铉文二篇，乃大中时处士，此则长安间人。\n）。",
        "dynasty": "唐",
        "collection_info": null
    },
    {
        "title": "句",
        "author": "成公简",
        "content": "随轩感仁惠，应日（原作〖乙〗）洒甘滋。\n（〖1〗句次王铉诗句后，曰「武圣〖原作●〗县尉成公简诗曰〖句不重录〗云云。」\n）。",
        "dynasty": "唐",
        "collection_info": null
    },
    {
        "title": "句",
        "author": "李大宝",
        "content": "阳耀求便洒，阴霖请復晴。\n（〖1〗句次成公简诗句后，曰「成均进士李大宝《贺晴诗》曰〖句不重录〗云云。」\n）。",
        "dynasty": "唐",
        "collection_info": null
    },
    {
        "title": "",
        "author": "马友鹿",
        "content": "。",
        "dynasty": "唐",
        "collection_info": null
    },
    {
        "title": "早春陪敕麻先生（慈力）祭岳（久视二年。见《山左金石志》卷十二，亦见《金石萃编》卷五十三。此诗《全唐诗》卷八百八十七补遗卷载之，作者马令，注曰」失名「。今按《山左金石志》署作者曰「行博城县令马友鹿」，则其名固未失也。诗同，不重出，校其异文如下：第三句「鞭挞造神鬼」，「造」《全唐诗》作「走」。五句「忽下元洲使」，「元洲」，《全唐诗》作「袁州」。六句「来赴紫洞前」，「赴」，《全唐诗》作「游」。八句「白鹤怪时还」，「怪」，《全唐诗》阙；「还」，作「年」。十一句「岩风半山水」，「岩」，《全唐诗》阙。十二句",
        "author": "马友鹿",
        "content": "空。",
        "dynasty": "唐",
        "collection_info": null
    },
    {
        "title": "赠崔十娘",
        "author": "张鷟",
        "content": "自隐多姿则，欺他独自眠。\n故故将纤手，时时弄小絃。\n耳闻犹气绝，眼见若为怜。\n从渠痛不肯，人更别求天。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "敛笑偷残靥，含羞露半唇。\n一眉犹叵耐，双眼定伤人。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "梦中疑是实，觉后忽非真。\n诚知肠欲继，穷鬼故调人。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "未必由诗得，将诗故表怜。\n闻渠掷入火，定是欲相然。\n。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "心虚不可测，眼细强关情。\n迴身已入抱，不见有娇声。",
        "dynasty": "唐",
        "collection_info": null
    },
    {
        "title": "咏𡱈",
        "author": "张鷟",
        "content": "眼似星初转，眉如月欲渭。\n先须捺后脚，然后勒前腰。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "忽然心裏爱，不觉眼中怜。\n未关双眼曲，直是寸心偏。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "旧来心使眼，心思眼剩（《唐人小说》本作即。\n）传。\n由心使眼见，眼亦共心怜。",
        "dynasty": "唐",
        "collection_info": null
    },
    {
        "title": "咏刀子",
        "author": "张鷟",
        "content": "自怜胶漆重，相思意不穷。\n不惜尖头物，终日在皮中。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "向来知道径，生平不忍欺。\n但令守行迹，何用数围碁。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "千金此处有，一笑待渠为。\n不望全露齿，请为暂嚬眉。",
        "dynasty": "唐",
        "collection_info": null
    },
    {
        "title": "咏破铜熨斗",
        "author": "张鷟",
        "content": "若冷头面在，生平不熨空。\n即今虽冷恶，人自觅残铜。\n。",
        "dynasty": "唐",
        "collection_info": null
    },
    {
        "title": "舞词",
        "author": "张鷟",
        "content": "从来巡遶四边，忽逢两箇神仙。\n眉上冬天出柳，颊中旱地生莲。\n千看千处妩媚，万看万处㛹妍。\n今宵若其不得，剩命过与黄泉。",
        "dynasty": "唐",
        "collection_info": null
    },
    {
        "title": "咏笔砚",
        "author": "张鷟",
        "content": "摧毛任便点，爱色转须磨。\n所以研难竟，良由水太多。",
        "dynasty": "唐",
        "collection_info": null
    },
    {
        "title": "咏双燕子",
        "author": "张鷟",
        "content": "双燕子，联联翩翩几万迴。\n（《唐人小说》本作联翩几万迴。\n）强知人是客，方便恼他来。",
        "dynasty": "唐",
        "collection_info": null
    },
    {
        "title": "咏酒杓子",
        "author": "张鷟",
        "content": "尾动惟须急，头低则不平。\n渠今合把爵，深浅任君情。",
        "dynasty": "唐",
        "collection_info": null
    },
    {
        "title": "咏李",
        "author": "张鷟",
        "content": "问李树，如何意不同？应来主毛裏，翻入客怀中。",
        "dynasty": "唐",
        "collection_info": null
    },
    {
        "title": "答十娘射雉",
        "author": "张鷟",
        "content": "心绪恰相当，谁能护短长。\n一床无两好，半丑亦何妨。",
        "dynasty": "唐",
        "collection_info": null
    },
    {
        "title": "答十娘咏弓",
        "author": "张鷟",
        "content": "缩干全不到，抬头则大过。\n若令脐下入，百放故筹多。\n。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "千看千意密，一见一怜深。\n但当把手子，寸斩亦甘心。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "千思千肠热，一念一心焦。\n若为求守得，暂借可怜腰。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "腰支一遇勒，心中百处伤。\n但若得口子，余事不承望。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "药草俱尝遍，并悉不相宜。\n惟须一箇物，不道自应知。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "积愁肠已斵，悬望眼应穿。\n今宵莫闭户，梦裏向渠边。",
        "dynasty": "唐",
        "collection_info": null
    },
    {
        "title": "别崔琼英",
        "author": "张鷟",
        "content": "卞和山未斵，羊雍地不耕。",
        "dynasty": "唐",
        "collection_info": null
    },
    {
        "title": "相思枕留赠十娘",
        "author": "张鷟",
        "content": "南国传椰子，东家赋石榴。\n聊将代左腕，长夜枕渠头。",
        "dynasty": "唐",
        "collection_info": null
    },
    {
        "title": "益州新样锦留赠五嫂",
        "author": "张鷟",
        "content": "今留片子信，可以赠佳期。\n裁为八幅被，时復一相思。\n。",
        "dynasty": "唐",
        "collection_info": null
    },
    {
        "title": "答张文成",
        "author": "张鷟",
        "content": "（案以下各诗，《游仙窟》虽谓崔十娘所作，要皆张文成戏墨耳。\n）面非他舍面，心是自家心。\n何处关天事，辛苦漫追寻。",
        "dynasty": "唐",
        "collection_info": null
    },
    {
        "title": "又",
        "author": "张鷟",
        "content": "好是他家好，人非着意人。\n何须漫相弄，几许费精神。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "怜肠忽欲继，忆眼己先开。",
        "dynasty": "唐",
        "collection_info": null
    },
    {
        "title": "咏尺八",
        "author": "张鷟",
        "content": "眼多本自令渠爱，口少元来每被侵。\n天事风声彻他耳，教人气满自填心。",
        "dynasty": "唐",
        "collection_info": null
    },
    {
        "title": "咏𡱈",
        "author": "张鷟",
        "content": "勒腰须巧快，捺脚更风流。\n但令细眼合，人自分轮筹。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "眼心非一处，心眼旧分离。\n直令渠眼见，谁遣报心知。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "眼心俱忆念，心眼共追寻。\n谁家解事眼，副着可怜心。\n。",
        "dynasty": "唐",
        "collection_info": null
    },
    {
        "title": "咏鞘",
        "author": "张鷟",
        "content": "数捺皮应缓，频磨快转多。\n渠今拔出后，空鞘欲如何。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "双眉碎客胆，两眼判君心。\n谁能用一笑，贱价买千金。",
        "dynasty": "唐",
        "collection_info": null
    },
    {
        "title": "咏破铜熨斗",
        "author": "张鷟",
        "content": "旧来心肚热，无端强熨他。\n即今形势冷，谁肯重（重字原缺，据《唐人小说》本补。\n）相磨。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "得意似鸳鸯，情乖若吴越。\n不向君边尽，更知何处歇。",
        "dynasty": "唐",
        "collection_info": null
    },
    {
        "title": "咏鸭头铛子",
        "author": "张鷟",
        "content": "觜长非为嗍，项曲不由攀。\n但令脚直上，他自眼双翻。",
        "dynasty": "唐",
        "collection_info": null
    },
    {
        "title": "咏双燕子",
        "author": "张鷟",
        "content": "双燕子，可可事风流。\n即令人得伴，更亦不相求。",
        "dynasty": "唐",
        "collection_info": null
    },
    {
        "title": "咏盏",
        "author": "张鷟",
        "content": "发初先向口，欲竟渐伸头。\n从君中道歇，到底郎（《唐人小说》本作即。\n）须休。",
        "dynasty": "唐",
        "collection_info": null
    },
    {
        "title": "咏蜂子",
        "author": "张鷟",
        "content": "问蜂子，蜂子太无情。\n飞来蹈人面，欲似意相轻。\n。",
        "dynasty": "唐",
        "collection_info": null
    },
    {
        "title": "咏射雉",
        "author": "张鷟",
        "content": "大夫巡麦陇，处子习桑间。\n若非由一箭，谁能为解颜。",
        "dynasty": "唐",
        "collection_info": null
    },
    {
        "title": "咏弓",
        "author": "张鷟",
        "content": "平生好须弩，得挽则低头。\n闻君把提快，再乞五三筹。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "手子从君把，腰支亦任迴。\n人家不中物，渐渐逼他来。",
        "dynasty": "唐",
        "collection_info": null
    },
    {
        "title": "答文成",
        "author": "张鷟",
        "content": "素手曾经捉，纤腰又被将。\n即今输口子，余事可平章。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "元来不相识，判自继知闻。\n天公强多事，今遣若为分。",
        "dynasty": "唐",
        "collection_info": null
    },
    {
        "title": "答文成赠别",
        "author": "张鷟",
        "content": "鳯锦行须赠，龙梭久绝互。",
        "dynasty": "唐",
        "collection_info": null
    },
    {
        "title": "报文成双履",
        "author": "张鷟",
        "content": "双鸟作失伴，两燕还相属。\n聊以当儿心，竟日承君足。",
        "dynasty": "唐",
        "collection_info": null
    },
    {
        "title": "报文成",
        "author": "张鷟",
        "content": "他道愁胜死，儿言死胜愁。\n愁来百处痛，死去一时休。\n。",
        "dynasty": "唐",
        "collection_info": null
    },
    {
        "title": "报文成",
        "author": "张鷟",
        "content": "他道愁胜死，儿言死胜愁。\n日夜悬心忆，知隔几年秋。",
        "dynasty": "唐",
        "collection_info": null
    },
    {
        "title": "咏筝",
        "author": "张鷟",
        "content": "（案以下各诗，《游仙窟》虽谓崔五嫂所作，要亦张文成戏墨而已。\n）天生素面能留客，发意关情并（《唐人小说》本作併。\n）在渠。\n莫怪向者频声战，良由得伴乍心虚。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "娘子为性好围碁，逢人剧戏不寻思。\n气欲继绝先挑眼，既得速罢即须迟。",
        "dynasty": "唐",
        "collection_info": null
    },
    {
        "title": "咏李",
        "author": "张鷟",
        "content": "李树子，元来不是偏。\n巧知娘子意，掷果到渠边。",
        "dynasty": "唐",
        "collection_info": null
    },
    {
        "title": "诗一首",
        "author": "张鷟",
        "content": "他家解事在，未肯辄相瞋。\n径须刚捉着，遮莫造精神。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "巧将衣障口，能用被遮身。\n定知心肯在，方便故邀人。",
        "dynasty": "唐",
        "collection_info": null
    },
    {
        "title": "又一首",
        "author": "张鷟",
        "content": "自隐风流到，人前法用多。\n计时应拒得，佯作不禁他。",
        "dynasty": "唐",
        "collection_info": null
    },
    {
        "title": "报文成金钗",
        "author": "张鷟",
        "content": "儿今赠君别，情知復会难。\n莫言钗意小，可以挂渠冠。\n（〖1〗《日本图经》卷二十二《艺文志》：「《游仙窟》一卷，唐张文成。\n昌平学旧写八行本、容安书院旧写九行本、尾张真福寺旧写六行本刊本，卷首题《游仙窟》，宁州襄乐县尉张文成作，小说家言也。\n宁州，注云属关内道，在去京三百里西北也。\n日本人言是书作嵯峨天皇时，果尔，则唐元和间也。\n陈氏矩得刊本。\n」〖2〗汪辟疆《唐人小说》：「按张文成《游仙窟》一卷，唐时流传日本。\n书凡数刻，中土向无传本。\n河世宁曾据之骏补《全唐诗》，杨守敬始着录于，日本访书志。\n治唐稗者，始稍稍称焉。\n余旧藏钞本，卷首有『平等阁』及『忠州李士棻随身书卷』二印记。\n卷尾有『壬午三月借遵义黎氏影写本重校』小字一行，乃知此本为芋仙旧藏。\n芋仙与莼斋有缟纻之雅。\n黎氏在日本刻《古逸丛书》，尝以初印本寄李，李累索之，不以为贪。\n则此本原钞，或即出诸黎氏，未可知也。\n原钞卷首题『宁州襄乐县诗张文成作』。\n世因定为唐张鷟所撰。\n鷟字文成，深州陆泽人。\n两《唐书》并附见《张荐传》。\n鷟儿时梦紫文鸑鷟，其祖谓是儿当以文章瑞朝廷，因以为名字。\n调露初，登进士第，授岐王府参军。\n八举皆登甲科，大有文誉。\n调长安尉，迁鸿胪丞。\n凡四参选，判策为铨府之最。\n员半千谓人曰：『张子之文，如青钱万选万中。\n』时目为青钱学士。\n然性褊躁，不持士行。\n姚崇甚薄之。\n开元初，御史李全交劾鷟讪短提政，贬岭南。\n旋得内徙，入为司门员外郎。\n卒。\n鷟下笔敏速，言颇诙谐，大行于时，后进莫不传记。\n新罗、日本东夷诸番，尤重其文。\n每遣使入朝，必出重金贝以购其文。\n惟浮艳少理致，论着亦率诋诮芜秽。\n〖以上摘两《唐书》有本传〗《大唐新语》亦称鷟后转洛阳尉，故有《咏燕诗》。\n其末章云：『变石身犹重，衔泥力尚微。\n从来赴甲第，两起一双飞。\n』时人无不讽咏云云。\n今鷟书之传于今者，有《龙筋鳯髓判》及《朝野佥载》，而《游仙窟》一卷无传，其目亦不见史志及诸家着录。\n然据两《唐书》即称日本、新罗争传其文，而《新语》《咏燕》与《龙筋鳯髓》之作，浮艳鄙倍，与此篇辞旨正復相同。\n据此，则《游仙窟》之出于张鷟，当非僞造也。\n」「又按《游仙窟》不传于中国，至日本人推重其书，则自唐以来，迄今弗衰，故文学蒙其影响。\n其流传日本之年岁可考者，据庆安五年〖清顺治九年〗刻本，前有文保三年〖元延佑六年〗文章生英房序，有『嵯峨天生书卷之中撰得《游仙窟》』之语。\n日本嵯峨天皇当唐元和、长庆间，则是中唐时此书已流传日本矣。\n惟日本最古之《万叶集》卷四有大伴家持《赠坂上大纕歌》十五首，辞意多与此书相同，后人评论，如契冲阿阇梨，遂继为出于《游仙窟》。\n前乎此者，尚在山上忆良《沈疴自哀文》亦引《游仙窟》云：『九泉下人，一钱不值。\n』山上在圣武天皇天平之世，此文为山上末年之作，正当唐开元二十一年。\n是此书于刊载元张鷟尚在之时，即已传至日本，又早于嵯峨天皇八十余年。\n此征诸《万叶集》可信者也。\n窃意张氏此书，当为早年一时兴到之作。\n当时有无寓意，今不可知。\n惟日本当赵宋南渡之时，有西行法师传钞之《唐物语》一书，其第九章述及《游仙窟》本事，定为张文成爱慕武则天而作。\n平康赖《宝物集》卷四亦：『则天皇后，高宗之后也。\n遇好色者张文成，得《游仙窟》之文，所谓「可憎病鹊，夜半惊人」，即指当时之事也』云云。\n日人幸田露伴着《蜗牛庵夜谈》，颇疑此为莲花六郎之传讹。\n因易之、昌宗姓张，而二人之父为张行成，〖按易之、昌宗为张行成之族孙，非其父也。\n易之父名希臧，见两《唐书》。\n〗文成恰有《游仙窟》之文，遂牵合而有此一段传说，固不足深信者也。\n至其书辞旨浅鄙，文气卑下，了无足取。\n惟唐人口语，尚赖此略存。\n」）。",
        "dynasty": "唐",
        "collection_info": null
    },
    {
        "title": "酒名",
        "author": "员半千",
        "content": "帝乡从事隙，薄暮中山开。\n地域荆南记，人事豫北□。\n兰英{身虎}虹上。\n竹叶清风来。\n云物上可惜，落日顾霞杯。\n（见影印本《新编纂图增类要事林广记》卷七。\n）。",
        "dynasty": "唐",
        "collection_info": null
    },
    {
        "title": "风名",
        "author": "闾丘均",
        "content": "玉阶王道泰，金门词藻多。\n文雄自指引，美景相经过。\n野气连空谷，春色满长河。\n方从君子会，终宴且当歌。\n（见影印本《新编纂图增类羣书类要事林广记》卷七。\n）。",
        "dynasty": "唐",
        "collection_info": null
    },
    {
        "title": "董孝子黯復雠",
        "author": "贺知章",
        "content": "十年心事苦，惟为復恩仇。\n两意既已尽，碧山吾白头。\n（见鄞县张寿镛刻《四明丛书》第一集中《贺秘监集》。\n）。",
        "dynasty": "唐",
        "collection_info": null
    },
    {
        "title": "石桥咏",
        "author": "崔恂",
        "content": "巨川横广路，□涉吟艰危。\n巧思侔神□，经途变险戏。\n石梁全架□，铁鏁竟何□。\n昔有鼋鼍异，今看结构奇。\n□□□□补，似迫□龙移。\n跨水鳌峯见，凌虚鹏翼垂。\n宁劳浮柱设，讵假造舟为。\n代久堤维固，年深砌不隳。\n□虹常偃蹇，云鴈□差池。\n□物三方会，传名四海□。\n□镌起花叶，模写跃蛟螭。\n□矗平踰砥，下穹圆甚规。\n□如丹洞出，窓类白岩窥。\n□鹤临华表，词人访古碑。\n□燕□□□，郢越亘南驰。\n□□无濡足，千秋长□□。\n（见《文物参攷资料》一九五七年第三期俞同奎作《安济桥补充文献》所附诗刻拓片。\n）（〖1〗按石刻诗题下原署「赵州长史崔恂」。\n《新唐书》卷七十二下《宰相世系表》郑州崔氏房有崔恂，杭州刺史清河男。\n其从叔崔元综，相武后朝，则恂当是中宗、玄宗时人。\n又此诗刻后有魏州司功参军刘义□《詶崔长史》诗一首，惜已漫漶不可得辨矣。\n〖2〗俞同奎文谓此诗见赵县安济桥下所得石刻，同时另出一石，与诗石大小相同，后味残文尚可辨认，录如次：「□元八年九月□□□□□□李」于时□□□□□崔恂「任深州□史□□□还此桥过喜其壮丽命」旧诗云□志并七年春俞文考定「□元八年」应为「经营元八年」，所出诗石为崔恂开元七年在赵州时作，次年由深州重经此桥，序而刻石。\n）。",
        "dynasty": "唐",
        "collection_info": null
    },
    {
        "title": "游石门洞（题拟）",
        "author": "裴士淹",
        "content": "溪竹乱花鸟，是月春将暮。\n登栈过崖畔，空间瞻瀑布。\n千龄无断绝，百尺恒奔注。\n高岩迸似珠，半壁洒如雾。\n澹艷水澄澈，欹倾石回护。\n药房森自闲，苔径窅谁遇。\n天翠落深沼，云华生轻树。\n班轮齐効功，严马何能喻？\n胜蹟盖为寡，花钱游诚可屡。\n谢公镌旧词，安得寝章句？\n（见《永乐大典》卷一三○七四「一送」「洞」字「石门洞」条〖十四函一百三十四册〗。\n）。",
        "dynasty": "唐",
        "collection_info": null
    },
    {
        "title": "",
        "author": "王英",
        "content": "。",
        "dynasty": "唐",
        "collection_info": null
    },
    {
        "title": "感石浮图",
        "author": "王英",
        "content": "树福金岩顶，粧岩琢石成。\n真容绘美素，图镂万年荣。",
        "dynasty": "唐",
        "collection_info": null
    },
    {
        "title": "又一首",
        "author": "王英",
        "content": "琉𭸻雕莹美，图真琢玉成。\n神功呈百福，含聚曰光明。\n轮宝□霄壮，珠璎镂石晶。\n感□严父志，谒力为先灵。\n（以上二诗见陆增祥辑《八琼室金石补正》卷五十八。\n）（〖1〗《八琼室金石补正》谓「二诗不着撰人名，当是英辈所作。\n」按二诗附于石经山中台浮图诸刻之后，是刻先列《王晋造石浮图记》，标明天宝十二载鹕廿五日建，次列《感怨文》，为王晋子王英所撰，次刊《感石浮图》诗二首，末列安禄山题名，曰「御史大夫安禄山供养」，惟「安禄山」三字后人恶其名而凿之，然尚可辨识。\n）。",
        "dynasty": "唐",
        "collection_info": null
    },
    {
        "title": "千秋亭咏（并序）",
        "author": "崔文邕",
        "content": "饮饯凭何地，依岩闢此亭。\n玉江摽胜託，石壁效题铭。\n秋染藤宜紫，春图柳爱青。\n樽来是离酌，皆为送归情。\n（见石刻拓片。\n亦见《金石苑》。\n）（望按：此诗与《石亭记千秋亭记》合刻一石，记在前，系开元十八年前飞鸟县主簿赵演撰文，诗居后，题曰「《千秋亭咏》并序」，下署「朝散郎行梓州铜瞐县诗博陵崔文邕」，诗后有「开元十九年岁次辛未五月五日」一行，当是刻诗年月。\n碑在四川中江县，友人宁乡程千帆〖会昌〗以所藏拓片见赠，其末并有近人张巽中跋文一段，畧谓「此碑出吾蜀中江县{身犬}子店，昔何蝯叟督学来川，曾拓数十纸验归，秘而不宣。\n康长素亦手藏一搨，不以示人。\n细玩字裏行间，于晋魏六朝之外，独具婀娜风致，宜为道州、南海所宝也」云云。\n今细读斯记，祇称「石亭」，不及「千秋」之名，而附诗诗题，则明标「千秋」，以是颇疑崔氏始构此亭。\n原称「石亭」，其后乃更名其后乃更名「千秋亭」耳。\n然则文题作《石亭记千秋亭记》，其「千秋亭记」四字系开元十九年崔氏刻诗时所后加，不然，安有一文而兼勒二题之理耶。\n又此诗亦见刘喜海《金石苑》，惟「玉江」为异。\n刘氏曰：「诗内玉误王，记误託，未知是否。\n」今按石碑作玉作託，当以拓片为准。\n）。",
        "dynasty": "唐",
        "collection_info": null
    },
    {
        "title": "永嘉怀古（题一作《石门山》）",
        "author": "郭密之",
        "content": "永嘉东南尽，□袒《青田志》（作「倚棹」。\n）皆可究。\n帆引沧海风，舟□（《青田志》作「沿」。\n）缙云溜。\n羣瞐何隐磷，万□（《青田志》作「物」。\n）更森秀。\n地气冬转暄（一作「暝」）瞑（一作暄。\n）氛阴改昼。\n缅懅谢康乐，□（《青田志》作「伊」，一作「夙」。\n）昔兹为寿（《青田志》作「守」。\n）逸兴满云林，清词（一作「诗」。\n）冠宇宙。\n尝游石门裏，□□（《青田志》作「胜践」。\n）宛如旧。\n峭壁苔藓浓，悬崖（一作「岩」。\n）风雨骤。\n岩隈□（《青田志》作「余」。\n）灌莽，□□（《青田志》作「壁畔」。\n）空泉甃。\n物是人已非，瑶潭凄□□（《青田志》作「怀独漱」。\n）（〖1〗案石刻诗前原署「诸暨县令郭密之」七字。\n〖2〗附《□使永嘉经谢公石门山作》一首〖《全唐诗》题作《永嘉经谢公石门山作》〗：「绝境〖《全唐诗》作「绵境」〗经耳目，未曾〖《全唐诗》、《青田志》并作「尝」〗旷跻登。\n一窥石门险，载〖《全唐诗》作再〗涤心神懵。\n洞壑閟金涧，𢽽崖{股/皿}〖《全唐诗》、《青田志》并作「盘」〗石楞。\n阴潭下羃羃，秀岭上层层。\n千丈瀑流𠹟〖《全唐诗》、《青田志》并作「蹇」〗，半溪风雨恆〖《全唐诗》作「絙」〗。\n兴余志每惬，心远道自弘〖《青田志》作「宏」〗。\n乘轺广储佳〖《全唐诗》作「峙」，《青田志》作「偫」〗，祇命愧才能。\n辍棹〖《全唐诗》作「棹」〗周气象，扪条历骞崩。\n忽如生羽翼，怳若将超〖《全唐诗》作「起」〗腾。\n谢客今已矣，我来谁与朋？\n」按诗前署「者暨县令郭密之」七字。\n诗末纪「时天宝八载冬仲月勒」九字。\n《全唐诗》不记年月。\n〖3〗阮元《两浙金石志》：「右诗刻二种，在青田县石门洞磨崖。\n一《题石门山》，诗及前后题款年月凡十一行：一《永嘉怀古》，诗及题款凡八行，俱正书，径寸。\n嘉庆元年二月，临海令华氏瑞潢过此摉出之。\n按二诗《全唐诗》未载〖望按：《永嘉怀古》《全唐诗》未载，余一首载在《补遗》卷，阮氏盖未见耳〗邑志云：郭密之于天宝中令诸暨，建义津桥，筑放生湖，溉田二千余顷，民便之。\n旧志止载后《怀古》诗，题作」石门山，而无前诗，未见石刻也。\n〖4〗钱大昕《十驾斋养新录》：「郭密之五言诗二篇，皆刻于青田之石门洞崖壁，前人录金石者皆未之及。\n今芸台中丞《两浙金石记》始着之。\n诗古淡近选体。\n石门尚有徐峤、张愿诗刻，皆开元天宝间人。\n崖石镵损，唯姓名仅存，诗句莫能辨识矣。\n」〖5〗王尚赓云舫跋：「右石门山唐郭密之诗刻拓本，乃余友芝庭以赠嘉兴李金澜先生者，先生最为珍秘。\n如阮宫保《两浙金石志》亦载此诗刻。\n其《永嘉怀古》诗计缺一十有一字，此拓仅缺二字。\n又前诗「偫」，《两浙金石志》作「仕」，后诗「棹」作「袒」、「守」作「寿」、「宛」作「定」，又《郡志》「伊」作「夙」、「词」作「诗」、「崖」作「岩」，此拓一一明显，俱为核正，可不谓善本乎？\n」）（〖6〗雷铣《重修青田县志》：案前诗八行，行十三字，末行九字。\n同治壬戌兵燹后石角斜泐，廑存八十四之。\n第二行「𢽽」字。\n《金石志》误作「歌」。\n后诗六行，行十七字，末行十五字，尚完好。\n〖7〗赞宁《宋高僧传》卷十七《唐越州焦山大历寺神邕传》：「天宝中，本邑郭密之请居法乐寺西坊」云云。\n〖8〗冯煦《三修诸暨县志》：「义津桥，在县南二里。\n放生湖，在安俗乡，县东北二里。\n」）。",
        "dynasty": "唐",
        "collection_info": null
    },
    {
        "title": "琵琶泓石壁诗刻（按《山西通志》《山右金石记》卷九着录《》，谓「诗七古一首，见《鳯台县志》。」检《全唐诗》无考卷有权澈五言《题沈黎城》一首。此七古《琵琶泓诗》，盖未收。）",
        "author": "权澈",
        "content": "咨予白髪年，始佐丹水曲。\n夙愿解尘组，幸兹洗烦欲。\n琵琶翠泓湛且清，屏风画壁势相迎。\n柽柏飕飗杂风雨，龟龙睗睒游虚明。\n北行七里有灵迹，潭中圣字看历历。\n一符君德应明时，一契吾真誓幽适。\n由来此泓□□传，今夕覩之信可怜。\n夷犹顿使宦积薄，日暮濯缨心浩然。\n（见干隆四十八年官刊本《鳯台县志》卷十七）（此诗又见胡聘之《山右石刻丛编》卷七，诗题作《琵琶泓作幷序》。\n诗前有序，录如次：「予顷尝秉宪，负谴而迁，才散数奇，屡移邦国。\n爰初至止，即闻有兹胜，迨今一游，果觏殊绝。\n澄湾纳溜，激射成雷，峭壁迴景，周流如画，嘉木潜鳞，又不可名也。\n北去七里復有石潭焉，潭中有圣字，了了可覩，峰峦相属，宛似屏障。\n閒行其中，潜洞幽窟，信为灵异。\n予超然有独往之意，而赋是诗。\n」诗中有二处稍异。\n第六句「相迎」作「相适」，疑误。\n第十五句琵琶泓石壁诗刻「宦积」作「宣清」，疑原应作「宦情」。\n）（〖1〗《鳯台县志》〖姚学甲等纂修〗卷十九《辑录部》谓：「唐清九壁诗序石刻在琵琶泓，朝议大夫高平郡别驾权澈词，钱塘县尉琅琊王纾书，天宝五载夏五月二十日。\n从末行逆读自序，其秉宪被谴，来佐丹曲，访兹胜游，诗字俱佳。\n考天宝五载、元宗丙戌。\n权澈名，新旧《唐书》俱不载。\n权氏，《宰相世系表》及姓族诸书并无其人，或非天水一族也。\n郡人王纾，想以琅琊地望而系之。\n」）。",
        "dynasty": "唐",
        "collection_info": null
    },
    {
        "title": "送张舍人往江东（此诗见韦庄《又玄集》卷上。案《全唐诗》卷一七五作李白诗，题曰《关张舍人之江东》，诗同，不重录。惟第二句「正在秋风时」，《全唐诗》「在」字作「值」，三句「天晴一雁远」，「晴」字作「清」为异耳。〖《文苑英华》卷二六九、《唐文粹》卷十五、影宋本《李太白文集》卷十四皆收此诗为李白作。〗）",
        "author": "孟浩然",
        "content": "空。",
        "dynasty": "唐",
        "collection_info": null
    },
    {
        "title": "",
        "author": "韦应物",
        "content": "。",
        "dynasty": "唐",
        "collection_info": null
    },
    {
        "title": "易言",
        "author": "韦应物",
        "content": "长风如刀剪枯叶，大河似箭浮轻舟。\n投石入水岂有碍，走丸下坂安得留。\n（见影印本《新编纂图增羣书类要事林广记》卷七。\n按《全唐诗》卷一九五收韦应物《易言》一首，与此诗全异。\n）。",
        "dynasty": "唐",
        "collection_info": null
    },
    {
        "title": "句",
        "author": "卢嵩",
        "content": "岁晏以为期。\n（《韦江州集》卷五有韦应物作《酬卢嵩秋夜见寄五韵》，诗末原註曰：「卢诗云岁晏以为期之句。\n」按卢诗不传，此虽隻句，亦弥足珍。\n）。",
        "dynasty": "唐",
        "collection_info": null
    },
    {
        "title": "",
        "author": "李揆",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "李揆",
        "content": "免相践蓬阁，卧痾淮海滨。\n偶逢潘川守，宛是洛阳亲。\n（「洛阳」，《四部丛刊》影明本、中华上编本《唐诗纪事》皆作「潘阳」。\n）。",
        "dynasty": "唐",
        "collection_info": null
    },
    {
        "title": "又句",
        "author": "李揆",
        "content": "共仰新侯伯，同瞻旧宰臣。",
        "dynasty": "唐",
        "collection_info": null
    },
    {
        "title": "又句",
        "author": "李揆",
        "content": "乡路辕思北，家林巷喜雨。\n以上各句见《四部丛刊》本《唐诗纪事》卷二十八，注云：「出《江邻几杂志》。\n」（《唐诗纪事》卷二十八《李揆》条云：「揆与饶州刺史封渐仲容叔霁连句，揆笔力遒媚。\n」）。",
        "dynasty": "唐",
        "collection_info": null
    },
    {
        "title": "夜听捣衣诗",
        "author": "杨泰师",
        "content": "霜天月照夜河明，客子思归别有情。\n厌坐长宵愁欲死，忽闻邻女捣衣声。\n声来继续因风至，夜久星低无暂止。\n自从别国不相闻，今在他乡听相似。\n不知綵杵重将轻，不悉青砧（一作「碪」）平不平。\n遥怜体弱多香汗，预识更深劳玉腕。\n为当欲救客衣单，为復先愁闺阁寒。\n虽忘容仪难可问，不知遥意怨无端。\n寄异土兮无新识，想同心兮长叹傦。\n此时独自闺中闻，此夜谁知明眸缩。\n忆忆兮心已悬，重闻（一作「闭」）兮不可穿。\n既将因梦寻声去，只为愁多不得眠。\n（诗见金毓黻撰集《渤海国志长编》卷十八引《经国集》十三。\n）。",
        "dynasty": "唐",
        "collection_info": null
    },
    {
        "title": "奉和纪朝臣公咏雪诗",
        "author": "杨泰师",
        "content": "昨夜龙云（一作「楼」）上，今朝鹤雪新。\n祇（一作「怪」）看花发树，不听鸟惊春。\n迴影疑神女，高歌似郢人。\n幽兰难可继，更欲效而嚬。\n（同前引《经国集》十三。\n）（按《续日本纪》云：「宝字三年正月，大保藤原惠美朝臣押胜安蕃客于田村第，当代文士赋诗送别，副使扬泰师作诗和之。\n」宝字，系日本淳仁天皇年号，即天平宝字。\n天平宝字三年，当唐肃宗干元二年，渤海文王大兴二十二年。\n）。",
        "dynasty": "唐",
        "collection_info": null
    },
    {
        "title": "诗一首",
        "author": "独孤及",
        "content": "簿领日盈机，知君傲烦嚣。\n饮和自忘渴，况以初筵招。\n道契迹自亲，谁为列宿遥。\n（谁为，《文苑英华》卷七一○引此序作「谁谓」。\n）何用结同心，绿琴復长瓢。\n日月若走马，炎凉催斗杓。\n一年解颐笑，（解颐笑，《文苑英华》作「解大笑」。\n）几日如今宵。\n奉君千金寿，莫使岁寒凋。\n（案此诗载《全唐文》卷三百八十七独孤及《冬夜裴员外薛侍御置酒安集序》一文中。\n）。",
        "dynasty": "唐",
        "collection_info": null
    },
    {
        "title": "又一首",
        "author": "独孤及",
        "content": "上天垂光兮熙予以青春，今日何日兮共此良辰。\n与君觥浊酒而藉落英兮，（「觥浊酒」，《唐文粹》卷九六引此序作「觵浊醪」。\n）如年华之相亲。\n（「如年华之相亲」，《唐文粹》作「不知年华之相亲」。\n）蹇淹留以醉止。\n孰云含意而未申。\n（案此诗载《全唐文》卷三百八十七独孤及《仲春裴胄先宅宴集联句赋诗序》一文中。\n）。",
        "dynasty": "唐",
        "collection_info": null
    },
    {
        "title": "石门歌",
        "author": "马珦",
        "content": "左一石，右一石，石门中有□□客。\n□岫□，悬崖裂，□江□□□剑阙。\n□□□□□□□，石门窊尊□□□。\n外□□□□，□□□□□。\n（见《武昌志》及《湖北金石志》。\n已残缺不可读，惜哉。\n）（〖1〗《武昌志》〖《湖北金石志》同〗：「案马绍基云：是刻滨临大江，字迹漫漶，前后片存二十八字，幸题与姓名尚完好。\n今又啮去数字矣。\n」〖2〗《明一统志》：「石门山在武昌县东五里，两门对峙如门。\n唐武昌令马珦与元结游，石刻尚存。\n」〖3〗《舆地碑目》：唐令君马珦石门石刻在石门。\n郭详正诗：『双崖屹然起，劖藓认题识。\n』〖4〗陈诗《湖北金石存佚考》云：「无年号，在武昌县北，滨江。\n」〖5〗案清岩观有《马珦石门题名诗》曰：「石门开左右，一剑自中分。\n何人施妙法，千载创奇闻。\n良吏多幽思，诗题亦出羣。\n登山寻古蹟，迭石意何殷。\n江上发清啸，厓前结翠云。\n至今樊口上，谁不爱清苍。\n我亦来访古，心事何纷纷。\n忆到窊尊石，题名定有君。\n」）。",
        "dynasty": "唐",
        "collection_info": null
    },
    {
        "title": "送薛县丞还家",
        "author": "常衮",
        "content": "之子一为别，秋霜万里心。\n野花山路冷，明月柳边阴。\n聚首情犹浅，垂鞭意更深。\n望君自珍重，幽赏託瑶琴。",
        "dynasty": "唐",
        "collection_info": null
    },
    {
        "title": "赴京旅次感怀",
        "author": "常衮",
        "content": "万里云烟绕画楼，客居无事转深愁。\n秋风翠阁看初动，玉露金茎望欲流。\n廿载承恩谁报主，一生僚属且封侯。\n明朝努力长安道，不为晴川恋旧游。\n（以上二诗见沁泉山馆郭柏苍校刊本《唐制诏集》。\n）。",
        "dynasty": "唐",
        "collection_info": null
    },
    {
        "title": "",
        "author": "徐源",
        "content": "徐源字太初，高平人。\n诗一首。\n（《全唐诗》无徐源诗）。",
        "dynasty": "唐",
        "collection_info": null
    },
    {
        "title": "题灵泉寺",
        "author": "徐源",
        "content": "竹园无外事，秘殿夕阴生。\n云起灵峯隐，风来宝铎鸣。\n焚香流玉户，听鸟度金楹。\n静心归正法，方此谢尘缨。\n（见武虚谷《安阳县金石录》。\n）（诗下原题「高平徐源字太初」七字。\n又纪「皇唐八叶大历六年岁次辛亥夏四月旬有五日」十九字。\n）。",
        "dynasty": "唐",
        "collection_info": null
    },
    {
        "title": "题灵泉寺",
        "author": "徐淮",
        "content": "梵宇栖真所，寥寥世事稀。\n老僧[披]（被）百纳，童子学三归。\n宝剎临香地，星宫隐翠微。\n谁怜漂泊者，于此遂忘机。\n（亦见《安阳县金石录》。\n）（按此诗与徐源诗刻一石，诗下原题「东海徐淮字黄河」七字。\n〖1〗徐淮，原作「徐涵」，从《文物》一九八六年第三期灵泉寺石刻拓片改。\n四诗亦据改数字。\n）。",
        "dynasty": "唐",
        "collection_info": null
    },
    {
        "title": "题灵泉寺",
        "author": "程序",
        "content": "烟景[昼]（尽）冥冥，楼台隐翠屏。\n猨攀太子树，鸟听《法王经》。\n悟理心无着，求缘塔有灵。\n迴车犹未远，日暮数峯青。\n（亦见《安阳县金石录》。\n）（按此诗与徐源、徐淮诗刻一石，诗下原题「广平程序字[土]〖古〗伦」七字。\n）。",
        "dynasty": "唐",
        "collection_info": null
    },
    {
        "title": "题灵泉寺",
        "author": "徐泳",
        "content": "物外经行处，云峯断復连。\n散花飞讲席，轻翠澹鑪烟。\n稽首求真偈，观空[息]（悉）众缘。\n有时闻法皷，应是会诸天。\n（见《安阳县金石录》。\n）（〖1〗按此诗与徐源、徐淮、程序诗刻于一石，诗下原题「高平徐泳字太和」七字。\n又以上四诗皆正书，「皇唐八{叶世=云}大历六年岁次辛亥夏四月旬有五日」立在善应山。\n〖2〗武虚谷《安阳县金石录》卷四：案诗共刻一石音律最详雅，《全唐诗》未及采录，宜以此补之。\n前题『皇唐八{叶世=云}』自高祖至代宗数之，删殇帝不书也。\n叶避太宗讳，作{叶世=云}，易中世字为云。\n）。",
        "dynasty": "唐",
        "collection_info": null
    },
    {
        "title": "翻经台",
        "author": "包佶",
        "content": "野蔓高台下，前朝记不诬。\n金文翻古偈，汉字变胡书。\n綵缐风飘断，缃缣火烬余。\n破云开白日，穿水照芙蕖。\n科斗频更改，庵园几遍锄。\n真门兼逸韵，两欲慕相如。\n（见《永乐大典》卷二六○三「七皆」「台」迈「翻经台」条〖三函三十册〗。\n復见同书卷六六九九「十八阳」「江」字〖七函六十四册〗。\n）（见《吉石庵丛书》影印日本存古抄本北宋陈舜俞《庐山记》卷四。\n）。",
        "dynasty": "唐",
        "collection_info": null
    },
    {
        "title": "金山",
        "author": "皇甫冉",
        "content": "中江一柱碧崚嶒，壁立千寻我独登。\n梵呗波随招过客，钟声船载送归僧。\n窗前白上浪三尺，岭上青堆云几层。\n六代风流衰歇尽，慿栏感喟意难胜。\n（见丹徒陶绍莱辑《润州唐人集》卷七，云：「见凈谈《金山志》及缪潜《新志》。\n」）。",
        "dynasty": "唐",
        "collection_info": null
    },
    {
        "title": "送韩司直",
        "author": "皇甫冉",
        "content": "（见宋赵师秀《众妙集》，并见宋周弼《唐三体诗》卷六。\n按《全唐诗》卷一百八十四作刘长卿诗，诗同，校其异文如下：首句「游吴还适越」，「适」，《全唐诗》作「入」。\n五句「山明残雪在」，「山」，《全唐诗》作「岸」。\n七句「季子留遗庙」，《全唐诗》作「季子杨柳庙」。\n又《唐三体诗》本元释圆至于此句下注曰：「皇览《冢墓记》：季子冢在毘陵县暨阳乡，至今吏唐民祀事。\n」〖唐姚合《极玄集》、宋计有功《唐诗纪事》卷二七均作皇甫冉诗，《文苑英华》卷二七二作皇甫曾诗，《四部丛刊》影明正德本《刘随州文集》卷三则作刘诗。\n似亦皇甫冉所作为是。\n〗）。",
        "dynasty": "唐",
        "collection_info": null
    },
    {
        "title": "送人诗（见《学海类编》唐贾岛撰《二南密旨》，题曰皇甫曾《送人诗》，亦见宋周弼《唐三体诗》卷六，题曰《途中送权曙》，皇甫曾作。按唐姚合《极玄集》卷下选此诗，作皇甫冉诗，题曰《途中送权二兄》。《全唐诗》卷二百四十九作皇甫冉诗，题曰《途中送权三兄弟》。又卷二百九十六作张南史诗，题曰《西陵怀灵一上人兼寄朱放》，诗同。校其异文如次：「淮海风涛起，江关幽」〖《极玄集》及《全唐诗》皇甫冉卷张南史卷并作「忧」。〗思长同。悲鹊遶树，独作〖《全唐诗》张南史卷作「坐」〗雁随阳。山晚云和〖《全唐诗》皇甫冉卷作「初」，张",
        "author": "皇甫曾",
        "content": "空。",
        "dynasty": "唐",
        "collection_info": null
    },
    {
        "title": "暇日题草堂",
        "author": "钱起",
        "content": "为郎过壮岁，晚景对秋天。\n门掩苍苔上，池清寒竹前。\n通经未拾紫，炼药不成仙。\n且醖东皋黍，愁来得醉眠。\n（见宋赵师秀编选《唐众妙集》。\n）。",
        "dynasty": "唐",
        "collection_info": null
    },
    {
        "title": "云门山投龙诗刻（并序）",
        "author": "赵居贞",
        "content": "（按《全唐诗》卷二百五十八收此诗，《山左金石志》石刻亦载之，惟异文较多，且序中有二十余字，诗中有四句为《全唐诗》所无，故重为录出，而以《全唐诗》校之。\n）。",
        "dynasty": "唐",
        "collection_info": null
    },
    {
        "title": "云门山投龙诗刻（并序）",
        "author": "赵居贞",
        "content": "□□（《全唐诗》作「晓登」）云门山，直上壹千尺。\n绝顶弥□（《全唐诗》作「孤」。\n）耸，盘途几倾窄。\n前对坚裂峯，□□（《全唐诗》作「下临」。\n）削成壁。\n阳□（《全唐诗》作「巘」。\n）灵芝秀，阴崖仙乳□。\n（此句《全唐诗》作「阴崖半天赤」。\n）□□□羣山，远望何所隔。\n太阳未出海，旷晃半天赤。\n（《全唐诗》无以上四句。\n）大壑静不波，渺溟无际碧。\n（「碧」，《全唐诗》作「极」。\n）是时雪初霁，冱寒冰（《全唐诗》作「水」。\n）更积。\n恭（《全唐诗》误作「披」）展送龙仪，宁安服狐白。\n□□（《全唐诗》作「沛恩」）惟圣主，祈福在方伯。\n三元章醮昇，五域□□（二字《全唐诗》亦阙。\n）觌。\n帟幕翠微亘，机□（《全唐诗》作「茵」。\n）丹洞闢。\n□□（《全唐诗》作「祝起」。\n）鸣天鼓，拜传端素册。\n霞间□□□，（《全唐诗》作「朱绂萦」。\n）岚际黄裳襞。\n玉□（《全唐诗》作「策」。\n）□□（《全唐诗》作「奉诚」）信，□□□（《全唐诗》作「仙佩俟」。\n）奔驿。\n□（《全唐诗》作「香」。\n）气入岫门，瑞云出岩石。\n至诚必招感，大福旋来格。\n空□□□□，（《全唐诗》作「中忽神言」。\n）帝寿万千百。\n（见毕沅、阮元撰《山左金石志》卷十二。\n）（〖1〗按石刻诗题下有「北海郡太守赵居贞述。\n渤海吴□书。\n郡人李元庄镌」等字。\n石刻系天宝十一载所立，正书，崖高四尺五寸五分，广二尺，在益都县云门山洞西关帝庙后北壁。\n〖2〗此诗序文中所书玄宗尊号，石刻本与《全唐诗》不同。\n按《新唐书·玄宗纪》载天宝七载羣臣上尊号曰「开元天宝圣文神武应道皇帝」。\n又天宝八载復上尊号曰「开元天地大宝圣文神武应禉皇帝」。\n石刻所称，显系天宝七载所上尊号，然石刻立于天宝十一载，则当以《全唐诗》取天宝八载所上尊号为是。\n望颇疑作序刊石者缘一时疎忽，误取七载尊号，而后之录是刻者知其误而纠正之，此《全唐诗》据本之所以异于石刻也。\n）。",
        "dynasty": "唐",
        "collection_info": null
    },
    {
        "title": "秋斋（题拟）",
        "author": "韩翃",
        "content": "山月皎如昼，霜风时动竹。\n夜半鸟惊栖，窗间人独宿。\n（见《永乐大典》卷二五三九「七皆」「秋斋」条〖三函三十册〗《全唐诗所未收》。\n）。",
        "dynasty": "唐",
        "collection_info": null
    },
    {
        "title": "河上寄故人",
        "author": "韩翃",
        "content": "河流杳霭晓天，濮水黯澹秋烟。\n日暖昆吾台上，春深颛顼城边。\n莺声乱鸣鸿塞，花片细点龙泉。\n西望情人早至，尤应得醉芳年。\n（按《全唐诗》卷二百四十五有此诗。\n惟前半残缺不可句读。\n此见《永乐大典》卷三○○五「九真」「人」字〖五函四十二册〗。\n完整可读，故录存之。\n）。",
        "dynasty": "唐",
        "collection_info": null
    },
    {
        "title": "访邱员外丹（题拟）",
        "author": "顾况",
        "content": "五月五日日亭午，独自骑驴入山隝。\n来到君家不见君，下驴倚杖叩君户。\n惊起山童开山扉，黄犬摇尾衔人衣。\n试问先生住何处，云入山中采紫薇，平明一去今未归。\n引我池中看钓矶，池中数箇白鸥儿，见人惯后痴不飞。\n待君归来君未归，却復骑驴下翠微。\n（见仁和张大昌辑《临平记补遗》卷四。\n）（《全唐诗续补遗》卷六据《咸淳临安志》卷九五《纪遗》收此诗，题作《谒丘真人不遇》，今删彼存此，录其异文如次：「亭午」作「卓午」，「入山」作「上山」，「归来」作「君归」。\n）（〖1〗《临平记补遗》：「曲园先生曰：『沈〖沈谦〗记于唐人赠邱丹诗悉录之，而失录此诗。\n按此诗见宋陈郁《藏一话腴》，云「邱本唐人，弃官学道于此，顾况访之」云云。\n有诗无题。\n姑据《话腴》题为《访邱员外丹》，未知原题云何也。\n』」）。",
        "dynasty": "唐",
        "collection_info": null
    },
    {
        "title": "句（朝天行）",
        "author": "张建封",
        "content": "赖有双旌在手中，镆鎁昨夜新磨了。\n（见李肇《国史补》卷上。\n）（〖1〗李肇《国史补·徐州朝天行》：「张建封自徐州入觐，为《朝天行》。\n末句云：『赖有双旌在筘，镆鎁昨夜新磨了。\n』德宗不说。\n」〖2〗《新唐书》卷一百五十八《张报封传》：「十三年来朝，帝不待日召见延英殿，方会朝赴大夫班，以示殊宠，建封赋《朝天行》以献。\n帝眷遇异等，赐名马珍具。\n」）。",
        "dynasty": "唐",
        "collection_info": null
    },
    {
        "title": "厅事之西因依墉壑为山数仞有悬水焉予理戎之暇聊以息讌此相国张公之所作也缅怀高致时濯尘缨即事寄言而赋斯什",
        "author": "裴度",
        "content": "奇峰似天作，半倚增城隅。\n何处通泉脉，潺湲竟朝晡。\n挂石悬一带，洒荷散千珠。\n固宜赏高人，何为对武夫？\n鼓鼙时铿{言訇}，吏卒亦喧呼。\n愧尔来我所，顾我非尔徒。\n乃是风流相，昔尝居此都。\n能移造化力，雅与山水俱。\n多惭受成者，得此聊自娱。\n（见《分门纂类唐歌诗》残本第三册《天地山川类》卷三十二。\n）。",
        "dynasty": "唐",
        "collection_info": null
    },
    {
        "title": "月诗",
        "author": "卢仝",
        "content": "金波绚彩丽初筵，玉冕（友人蒋礼鸿同志谓当作「玉菟」。\n菟，同兔。\n）流辉满大圆。\n镜裏山川同炯炯，楼前风露共娟娟。\n（清康熙间仁和孙之騄《玉川子诗註》收此诗，云见《万花谷后集》。\n）（见《锦绣万花谷后集》卷一《月》）。",
        "dynasty": "唐",
        "collection_info": null
    },
    {
        "title": "纪汤泉",
        "author": "贾岛",
        "content": "维泉肇何代，开凿同二仪。\n五行分水火，厥用谁一之。\n在卦得既济，备象坎与离。\n下有风轮煽，上有雷车驰。\n霞掀祝融井，日烂扶桑池。\n气殊礐石厉，脉有灵砂滋。\n骊山岂不好，玉环污流脂。\n至今华清树，空遗后人悲。\n遐哉哲人逝，此水真吾师。\n一濯三沐髪，六凿还希夷。\n伐毛返骨髓，髪白令人黟。\n十年走尘土，负我汗漫期。\n再来池上游，触热三伏时。\n古寺僧寂寞，但余壁上诗。\n不见题诗人，令我长嘆咨。\n（见康熙十八年闵麟嗣撰《黄山志定本》卷六，干隆间刊印。\n此诗承仪征吴白匋先生见告。\n）。",
        "dynasty": "唐",
        "collection_info": null
    },
    {
        "title": "歙郡有黄山楼北瞰黄山山势中拆若巨门状因题一绝",
        "author": "于德晦",
        "content": "黟峰翠色自天流，直下青冥豁素秋。\n閒倚朱栏频北望，只宜名作巨门楼。\n（〖1〗诗见康熙十八年闵麟嗣撰《黄山志定本》卷六，干隆间刊刻。\n此诗承仪征吴白匋先生见告。\n按原志附注曰：「程弘志云：按《一统志》：刺史有从兄弃官学道，号于方外，刺史为筑室于问政山，山始名问政。\n」望按：《金石萃编》卷八十有于德晦题名，在李虞仲题名之左，曰「监察御史于德晦」，题名后纪「大中六年三月廿四日」云云。\n又《长安志》务本坊有左散骑常侍于德晦宅。\n〖大兴徐松撰《唐两京城坊考》卷二所记同〗）。",
        "dynasty": "唐",
        "collection_info": null
    },
    {
        "title": "寒食下第简长安故人",
        "author": "武元衡",
        "content": "寒食都人重胜游，相如独自闭门愁。\n尝闻娄护因名达，君试将余问五侯。\n（见《永乐大典》卷三○○五「九真」「人」字（五函四十二册）。\n按诗共二首，其一五言四句，《全唐诗》卷三百十七载之，其二即此诗。\n）（《古今岁时杂咏》卷十一收此诗，前为五言四句，后为七言四句，与《大典》同。\n疑原诗应为杂言体一首。\n《全唐诗》卷三一七录作五绝，似沿《万首唐人绝句》卷十四，题作《寒食下第》，录如次：「柳挂九衢丝，花飘万家雪。\n如何憔悴人，对此芳菲节。\n」《古今岁时杂咏》「万家」作「万里」，「人」作「客」。）",
        "dynasty": "唐",
        "collection_info": null
    },
    {
        "title": "临平湖夜泛",
        "author": "权德舆",
        "content": "素彩皓通津，孤舟入清旷。\n已爱隔帘看，还宜捲帘望。\n隔帘当此时，（《四部丛刊》本《权载之文集》卷六收此诗，此句作「隔帘卷帘时此时」，与《临平记》同。\n）惆怅思君君不知。\n（此见《永乐大典》卷二二七一「六模」「湖」字《临平湖》条〖二函二十册〗。\n此诗亦见沈谦《临平记》卷四，惟第五句作「隔帘捲帘当此时」为异。\n）。",
        "dynasty": "唐",
        "collection_info": null
    },
    {
        "title": "题云居上寺（并序）",
        "author": "吉逾",
        "content": "到此花宫裏，观身火宅中。\n有为皆是幻，何事不成空？\n晚籁鸣寒谷，秋山响暮钟。\n欲归林下路，新月上前峯。\n（见《金石萃编》卷一百五。\n）（〖1〗《金石萃编》王昶按：「云居上寺，未详处所。\n据诗前称范阳县丞吉逾同跻攀于此云云，则寺当在范阳矣。\n唐时范阳县属涿州，今捡《日下旧闻》引《名胜志》云：『涿州有智度寺，石城东北隅，剙自唐时，有旧碑刻。\n其后即云居寺，俱有石基浮图。\n』疑即此云居上寺也。\n谓之上寺者，以在智度寺之后也。\n唐时旧碑刻，或即指此碑。\n吉逾诸人之诗，《全唐诗》无一载者，因录之，以见唐人诗千余年来沦于草莽、为人所未见者，盖不胜纪云。\n」〖2〗望按：诗题次行原有「范阳县丞吉逾」六字，诗序辛酉岁云云。\n当是唐德宗建中二年。\n石刻于此诗后出「元和四年四月八是范□□」一行，疑此为刻石年月，而「范□□」疑本是「范某刻」字样，当是刻工题名。\n果尔，则自辛酉赋诗以迄元和四年己丑刻石，其间已历二十九年矣。\n〖吉逾等人诗作于建中二年。\n元和题名，陆增祥《八琼室金石补正》卷六五录作「元和四年八月八日范惟清吕〖以下缺〗」幷云此题名虽书于轩辕伟诗首「同前」二字之下，应别标一题，「《萃编》合为一刻，误矣」。\n〗）。",
        "dynasty": "唐",
        "collection_info": null
    },
    {
        "title": "题云居上寺",
        "author": "吉騊駼",
        "content": "石室最高峯，跻攀到此中。\n白云连晚翠，清磬度秋风。\n未悟无生理，宁知有想空。\n且归山下寺，更欲问支公。\n（见《金石萃编》卷一百五。\n）（按诗次轩辕伟诗后，原题曰「同前」，下署「騊駼上」，无官衔。\n）。",
        "dynasty": "唐",
        "collection_info": null
    },
    {
        "title": "题云居上寺",
        "author": "吉播",
        "content": "石路多奇迹，幽岩凿宝经。\n暮烟千壑裏，新月一山明。\n宿鸟知清梵，樵人惯独行。\n为随欢奉后，岂敢学逃[名]。\n（见《金石萃编》卷一百五。\n）（缺文据吉逾条下所引诸书补。\n）（按诗次吉騊駼诗后，原题曰「同前」，下署「□上」，盖名已摩灭。\n据吉逾诗序，知为其犹子吉播所赋。\n诗中「暮烟」，石刻原作「暮烟」，王昶谓是笔误，今据正。\n〖1〗吉播，原作吉潜，详前吉逾条附考。\n前引诸书及《八琼室金石补正》卷六五此诗末署名皆作「播上」。\n）。",
        "dynasty": "唐",
        "collection_info": null
    },
    {
        "title": "题云居上寺",
        "author": "王益",
        "content": "[支]公禅诵处，绝顶共登攀。\n日色千峯裏，钟声万壑间。\n[暮]猿吟砌近，沙鸟傍溪闲。\n一径[堪]藜杖，行行独下山。\n（见《金石萃编》卷一百五。\n）（缺文据《续古文苑》卷四补。\n《房山石经题记汇编》首字不缺。\n）（〖1〗石刻诗次王潜诗后。\n原题曰「同前」。\n下署「男益上」。\n与吉逾诗序所称「息益」合。\n〖2〗王益，原作吉益。\n为王潜之子，详前吉逾条附考。\n诸书录石刻。\n此诗收于王潜诗之次，署「男益上」。\n）。",
        "dynasty": "唐",
        "collection_info": null
    },
    {
        "title": "",
        "author": "轩辕伟",
        "content": "。",
        "dynasty": "唐",
        "collection_info": null
    },
    {
        "title": "题云居上寺",
        "author": "轩辕伟",
        "content": "不着登山屐，扪萝也上跻。\n石梁分鸟道，苔径过云霓。\n梵宇千花裏，秋声万籁齐。\n[周]游兴未尽，钟磬度前溪。\n（见《金石萃编》卷一百五。）\n（缺字据吉逾条下所引诸书补。\n下同。\n）（〖1〗石刻诗次吉逾诗后，原题曰「同作」，下署轩辕伟，无官衔。\n）。",
        "dynasty": "唐",
        "collection_info": null
    },
    {
        "title": "题云居上寺",
        "author": "王潜",
        "content": "万木千峯空鸟喧，潺潺[溪]水下长川。\n人来石室藏何处。\n一径归时带暮烟。\n（见《金石萃编》卷一百五。\n）（〖1〗石刻诗次吉潜诗后。\n原题曰「同前」。\n下署「节度都巡使太常卿上柱国王潜」。\n第二句第三字原作「氵」，摩其右半，意者或为「涧」字，或为「流」字，虽然，未敢擅补也。\n）。",
        "dynasty": "唐",
        "collection_info": null
    },
    {
        "title": "汝州北楼晚望少室诗",
        "author": "胡证",
        "content": "峭拔烟云外，雄居造化工。\n三山惭海上，五岳让天中。\n翠积当华甸，腾标占太空。\n周临万里暮，犹挂夕阳红。\n（见《槐庐丛书》《金石录补》。\n）（〖1〗叶九来《金石录补》卷十九《唐胡证题少室诗》跋尾：「右唐检校祠部员外郎胡证《汝州北楼晚望少室诗》，诗云〖不重录〗。\n永贞元年仲夏记。\n按新旧《书·证传》皆云贞元中登第，繇浑瑊举为从事，自殿中侍御史为韶州刺史而已。\n据此碑。\n先为祠部员外郎，可以补史之阙漏。\n」）。",
        "dynasty": "唐",
        "collection_info": null
    },
    {
        "title": "奉敕陪内宴",
        "author": "王孝廉",
        "content": "海国来朝自远方，百年一醉谒天裳。\n日宫座外何攸见，五色云飞万岁光。\n（见金毓黻撰集《渤海国志长编》卷十八引《文华秀丽集》上。\n）。",
        "dynasty": "唐",
        "collection_info": null
    },
    {
        "title": "春日对雨得情字",
        "author": "王孝廉",
        "content": "主人开宴在边听，客醉如泥等上京。\n疑是雨师知圣意，甘滋芳润洒羁情。\n（同前。\n）。",
        "dynasty": "唐",
        "collection_info": null
    },
    {
        "title": "在边亭赋得山花戏寄两领客使并滋三",
        "author": "王孝廉",
        "content": "芳树春色（疑应作花）色甚明，初开似笑听无声。\n主人每日专攀尽，残片何时赠客情？\n（同前。\n）。",
        "dynasty": "唐",
        "collection_info": null
    },
    {
        "title": "和坂领客对月思乡之作",
        "author": "王孝廉",
        "content": "寂寂朱明夜，团团白月轮。\n几山明影彻，万象水天新。\n弃妾看生怅，羁情对动神。\n谁云千里隔，能照两乡人。\n（同前。\n）。",
        "dynasty": "唐",
        "collection_info": null
    },
    {
        "title": "出云州书情寄两敕使",
        "author": "王孝廉",
        "content": "南风海路连归思，北雁长天引旅情。\n赖有锵锵双鳯伴，莫愁多日住边亭。\n（同前。\n）（〖1〗按王孝廉奉渤海国王命使日，日本嵯峨天皇设宴礼之。\n孝廉返国，舟覆溺海而死。\n嵯峨天皇特颁敕书，追赠荣爵，且致悼念。\n嵯峨在位十四年，年号曰弘仁，于唐则为宪宗元和五年至穆宗长庆三年也。\n敕文附后。\n〖2〗《日本后纪》二十四日本嵯峨天皇《赠渤海使王孝廉正三位敕书》云：「惜往饰终，事茂旧范，褒忠录绩，义存先彝。\n故渤海国使从三位王孝廉，阙庭修聘，沧溟迴舻，復命未申，昊苍不慭。\n寔虽有命在天，薤露难驻，而衔恨使命，不得更归。\n朕痛于怀，加赠荣爵，死而有灵，应业泉扃。\n宜可正三位。\n」〖3〗又日僧空海有《伤渤海国大使王孝廉中途物故》诗句，日人阪上今继有《和渤海大使见寄之作》，可以参阅。\n诗附于次。\n）（〖4〗空海《伤渤海国大使王孝廉中途物故》：一面新交不忍听，况乎乡国〖一作「园」〗故园〖一作「国」〗情。\n〖见金毓黻撰《渤海国志长编》卷十八引《高野大师广传》下〗〖5〗阪上今继《和渤海大使见寄之作》：宾亭寂寞对青溪，处处登旅念悽。\n万里云边辞国远，三春烟裏望卿〖蒋礼鸿及陈九思同志并谓当是「乡」之形误。\n〗迷。\n长天去雁催归思，函谷来莺助客啼。\n一面相逢如旧识，交情自与古人齐。\n〖见金毓黻撰《渤海国志长编》卷十八引《文华秀丽集》上〗）。",
        "dynasty": "唐",
        "collection_info": null
    },
    {
        "title": "九销山",
        "author": "徐凝",
        "content": "人行之字路嵚巇，九销青山胜九疑。\n祇被但白云生不断，无端点破碧琉璃。\n（见道士孟宗宝集虚所编《洞霄诗集》卷一。\n）（〖1〗邓牧《洞霄图志》卷二《山水门》《九锁山》条：「自余杭西郭外，行十有八里，逆溪水上，左右合七峯，皆拔地数百尺。\n其趾犬牙相错，行路并溪屈折者九，故云九锁。\n好事者悉命以名。\n」）。",
        "dynasty": "唐",
        "collection_info": null
    },
    {
        "title": "",
        "author": "周匡物",
        "content": "。",
        "dynasty": "唐",
        "collection_info": null
    },
    {
        "title": "三桥隐居歌",
        "author": "周匡物",
        "content": "谁家作桥溪水头，茅堂四月如清秋。\n白云已过暮山紫，黄鸟不鸣春自幽。\n掀髯背向孤舟立，犹记仙源旧曾入。\n（近人翁国樑《漳州史蹟》亦引此诗「曾」作「会」。\n）雨打疎篷醉不知，桃花一夜新流急。\n（见《漳州府志》。\n末句《漳州史蹟》作「桃花一夜急新流」，误。\n）。",
        "dynasty": "唐",
        "collection_info": null
    },
    {
        "title": "湘中纪行",
        "author": "李谅",
        "content": "[湘江]（江水）永州路，水碧山崒兀。\n古木暗[渔]（鱼）潭，阴云起龙窟。\n峻屏夹澄[彻]（澈），怪石生[溪渤]（□勒）。\n[巨]舰时邅迴，轻舠已超忽。\n疾如奔羽翼，清可[鑑]（鉴）毛髪。\n寂寞[几]（榜）渔舟，逶迤逗[啇]（商）[筏]。\n[我]行十月杪，猿啸中夜发。\n枫叶寒始丹，菊花冬未歇。\n凝流绿可[染]，积[翠]（学）浮堪撷。\n[峭]蒨每惊新，幽奇信夸绝。\n稠[峰]（峯）迭玉嶂，浅[浪]（泿）翻残雪。\n石[燕]（鷰）雨中飞，[塞]（霜）鸿云外别。（迴鴈峯）\n泝洄已劳苦，览[玩]（翫）还愉悦。\n鹤岭访胎仙（[祁]阳县白鹤[岭]道士屈志静得仙处），𢈪（音吾）亭仰文[喆]（哲）（祁阳𢈪亭，元中丞次山所居。）。\n川间[有]渔钓，山上多薇蕨。\n无[以]（公）佐雍熙，何如养疵拙。\n安人苟有[积]（绩），抚己行将[耋]。\n此路好[乘桴]，吾其谢羁绁。\n（见《金石萃编》卷一百八。\n第三句「暗鱼」二字原缺，据《舆地纪胜》卷五十六补。\n）（《金石萃编》录此诗缺误甚多，而清瞿中溶《古泉山馆金石文编残稿》卷三补录此诗无缺，今据以校补。\n瞿中溶跋云：李谅《湘中纪行》诗二十行，行三十字，正书左行。\n述葊侍郎《金石萃编》所载阙十五字，又『溪渤』之『渤』误作『勒』，『积翠』之『翠』误作『学』，盖搨本未精之故。\n予游浯溪，亲督搨工椎打，所谓阙泐者一一皆可辨识，乃为补之。\n中云『痦亭仰文哲』，『亭』字并不作『庼』，此唐人手笔，可见次山当本用『亭』字也。\n）（〖1〗石刻诗后至题「大和四年十月廿五日，[桂]管都防御观察处置等使桂州刺史兼御史大夫李谅，过此偶题，并领男颖同登览。\n」〖2〗《金石萃编》王昶按：「李谅，两《唐书》无传，《全唐诗》有其人，小传称谅字復言，三宰剧邑，再为郡牧，终京兆尹，而不详所牧何郡。\n所载诗，便有《苏州元日郡齐感怀寄越州元相公杭州白舍人》诗一首，题下注云：『时长庆四年也。\n』而不载此诗。\n诗中缺泐，无从校补。\n此诗题曰《湘中纪行》，是官桂州刺史道经永州题此诗于𢈪亭者。\n合而观之，是谅先于长庆四年守苏州，至此时相距七年而移守桂州，所谓再为郡牧者是已。\n《苏州元日》诗句云『新知四十九年非』，是长庆四年年五十也，至此则五十六矣。\n有一子，名颖。\n谅之可见者祇此。\n」）。",
        "dynasty": "唐",
        "collection_info": null
    },
    {
        "title": "杪春再游庐山（吴汝煜、胡可先云此诗为涉兄李渤作，见《唐才子传校笺》卷五。）",
        "author": "李涉",
        "content": "二十七年别，烟云如昨辞。\n偶逢行春日，得遂归山期。\n晓驾出湓城，晚会东林师。\n巡廊阅众院，遍读新旧诗。\n萧魏故已尘，符杨亦川驰。\n拂床归尘壁，再觅旧游诗。\n南访静（应作「靖」）节居，石台有遗基。\n红葩列涧艷，碧茑悬林丝。\n迢递二霄峯，晴云间出危。\n坛空仙驭远，谷断啼猿悲。\n白鹿旧洞门，五老东一枝。\n当时手结茅，聚族长在兹。\n孙侄皆后来，非我昔所知。\n生为前世翁，安得不涕垂？\n白髪唯两人，形骸久支离。\n虽同故山会，草草如路歧。\n惆怅尘中身，何由重来斯。\n无令诮余者，更效《北山移》。\n（见《分门纂类唐歌诗》残本第二册《天地山川类》卷二十二。\n）。",
        "dynasty": "唐",
        "collection_info": null
    },
    {
        "title": "范处士在育王寺书碑因以寄赠",
        "author": "于季友",
        "content": "墨妙復辞雄，扁舟访远公。\n□（赵绍祖《金石文钞》卷七作「云」）天书梵□（《金石文钞》作「字」，）霜月步莲宫。\n迹寄双林下，名留刼石中。\n遥知松径望，棠（《金石文钞》作「栗」）叶满山红。\n（见《金石萃编》卷一百八。\n）（又见《两浙金石志》卷一，第三句不缺，文同《金石文钞》，末句作「棠叶满山红」。\n）（〖1〗石刻于题下原署「明州刺史于季友」。\n按阿育王寺在今浙江鄞县阿育王山中，此诗及后范的酬和诗附镌于《阿育王里常住田碑》后。\n碑末有太和七年十二月一日于季友作《碑后记》，则两诗之作，当亦在同时。）。",
        "dynasty": "唐",
        "collection_info": null
    },
    {
        "title": "时在育王寺书石字奉酬□丞使君寄赠四韵依次用本韵",
        "author": "范的",
        "content": "（《金石文钞》题作《时在育王寺书石中丞使君寄目前四韵奉酬本韵》）拙艺荷才雄，新诗起谢公。\n开缄光佛域，望景动星宫。\n风雪文章裏，书镌琬琰中。\n将谁比佳句？霞绮散成红。\n（见《金石萃编》卷一百八。）\n（又见《两浙金石志》卷一，题中「□丞」作「中丞」，「次用本韵」四字为题注小字。）\n（望按：石刻题下原署曰「处士范的上」。\n于季友《育王寺碑后记》有「剡越间隐逸之士曰范的，业文功书，未遇于时，常萍泊云水间。\n一日，扁舟到明」等语。\n又《育王寺常住田碑》，原为万齐融所撰，徐峤之书，其后碑隳，大和七年于季友为明州刺史时，始邀范的重书。\n其碑题下署「顺阳范的书并篆额」，是范的为顺阳人。\n范生平可考者仅此。\n又诗中琬下原是「御名」两字，盖避武宗讳不书，武宗名炎，则诗中此字原当作琰可知。\n〖此王昶避嘉庆帝讳而注为「御名」。\n〗然则诗之作在大和间，镌石则在武宗会昌中，其间相去固将十载矣。）。",
        "dynasty": "唐",
        "collection_info": null
    },
    {
        "title": "",
        "author": "卢元辅",
        "content": "。",
        "dynasty": "唐",
        "collection_info": null
    },
    {
        "title": "游天竺寺",
        "author": "卢元辅",
        "content": "水田十里学袈裟，秋殿千金俨释迦。\n远客偏求月桂子，老人不记石莲花。\n武林山价县隋日，天竺经文隶汉家。\n苔壁娲皇炼来处，泐中修竹扫云霞。\n（见《两浙金石志》卷二。\n）（〖1〗石刻诗前原题「大唐杭州刺史卢元辅」九字。\n〖2〗阮元《两浙金石志》：「右刻在下天竺神尼塔下磨崖，文九行，右行，正书，径二寸。\n此诗《全唐诗》未载。\n按卢元辅于德宗时自河南县令除杭州刺史，尝于武林山作见山亭，见《咸淳临安志》。\n又《胥山碑铭》，元和十年卢元辅文，王遹书，见《舆地碑目》。\n此疑元和时刻。\n又《陜西通志》云：『卢元辅滑州人，曾为华州刺史。』\n《郎官石柱题名》有金部郎中卢元辅。\n白乐天有《卢元辅除杭州刺史制》，中云：『尝守商都，再领京县。』\n皆其历官也。\n石本『泐中修竹扫云霞』，『泐』字系原刻，『修竹』二字系改凿。\n『大唐』二字亦添补。\n《西湖志》作『洞中』，盖据文理，未见石刻也。」\n〖3〗《杭州府志》引《武林石刻记》：「唐卢元辅《游天竺诗》，纵一尺八寸，横二尺，正书，字径二寸。」）。",
        "dynasty": "唐",
        "collection_info": null
    },
    {
        "title": "忆钱塘",
        "author": "李廓",
        "content": "往岁东游鬓未凋，渡江曾驻木兰桡。\n一千里色中秋月，十万军声半夜潮。\n桂倚玉儿吟处雪，蓬遗苏丞舞时腰。\n仍闻江上春来柳，依旧参差拂寺桥。\n（见韦庄《又玄集》卷中。\n）（〖1〗陶敏云。\n此诗之颈联「一千里色中秋月，十万军声半夜潮。」\n张为《诗人主客图》取为赵嘏句，《全唐诗》卷五五○亦收赵嘏句。）。",
        "dynasty": "唐",
        "collection_info": null
    },
    {
        "title": "遥知（友人陈九思同志疑「知」乃「和」字之讹）元九送王行周游越",
        "author": "李绅",
        "content": "江湖随月盈还宿，沙渚依潮断更连。\n伍相庙中多白浪，越王台畔少晴烟。\n低头绿草羞枚乘，刺眼红花笑杜鹃。\n莫倚西施旧苔石，由来破国是神仙。\n（见韦庄《又玄集》卷中。\n）。",
        "dynasty": "唐",
        "collection_info": null
    },
    {
        "title": "哭微之",
        "author": "白居易",
        "content": "今在岂有相逢日，未死应无暂忘时。\n从此三篇收泪后，终身无復更吟诗。\n（见《文苑英华》。\n）（按《全唐诗》载《哭微之》诗二首，其诗原附于白居易《祭微之文》，畧谓无以寄悲情，作哀词二首云云。\n《全唐文》卷六百八十一及坊刻《白香山集》均载之。\n惟《文苑英华》卷九百八十九《祭微之文》则谓作哀词三首，其第三首为）（诸本所无。\n承友人顾学颉先生函告，爰补录于此。\n或以其出处不明为疑，则俟方家之考定于来更可耳。\n）。",
        "dynasty": "唐",
        "collection_info": null
    },
    {
        "title": "失题",
        "author": "白居易",
        "content": "石榴枝上花千朵，荷叶杯中酒十分。\n满院弟兄皆痛饮，就中大户不如君。\n（见《玉照新志》。\n）（〖1〗《玉照新志》〖宋王明清撰，《宝颜堂秘笈》本〗卷三：「王彦国献臣，招信人，居县之近郊。\n建炎初，虏人将渡淮，献臣坐于所居小楼，望见一老士大夫彷徨阡陌间，携一小仆，负一匣，埋于空迥之所。\n献臣默识之。\n事定，往掘其地，宛然尚存。\n启匣，乃白乐天手书诗一纸。\n云〖诗不重录〗。\n献臣后南渡，寓居余姚，尝出以示余，真奇物也。\n闻后以归刘纲公举矣。\n」〖2〗按此亦顾先生所见示，其事可信与否，未敢遽断，期海内方家有以论定之。\n）。",
        "dynasty": "唐",
        "collection_info": null
    },
    {
        "title": "春游（见历史博物馆藏明王氏藏《宋拓四名人法书》册页。承顾学颉先生函告，诗为白居易所作，即未竹垞云后人误以为元稹诗者，《全唐诗》亦入元稹卷，今宜还诸乐天。诗不重录。〖《全唐诗》卷四二三收作元稹诗。顾说见其校点本《白居易集外集》卷上，朱说见《曝书亭集》卷四九。检南宋洪迈《容斋随笔五集》卷二云此诗「白乐天书之，题云『元相公《春游》』，钱思公藏其真迹，穆父守越时，摹刻于蓬莱阁下，今不復存。」钱思公指钱惟演，穆父指钱勰，为北宋前中期执行。其言似比明清人所说更可靠些。此诗是否白作，恐尚难论定。）",
        "author": "白居易",
        "content": "空。",
        "dynasty": "唐",
        "collection_info": null
    },
    {
        "title": "郡治楼望黄山",
        "author": "韦绶",
        "content": "郡斋北望春光好，平楚无云秋望宽。\n清气爽时尘外见，碧烟飞处静中看。\n争高千仞山皆让，并秀三峯色也寒。\n莫怪寓名同岳号，暂图瞻眺近长安。\n（见康熙十八年闵嗣撰《黄山志定本》卷六，书刻于干隆间。\n）（〖1〗诗后原附按语：「汪晋谷云：唐有两韦绶，一德宗朝翰林学士，一穆宗朝吏部尚书。\n以《石门岩志》辨之，当是德宗朝者。\n」〖2〗望按：《金石萃编》卷八十有「华阴县令韦绶」题名，次「检校水部员外郎崔颎」题名后。\n韦绶题名下刻「贞元元年二月六日记」九字。\n）。",
        "dynasty": "唐",
        "collection_info": null
    },
    {
        "title": "劝酒行",
        "author": "鲍溶",
        "content": "乐往难重得，老来岂自由。\n婵娟过三五，珠翠成仇雠。\n君不闻古曲，酒能消人忧。\n何人更年少，君惜秉烛游。\n莫闲金丝手，月在西南楼。\n罗换歌妾袂，锦缠舞人头。\n半醉月入怀，仰空笑牵牛。\n那令酒生尘，虚见红貌秋。\n（见《永乐大典》卷一二○四三「二十有」「酒」字「劝酒」条〖十三函一百二十四册〗。\n）。",
        "dynasty": "唐",
        "collection_info": null
    },
    {
        "title": "去东林寺诗",
        "author": "曹汾",
        "content": "峯头不住起孤烟，池上相留有白莲。\n尘网分明知束缚，更须骑马别林（「林」字，《金石录补》作「云」。\n）泉。\n（见《古刻丛钞》。\n以《槐卢丛书》本《金石录补》参校之。\n）（〖1〗诗下原署「会昌三年七月十三日秘书省正字曹汾题」十七字。\n〖2〗陶宗仪《古刻丛钞》：此诗在昙玭碑阴，尘土昏塞，无知之者。\n至和三年春二月，陈国袁陟来游山，徧抉奇迹，始发其晦。\n东林诗多矣，未有如此篇之意远而美者，因题以永之。\n汾，开成四年崔蠡下进士，后为中书舍人，户部侍郎、忠武军节度使，实丞相确之弟也。\n）。",
        "dynasty": "唐",
        "collection_info": null
    },
    {
        "title": "朱槿花",
        "author": "薛涛",
        "content": "红开露脸误文君，□□芙蓉草绿云。\n（张篷舟《薛涛诗笺》谓北京图书馆藏宋本《分门纂类唐歌诗》，此句无缺文，作「司蒡芙蓉草绿云」。\n）造化大都排比巧，衣裳色泽总熏熏。\n。",
        "dynasty": "唐",
        "collection_info": null
    },
    {
        "title": "浣花亭陪川主王播相公暨寮同赋早菊",
        "author": "薛涛",
        "content": "西陆行终令，东篱始再阳。\n绿英初濯露，金蘂半含霜。\n自有兼材用，那同众草芳。\n献酬樽俎外，宁有惧豺狼。\n（以上二诗见《分门纂类唐歌诗》残本第六册《草木虫鱼类》卷五。\n）。",
        "dynasty": "唐",
        "collection_info": null
    },
    {
        "title": "题小华山（原注：「目黄山为小华」。）",
        "author": "李敬方",
        "content": "峰簇莲花小，分明似华山。\n鱼符何日罢，深处掩松关。\n（见闵麟嗣撰《黄山志定本》卷六。\n）。",
        "dynasty": "唐",
        "collection_info": null
    },
    {
        "title": "送友人罢举归东海",
        "author": "雍陶",
        "content": "沧沧天堑外，何岛是新罗？\n舶主辞蕃远，碁僧入汉多。\n海风吹白鹘，沙日晒红螺。\n此去知提笔，须求利剑磨。\n（见韦庄《又玄集》卷下。\n熊飞云《全唐诗》卷五三一收此为许浑诗。\n今检《文苑英华》卷二八○收此为许诗，而许浑自书之乌丝栏诗真蹟及席刻本《丁卯诗集》、《四部丛刊》影宋钞《下卯集》中皆无此诗。\n应为谁作，尚难断定。\n）。",
        "dynasty": "唐",
        "collection_info": null
    },
    {
        "title": "",
        "author": "张祜",
        "content": "空（按《全唐诗》卷五百十及卷五百十一编张祜诗二卷，又卷八百七十收谐谑诗二首，其中《戏颜郎中骑中骑腊诗》一首已见正卷，盖复出，又卷八百八十三补遗卷有诗五首。\n本编所辑四卷，均所未及。\n今从北京图书馆藏南宋蜀刻本《张承吉文集》、《永乐大典》、韦庄《又玄集》、《太平广记》引唐康骈《剧谈录》、唐冯翊子《桂苑丛谈》等书录出之。\n祜，诸书或有作佑者，误。\n）。",
        "dynasty": "唐",
        "collection_info": null
    },
    {
        "title": "慈乌",
        "author": "张祜",
        "content": "慈乌色似漆，孔雀尾如金。\n内外既相及，圣人空理心。\n（此以下均见南宋蜀刻本《张承吉文集》卷六。\n）。",
        "dynasty": "唐",
        "collection_info": null
    },
    {
        "title": "闲居作五首 其一",
        "author": "张祜",
        "content": "十年狂是酒，一世癖缘诗。\n剩物心长厌，闲书性理不违。\n补窠新鷰子，争食乳鸦儿。\n幸尔隣家竹，春来又许移。",
        "dynasty": "唐",
        "collection_info": null
    },
    {
        "title": "闲居作五首 其三",
        "author": "张祜",
        "content": "小院新栽柳，深窗古画屏。\n屋塼悬蜴蜥，虫网碍蜻蜓。\n启轴怜孤进，添杯虑独醒。\n殷勤东郭外，春麦又苗青。",
        "dynasty": "唐",
        "collection_info": null
    },
    {
        "title": "闲居作五首 其四",
        "author": "张祜",
        "content": "闷看垂檐雨，闲寻小院芳。\n壁泥根长麦，篱柱叶生杨。\n旋碾新茶试，生开嫩酒尝。\n看看花渐老，无復滞春光。",
        "dynasty": "唐",
        "collection_info": null
    },
    {
        "title": "闲居作五首 其五",
        "author": "张祜",
        "content": "俗人无语诏，病客少经过。\n种竹怜茎少，移花喜日多。\n唯精《左氏传》，不养右军鹅。",
        "dynasty": "唐",
        "collection_info": null
    },
    {
        "title": "江南杂题三十首 其一",
        "author": "张祜",
        "content": "远对三茅岭，踈开一槿篱。\n人怜贫好学，自笑老吟诗。\n仰腹猕猴睡，斜身蝘蜒痴。\n殷勤谢庄叟，栎社更何疑。",
        "dynasty": "唐",
        "collection_info": null
    },
    {
        "title": "江南杂题三十首 其二",
        "author": "张祜",
        "content": "退居三亩地，聊復谢喧卑。\n尽日题书标，无风下钓丝。\n蚰蜒过竹节，翡翠抱芦枝。\n惆怅是临水，星星蓬鬓垂。\n。",
        "dynasty": "唐",
        "collection_info": null
    },
    {
        "title": "江南杂题三十首 其三",
        "author": "张祜",
        "content": "鸟逸溪云静，人行野岸稀。\n茅峯三点翠，练水一条辉。\n晚蝶花心少，阴莹草裏微。\n何妨孟朱舍，夜饮醉歌归。",
        "dynasty": "唐",
        "collection_info": null
    },
    {
        "title": "江南杂题三十首 其四",
        "author": "张祜",
        "content": "南亩山光对，西郊日影斜。\n碧抽书带草，红节米囊花。\n夜跣尝琴室，昏岷自酒家。\n何妨人不到，私酌是侯芭。",
        "dynasty": "唐",
        "collection_info": null
    },
    {
        "title": "江南杂题三十首 其五",
        "author": "张祜",
        "content": "野岸烟花好，东园自插篱。\n茈姑交宛叶，喜子抱游丝。\n尽日人稀到，终年井不窥。\n何当谢贞白，《真诰》是吾师。",
        "dynasty": "唐",
        "collection_info": null
    },
    {
        "title": "江南杂题三十首 其六",
        "author": "张祜",
        "content": "远郭浸烟波，村桥入薜萝。\n水虵惊去疾，山鸟自来多。\n夜月倾壶酒，春风就榜歌。",
        "dynasty": "唐",
        "collection_info": null
    },
    {
        "title": "江南杂题三十首 其七",
        "author": "张祜",
        "content": "五里波㳂郭，扁舟棹到门。\n水经春雨涨，山近夕阳温。\n鸂鶆穿芦叶，蟛蟖上竹根。\n忧来欲谁话，犹赖酒盈罇。",
        "dynasty": "唐",
        "collection_info": null
    },
    {
        "title": "江南杂题三十首 其八",
        "author": "张祜",
        "content": "村桥路不端，数里就迴湍。\n积壤连泾脉，高林上笋竿。\n早尝甘蔗淡，生摘琵琶酸。\n（「琵琶」，严寿澄校《张祜诗集》云：疑「枇杷」之误。\n）好是去尘俗，烟花长一栏。",
        "dynasty": "唐",
        "collection_info": null
    },
    {
        "title": "江南杂题三十首 其九",
        "author": "张祜",
        "content": "晓日明高柳，春池合细萍。\n鷰巢通蜴蜥，鱼网漏蜻蜒。\n汩没非兼济，终穷是独醒。",
        "dynasty": "唐",
        "collection_info": null
    },
    {
        "title": "江南杂题三十首 其十",
        "author": "张祜",
        "content": "三峯前望峻，一派上游斜。\n雨过离披草，风吹颠倒查。\n拂林山鹊翅，丛岸野裳（望疑「裳」为「棠」之误。\n）花。\n好是醉中舞，村桥行数家。",
        "dynasty": "唐",
        "collection_info": null
    },
    {
        "title": "江南杂题三十首 其十一",
        "author": "张祜",
        "content": "碧草分遥岸，清池入细流。\n投铺虚饮马，自物且垂鈎。\n小鸟闻批颊，征虫弄印头。\n（「征」，严云：疑当作「征」。\n《海录碎事》卷二十二引此二句，正作「微」字。\n）何妨一壶酒，远远棹扁舟。",
        "dynasty": "唐",
        "collection_info": null
    },
    {
        "title": "江南杂题三十首 其十二",
        "author": "张祜",
        "content": "端居无外事，长日卧烟岚。\n树影侵篱北，花香自水南。\n酒肠婴女笑，碁路老僧谙。\n似此成乖懒，嵇康七不堪。\n。",
        "dynasty": "唐",
        "collection_info": null
    },
    {
        "title": "江南杂题三十首 其十三",
        "author": "张祜",
        "content": "一径遶荒陂，渟洿是小池。\n红蕉心半卷，白练尾长垂。\n倒箧缠书带，寻竿解钓丝。\n聊当事山履，远与白云期。",
        "dynasty": "唐",
        "collection_info": null
    },
    {
        "title": "江南杂题三十首 其十四",
        "author": "张祜",
        "content": "久病无行意，溪亭益到稀。\n月迴秋扇影，萤落夜琴微。\n沧海尚凝棹，木山谁采薇？\n佳期不可俟，空羡鷰西归。",
        "dynasty": "唐",
        "collection_info": null
    },
    {
        "title": "江南杂题三十首 其十五",
        "author": "张祜",
        "content": "碧溪穷欲尽，迴棹喜山家。\n曲岸深迷竹，平滩下见沙。\n悬窠巧妇子，拂水剪刀花。\n好是栖心地，人间路不遐。",
        "dynasty": "唐",
        "collection_info": null
    },
    {
        "title": "江南杂题三十首 其十六",
        "author": "张祜",
        "content": "僻居成懒病，春至强耕蚕。\n后港通围竹，前溪下檐柑。\n旧巢飞巧妇，新叶长宜男。\n且赖身无事，穷愁亦自甘。",
        "dynasty": "唐",
        "collection_info": null
    },
    {
        "title": "江南杂题三十首 其十七",
        "author": "张祜",
        "content": "小槛云低处，高廊雨过时。\n鹿胎含笋箨，猿臂长松枝。\n旧匣藏鈎轸，沉查骨钓丝。\n（「骨」，严云：疑当作「罥」。\n）平生心未远，徒欲效鸱夷。\n。",
        "dynasty": "唐",
        "collection_info": null
    },
    {
        "title": "江南杂题三十首 其十八",
        "author": "张祜",
        "content": "春醪尽数杯，竹径坐深苔。\n鸟道思归乐，人呼隐去来。\n溪花流作片，雨叶烂成堆。\n访戴值兹夕，何妨乘兴迴。",
        "dynasty": "唐",
        "collection_info": null
    },
    {
        "title": "江南杂题三十首 其十九",
        "author": "张祜",
        "content": "洛下无名客，江南不繫舟。\n病身黄叶晚，诗思碧云秋。\n雀语嘉宾笑，蛩鸣懒妇愁。\n幸因重醖热，聊作醉乡游。",
        "dynasty": "唐",
        "collection_info": null
    },
    {
        "title": "江南杂题三十首 其二十",
        "author": "张祜",
        "content": "余生唯爱酒，师长是山翁。\n定葬槽丘下，须沉酿瓮中。\n鹈鸪春作鸟，舂黍夏为虫。\n会入醉乡去，为君成醉风。",
        "dynasty": "唐",
        "collection_info": null
    },
    {
        "title": "江南杂题三十首 其二十一",
        "author": "张祜",
        "content": "翠竹千竿耸，青池一面临。\n白烟生草末，黄粉露花心。\n簇脚蟏蛸桂，（望疑「桂」为「挂」之误。\n）抛身翡翠沉。",
        "dynasty": "唐",
        "collection_info": null
    },
    {
        "title": "江南杂题三十首 其二十二",
        "author": "张祜",
        "content": "沧海一遗民，诗书尽老身。\n不逢青眼旧，争奈白头新。\n小小调茶鼎，铢铢定药斤。\n空疎更谁问，赖与酒家隣。\n。",
        "dynasty": "唐",
        "collection_info": null
    },
    {
        "title": "江南杂题三十首 其二十三",
        "author": "张祜",
        "content": "南国久无悰，东郊自养蒙。\n老年孤枕在，愁夜一樽空。\n涝水闻歌女，枯枝见宛童。\n秋来因揽镜，强欲理衰蓬。",
        "dynasty": "唐",
        "collection_info": null
    },
    {
        "title": "江南杂题三十首 其二十五",
        "author": "张祜",
        "content": "郊园日牢落，无意及壶飱。\n大笑俯尘甑，高歌敲酒盆。\n汲池浇韮垄，占石坐松根。\n未免犹随俗，长竿挂一裈。",
        "dynasty": "唐",
        "collection_info": null
    },
    {
        "title": "江南杂题三十首 其二十六",
        "author": "张祜",
        "content": "三年江海客，长日犯埃氛。\n失脚远行地，无心空羡云。\n愚非宁武子，蔽是卓文君。\n以此图终计，深栖麋鹿羣。",
        "dynasty": "唐",
        "collection_info": null
    },
    {
        "title": "江南杂题三十首 其二十七",
        "author": "张祜",
        "content": "卜筑寄云阳，穿池面草堂。\n寻常登峻岭，丈六得奇彊。\n井鲋依颓甃，隣花出败墻。",
        "dynasty": "唐",
        "collection_info": null
    },
    {
        "title": "江南杂题三十首 其二十八",
        "author": "张祜",
        "content": "美人殊不见，惆怅望行云。\n竹翠静含粉，榴花轻曳裙。\n婵娟非月色，散漫是兰薫。\n无復荆王梦，子规空夜闻。",
        "dynasty": "唐",
        "collection_info": null
    },
    {
        "title": "江南杂题三十首 其二十九",
        "author": "张祜",
        "content": "佳期楚云外，寂寞是春华。\n昔去轩车远，今来衣带赊。\n生风贝母叶，活艷鼠姑花。\n惆望碧江阻，梦𩲑云陟遐。",
        "dynasty": "唐",
        "collection_info": null
    },
    {
        "title": "寓居临平山下三首",
        "author": "张祜",
        "content": "（按此第一首亦见《永乐大典》卷二二七一、七模、湖字临平湖条〖二函二十册〗。\n又清初沈谦《临平记》卷四亦载之。\n题曰《过临平湖》，即将两书异字校注于下。\n）。",
        "dynasty": "唐",
        "collection_info": null
    },
    {
        "title": "寓居临平山下三首 其一",
        "author": "张祜",
        "content": "三月平湖浪（《大典》及《临平记》作「草」。\n）欲齐，绿杨分映（《临平记》作「影」。\n）入长堤。\n田家起处乌龙（《临平记》作「犹」。\n）静，（《大典》及《临平记》作「吠」。\n）酒客醒时谢豹啼。\n溪（《大典》及《临平记》作「山」）槛正当莲叶渚，水泾新麦稻苗畦。\n（《大典》作「水堘新擘稻秧畦」，《临平记》作「水塍新筑稻秧畦」。\n）人间谩说多歧路，咫尺神仙洞却迷。\n（《临平记》作「路欲迷」。\n）。",
        "dynasty": "唐",
        "collection_info": null
    },
    {
        "title": "寓居临平山下三首 其二",
        "author": "张祜",
        "content": "一角横查碍小滩，渔舟稍稍避迴湍。\n鹿蹄踏叶暮山响，龟殻曝沙春水寒。\n诗句近吟知律变，《易》书穷讨觉才难。\n风光好处自擕酌，归去醉扶花药栏。",
        "dynasty": "唐",
        "collection_info": null
    },
    {
        "title": "寓居临平山下三首 其三",
        "author": "张祜",
        "content": "散髪垂肩久不簪，竹床推椀就藤阴。\n涧傍春渡水流急，山半夜归云色深。\n拂槛数竿为去处，随波一叶是浮沉。\n世间年少正行乐，应笑老人无事心。",
        "dynasty": "唐",
        "collection_info": null
    },
    {
        "title": "到广陵",
        "author": "张祜",
        "content": "一年江海恣狂游，夜宿倡家晓上楼。\n嗜酒几曾羣从小，为文多是讽诸侯。\n逢人说劒三攘臂，对镜吟诗一掉头。\n今日更来憔悴意，不堪风月满扬州。\n（此以下均见南宋蜀刻本《张承吉文集》卷七。\n）。",
        "dynasty": "唐",
        "collection_info": null
    },
    {
        "title": "谢高燕公惠生衣",
        "author": "张祜",
        "content": "高公宠岁赐白衣裳，惊讶灾天雪满箱。\n乍展轻烟总手滑，如披薄雾觉身凉。\n谁家纤素秋蟾色，何处丝抽嫩异香？\n珍重六铢无可赠，空凭七字当琼浆。",
        "dynasty": "唐",
        "collection_info": null
    },
    {
        "title": "戏赠村妇",
        "author": "张祜",
        "content": "二升酸醋瓦瓶盛，请得姑嫜十日程。\n赤黑画眉临水笑，草鞋苞脚逐风行。\n黄丝髪乱梳橑紧，青䘢裙高种掠轻。\n想得到家相见后，父孃由唤小时名。",
        "dynasty": "唐",
        "collection_info": null
    },
    {
        "title": "偶登苏州重玄阁",
        "author": "张祜",
        "content": "飞阁层层茂苑间，夏凉秋晚屙登攀。\n万家前后皆临水，四槛高低尽见山。\n何事越王侵敌国，不妨辽鹤唁人寰。\n五湖直下须归去，自笑身闲迹未闲。",
        "dynasty": "唐",
        "collection_info": null
    },
    {
        "title": "投苏州卢中丞",
        "author": "张祜",
        "content": "金紫清门美丈夫，圣人忧地诏分符。\n犹将俭德同朝客，不着尊官傲世儒。\n经术在心长说体，吏材临事必开模。\n西来郡界逢乡老，尽说而今是坦途。",
        "dynasty": "唐",
        "collection_info": null
    },
    {
        "title": "投滑州上卢尚书",
        "author": "张祜",
        "content": "雨露恩重棣萼繁，一时旌旆刊雄藩。\n权经两使材尤重，位近三台道益尊。\n江海豁开为气岸，河隍坚画在心源。\n门阑尽是云霄客，应念于陵独灌园。\n。",
        "dynasty": "唐",
        "collection_info": null
    },
    {
        "title": "投苏州卢郎中",
        "author": "张祜",
        "content": "三地分符宠更深，两方旌斾日骎骎。\n蛟龙可是池中物，鳯鸟无非阁上音。\n世重才人皆立绩，客依公子尽推心。\n犹思谢尚经牛渚，曾听袁宏一夜吟。",
        "dynasty": "唐",
        "collection_info": null
    },
    {
        "title": "送刘轺秀才江陵归宁",
        "author": "张祜",
        "content": "出告游方是素辞，喜君迴棹不逾时。\n荆门暮指连山远，郢国春归上水迟。\n罇酒惜离文举坐，郡斋谁覆中宣碁。\n（《舆地纪胜》卷六五引以上四句，「中宣」作「仲宣」，是。\n）殷勤莫忘趋庭日，学礼三余已学诗。",
        "dynasty": "唐",
        "collection_info": null
    },
    {
        "title": "奉和池州杜员外南亭惜春",
        "author": "张祜",
        "content": "草雾辉辉柳色新，前山差掩黛眉频。\n碧溪潮涨碁侵夜，红树花深醉度春。\n几恨今年提已过，翻悲昨日事成尘。\n可知屈转江南郡，还就封州咏白苹。",
        "dynasty": "唐",
        "collection_info": null
    },
    {
        "title": "题河阳新鼓角楼",
        "author": "张祜",
        "content": "重楼高桍两檐开，晓夕风云会振雷。\n中国最推鼙鼓地，大臣先选陈樑材。\n马悲塞北千羣牧，鴈到城南一半迴。\n从此圣朝思将帅，上衣须脱食须推。",
        "dynasty": "唐",
        "collection_info": null
    },
    {
        "title": "观楚州韦舍人新筑河堤怺建两阊门（按此诗亦见《永乐大典》卷三五二七「九真」「门」字「北阊门」条〖五函四十九册〗。《大典》引《元一统志》曰：「淮安路有北阊门，唐〖张，原脱〗佑〖应作祜〗有《陪楚州韦舍人北阊门游燕诗》。」）",
        "author": "张祜",
        "content": "宴宾容易小筵成，隼击秋原助放情。\n红袖退行鞍上语，白眉迂步马前迎。\n一冬霜意先黄叶，两路风威动翠旌。\n须道孔融罇已满，不劳台下说余酲。",
        "dynasty": "唐",
        "collection_info": null
    },
    {
        "title": "题润州李尚书北固新楼",
        "author": "张祜",
        "content": "蹑石攀云一径危，粉廊朱槛眺江湄。\n青山半在潮来处，碧海先看月满时。\n树色转烟城斗峻，水光浮草岸遥卑。\n西楼又起公羊意，坐对寒潮向渺瀰。",
        "dynasty": "唐",
        "collection_info": null
    },
    {
        "title": "酬张权宣州新桥秋夜对月见寄",
        "author": "张祜",
        "content": "谢亭烟月泛清流，千载溪山一造舟。\n风定远帆依郡郭，夜深寒笛起江楼。\n张凭逆旅逢新唱，王粲从军值胜游。\n长爱征南杜公意，不将余力碍《春秋》。",
        "dynasty": "唐",
        "collection_info": null
    },
    {
        "title": "题宛陵新桥兼献裴尚书",
        "author": "张祜",
        "content": "富平津路远陵开，武库森森又姓裴。\n高步已吟携手句，上闻初喜造舟才。\n霜明华表尘初静，月正栏干斗乍回。\n犹忆醉歌南浦夜，五更人过万声雷。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其一",
        "author": "张祜",
        "content": "南下丹阳一水湾，陋居瓢饮是希颜。\n来为野鸟入春郭，去作溪云归夜山。\n蓬鬓已衰言必贱，竹门虽立意无关。\n陶潜惠远如相爱，朝访遗民暮却还。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其二（原注：溪上小斋。）",
        "author": "张祜",
        "content": "日暮空斋对小溪，远村归岸醉如泥。\n杜鹃花茫然杜鹃叫，乌臼叶生乌臼啼。\n（严云：「颔联二句见《唐诗纪事》，『花落』作『花前。\n』」又见《海录碎事》卷二十二、《全唐诗》卷五一一，「花落」作「花发」，「叶生」作「花生」。\n）野食不妨菰作饭，园蔬何必稻为虀。\n辛勤最爱孟光意，除却梁鸿无急妻。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其三",
        "author": "张祜",
        "content": "牢落东溪满鬓丝，一身扶杖二男随。\n（《全唐诗》卷五一一据《野客丛书》收此句。\n）鸣鸠在处携书卷，科斗生时想墨池。\n日夕爱琴怜犬子，春风咏雪喜胡儿。\n我家命驾还千里，别与鲈鱼为后期。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其四（原注：春日寓言。）",
        "author": "张祜",
        "content": "寂寞春风意未降，酒狂诗癖旧无双。\n柳花飞处曾逢雪，桃叶开提忆渡江。\n自古不堪居陋巷，从今休更犯危邦。\n圣朝何用询名姓，从放书生老北窗。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其五（原注：偶作。）",
        "author": "张祜",
        "content": "南穷海徼北天涯，惆怅亡羊是路歧。\n眼下已隳梁武佛，耳中犹听魏文诗。\n三茅道士朝携手，五柳先生夜对棊。\n自向庐山为一社，百年生计任婴儿。",
        "dynasty": "唐",
        "collection_info": null
    },
    {
        "title": "所居即事六首（原注：丹阳闲居寄郑明府如范上人。） 其六",
        "author": "张祜",
        "content": "晨起常掻两鬓丝，小亭深坐一洿池。\n墻头鸜鹆隈花叶，水面蜻蜓寄草枝。\n赖得木奴些子力，生憎鱼婢苦顽痴。\n扁舟远棹寻春处，竹榼新醪喜自随。\n。",
        "dynasty": "唐",
        "collection_info": null
    },
    {
        "title": "赠薛鼎臣侍御",
        "author": "张祜",
        "content": "君子清明致自强，大寮佥语美公方。\n长才上拔孤摽日，利劒新磨一匣霜。\n千里早时知逸足，片言中夜许刚肠。\n已知金石终无变，应蓄归休在智囊。",
        "dynasty": "唐",
        "collection_info": null
    },
    {
        "title": "偶信",
        "author": "张祜",
        "content": "浮生扰扰务华虚，未胜东归重结庐。\n自已忘言师靖节，聘関真隐慕玄居。\n无机坐上休扪虱，失脚溪头便钓鱼。\n唯恨世间些子事，两茎衰髪为人梳。",
        "dynasty": "唐",
        "collection_info": null
    },
    {
        "title": "赠季峯上人",
        "author": "张祜",
        "content": "时贤近丧若山崖，却赖青云望素乖。\n强似鹓鸾趍宦达，可胜藜藿伴僧斋。\n一壶酒外终无事，万卷书中死便埋。\n唯是江东道门子，许询长说是吾侪。",
        "dynasty": "唐",
        "collection_info": null
    },
    {
        "title": "送法镜上人归上元",
        "author": "张祜",
        "content": "南国僧游二十年，却因无任访生缘。\n风迴建业秋归寺，月满秦淮夜到舡。\n故老尽成双鬓雪，旧房深鏁一林烟。\n莫言了悟为真理，不叹兴亡在眼前。",
        "dynasty": "唐",
        "collection_info": null
    },
    {
        "title": "鹰（按《全唐诗》卷三百六十一作刘禹锡诗，题曰《白鹰》。诗同，不重录。校其异字如下：第一句「手羽斒斓白野裁」，「野」，《全唐诗》作「纻」，是。二句「马前擎出不擎猜」，「不擎」，《全唐诗》作「不惊」，是。五句「绿玉觜啖鸡脑破」，「啖」，《全唐诗》作「攅」。末句「所以人人道俊裁」，「裁」，《全唐诗》作「哉」，是。〖《刘宾客文集》不收此诗，应为张祜作。〗）",
        "author": "张祜",
        "content": "空。",
        "dynasty": "唐",
        "collection_info": null
    },
    {
        "title": "题李戡山居",
        "author": "张祜",
        "content": "三亩溪田竹径通，道情交态只渔翁。\n青山夜入孤帆远，碧水秋澄一槛空。\n自以蛙声为皷乐，聊将早色当屏风。\n莫言酷学无知己，未必王音不荐雄。",
        "dynasty": "唐",
        "collection_info": null
    },
    {
        "title": "题李山人园林",
        "author": "张祜",
        "content": "几年垂钓碧江浔，长爱严陵是此心。\n万壑深秋闻伐木，一溪长日看淘金。\n桑生壠上螟蛉挂，竹在沙头翡翠沉。\n唯道石田堪种黍，不将衰髪羡华簪。\n。",
        "dynasty": "唐",
        "collection_info": null
    },
    {
        "title": "投河阳右仆射",
        "author": "张祜",
        "content": "黠虏构搀抢，（应作「欃枪」或「搀枪」。\n）将军首出征。\n万人旗下泣，一马陈前行。\n对敌枭心死，衝围虎力生。\n雪霜齐擐甲，风雨骤扬兵。\n指点看鞭势，喧呼认前声。\n狂胡追过碛，贵主夺还京。\n黑夜星华朗，黄昏火号明。\n无非刀笔吏，独传说时英。\n（本卷均见南宋蜀刻本《张承吉文集》卷八。\n）。",
        "dynasty": "唐",
        "collection_info": null
    },
    {
        "title": "宋城道中逢王直方八韵",
        "author": "张祜",
        "content": "二年离子载，发迹自江南。\n马上行寻度，途中语再三。\n始因穷去魏，河北战方酣。\n后以文投许，淮西难未戡。\n谪官逢李涉，狂客见刘弇。\n失意怜初话，多端耻旧谙。\n茶风无奈笔，酒秃不胜簪。\n几郁胸中恨，聊当遂剧谈。",
        "dynasty": "唐",
        "collection_info": null
    },
    {
        "title": "题重玄寺阁八韵",
        "author": "张祜",
        "content": "朱阁鳞虚构，环瞻极水乡。\n青螺蔟山色，白练展湖光。\n矗户浮云过，斜轩早鴈翔。\n万檐攒肆邸，千叶溢津航。\n迭供儳寒碧，飞窗漏夕阳。\n月轮霄辗栋，风铎曙铿廊。\n塔耸尖层出，河萦小派长。\n因还九霄上，凝步独成章。\n。",
        "dynasty": "唐",
        "collection_info": null
    },
    {
        "title": "投韩员外六韵",
        "author": "张祜",
        "content": "见说韩员外，声华溢九垓。\n大川舟欲济，荒草路初开。\n耸地千浔壁，（「千浔」，疑应作「千寻」。\n）森云百丈材。\n狂波心上涌，骤雨笔前来。\n后学无人誉，先贤亦自媒。\n还闻孔融表，曾荐祢衡才。",
        "dynasty": "唐",
        "collection_info": null
    },
    {
        "title": "登杭州龙兴寺三门楼",
        "author": "张祜",
        "content": "十里江城下渺漫，两层门上倚栏干。\n偏宜竹翠山长润，早见梅花地少寒。\n沙觜渐平人改路，潮痕初静鸟移滩。\n高楼酒夜谁家笛，一曲《凉州》梦裏残。",
        "dynasty": "唐",
        "collection_info": null
    },
    {
        "title": "江上旅伯呈池州杜员外",
        "author": "张祜",
        "content": "（按《全唐诗》卷五一一收此诗之前四句，缺其后半。\n题作《江上旅伯呈杜员外》，今全录之。\n）牛渚南来沙岸长，远吟佳句望池阳。\n野人未必非毛遂，太守还须是孟尝。\n江郡风流今絶世，杜陵才子旧为郎。\n不妨酒夜因闲语，别指东山是醉乡。",
        "dynasty": "唐",
        "collection_info": null
    },
    {
        "title": "题临平驿亭",
        "author": "张祜",
        "content": "津亭一望海西壖，旧说湖开是几年。\n风起半山云出寺，雨余深岸水平舡。\n竹林上拔高高笋，荷叶中藏小小莲。\n长爱向南些子地，两三家近野唐边。",
        "dynasty": "唐",
        "collection_info": null
    },
    {
        "title": "穷居",
        "author": "张祜",
        "content": "陋巷长闻君子穷，我生宁免因儒宫。\n辛勤自灌一畦韮，卤莽还开三径蓬。\n竹下喜逢青眼士，草中甘作白头翁。\n佳期日暮不知处，把鈎（陈九思同志谓是「钓」字之讹。\n）徒吟江上风。",
        "dynasty": "唐",
        "collection_info": null
    },
    {
        "title": "题赠崔权处士",
        "author": "张祜",
        "content": "（按此诗亦见《永乐大典》卷一三四五○「二寘」「士」字「处士」条。\n〖十四函一百三十七册〗。\n）读尽儒书鬓皓然，身游城市（《大典》作「下」）意林泉。\n已因骏马成三径，犹恨胡麻欠一廛。\n真玉比来曾不磷，直鈎从此更谁怜？\n遗民莫恨无高躅，陶令而今亦甚贤。",
        "dynasty": "唐",
        "collection_info": null
    },
    {
        "title": "酬余姚郑摸（《大典》作「模」）明府见赠长句四韵",
        "author": "张祜",
        "content": "（按此诗亦见《永乐大典》卷一一○○○「六姥」「府」字「明府」条。\n〖十一函一百十册〗）仙令东来值胜游，人间稀遇一扁舟。\n万重山色军江徼，十里溪声到县楼。\n吏隐不妨彭泽远，公才多谢武城优。\n生疎莫笑沧浪叟，白首直竿是直鈎。",
        "dynasty": "唐",
        "collection_info": null
    },
    {
        "title": "早秋贵溪南亭晚眺",
        "author": "张祜",
        "content": "溪流照槛肃埃氛，百里秋光草树分。\n青壁峻时山背日，碧潭空处水销云。\n千寻下彻鱼无隐，一点高飞鹭出羣。\n迴首故乡人未去，乱蝉声噪不堪闻。",
        "dynasty": "唐",
        "collection_info": null
    },
    {
        "title": "寿州裴中丞出柘枝",
        "author": "张祜",
        "content": "青娥十五柘枝人，玉鳯双翘翠帽新。\n罗带却翻柔紫袖，锦靴前踏没红茵。\n深情记处常低眼，急拍来时旋折身。\n愁见曲终如梦觉，又迷烟水汉江滨。",
        "dynasty": "唐",
        "collection_info": null
    },
    {
        "title": "池州周员外出柘枝",
        "author": "张祜",
        "content": "红筵高设画堂开，小妓粧成为舞催。\n珠帽着听歌遍匝，锦靴行踏鼓声来。\n纤纤玉笋罗衫撮，戢戢金星钿带迴。\n长恐周瑜一私顾，不教闲客望瑶台。",
        "dynasty": "唐",
        "collection_info": null
    },
    {
        "title": "赠柘枝",
        "author": "张祜",
        "content": "鸳带排方镂绿牙，紫罗衫卷合懽花。\n当筵舞汗销胸雪，入破凝姿动脸霞。\n帽侧蹙腰铃数转，亚身招拍腕频斜。\n须臾曲罢归何处？称道巫山是我家。",
        "dynasty": "唐",
        "collection_info": null
    },
    {
        "title": "观濠州田中丞出腊",
        "author": "张祜",
        "content": "东城晓出静尘埃，紫画神旗向日开。\n锦袖半攘争捧辔，银鞍不下小传杯。\n马盘草上朱弓满，鴈落云中白羽迴。\n晚向三通残皷尽，北原千骑卷行来。",
        "dynasty": "唐",
        "collection_info": null
    },
    {
        "title": "钟陵旅泊",
        "author": "张祜",
        "content": "城衘西面驿堤连，十里长江夜看舡。\n渔市月中人静过，酒家灯下犬长眠。\n龙笻迥泊滩声下，略彴深行树影边。\n唯是南风还小瘴，与他归去避衰年。",
        "dynasty": "唐",
        "collection_info": null
    },
    {
        "title": "湘中行",
        "author": "张祜",
        "content": "南去长沙又几程，二妃来死我来行。\n人归五岭暮天碧，日下三湘寒水清。\n远地毒虵冬不蛰，深山古木夜为精。\n伤心灵迹在何处？斑竹庙前风雨声。",
        "dynasty": "唐",
        "collection_info": null
    },
    {
        "title": "秋日宿简寂观陆先生草堂",
        "author": "张祜",
        "content": "紫霄峯下草堂仙，千载空梁石磬悬。\n白气夜生龙在水，碧云秋断鹤归天。\n竹廊影过中庭月，松槛声来半壁泉。\n明日又为浮世恨，满山行路梦依然。\n（见《吉石庵丛书》本陈舜俞《庐山记》卷四，题作《简寂观》，「空梁」作「空遗」，「竹廊」作「空遗」，「竹廊」作「竹房」，「銮过」作「影占」，「行路」作「徒积」。\n）。",
        "dynasty": "唐",
        "collection_info": null
    },
    {
        "title": "投滑州卢尚书",
        "author": "张祜",
        "content": "海内诸侯最屈名，不妨中立自经营。\n文翁莫猒分符久，韩信终须仗钺行。\n静以军威齐虎士，别将才力诮儒生。\n亲笔几话南迁客，未必无忧是早荣。",
        "dynasty": "唐",
        "collection_info": null
    },
    {
        "title": "送郑灊判官归冬宁",
        "author": "张祜",
        "content": "结束翩翩肯寡悰，早时强学已三冬。\n鲤庭趍日通明训，郑曲归时美盛宗。\n摘句竞推梁记室，谈经今绍汉司农。\n异闻不暇陈亢问，尔德无非是孝恭。",
        "dynasty": "唐",
        "collection_info": null
    },
    {
        "title": "经咸阳城",
        "author": "张祜",
        "content": "阿房宫尽客谁来，可惜连云万户开。\n秦地起为千载业，楚兵焚作一场灰。\n应知长者名终在，祇是生人意不迴。\n何事暴成还暴废，祖龙须死项须摧。",
        "dynasty": "唐",
        "collection_info": null
    },
    {
        "title": "惠尼童子",
        "author": "张祜",
        "content": "慢眉童子语惺惺，实为天主自有灵。\n（「主」，严疑「生」之误。\n）可惜绿丝梳黛髻，枉将纤手把铜瓶。\n低迴綩态传师教，更学吴音诵梵经。\n不似俗家诸姊妹，朝朝画得两蛾青。\n。",
        "dynasty": "唐",
        "collection_info": null
    },
    {
        "title": "将之会稽先寄越中知友",
        "author": "张祜",
        "content": "三年此路却迴头，认得湖山是旧游。\n百里镜中明月夜，万重屏外碧云秋。\n竹林雨过谁家宅，杨叶风生河处楼。",
        "dynasty": "唐",
        "collection_info": null
    },
    {
        "title": "陪杭州郡使讌西湖亭",
        "author": "张祜",
        "content": "小亭移宴近云端，十里山图马上看。\n青壁远光凌鸟峻，碧湖深影鍳人寒。\n诗成病愈生犀角，酒引娇娃活牡丹。\n归去不须愁暮雨，高唐神女属仙坛。",
        "dynasty": "唐",
        "collection_info": null
    },
    {
        "title": "杭州晚眺",
        "author": "张祜",
        "content": "万仞危峯厌渺漫，碧云梢上倚栏干。\n云横海鴈天风夕，月照城鵶水雾寒。\n行客待潮来远渡，居人瞻火去平滩。\n萧条醉卧谁家笛，一曲《梁州》梦裏残。",
        "dynasty": "唐",
        "collection_info": null
    },
    {
        "title": "弹琴謌",
        "author": "张祜",
        "content": "楚人玉琴怨声苦，客欲听时尽怀土。\n别鹤朝辞沧海云，悲风夜入潇湘雨。\n弄之不难听者难，金徽冷冷流水寒。\n一曲自然堪下泪，三山不忍向君弹。",
        "dynasty": "唐",
        "collection_info": null
    },
    {
        "title": "射虎词",
        "author": "张祜",
        "content": "高山路傍射虎儿，执弓走箭如星驰。\n一夫中虎人所异，万夫围虎人不知。\n岗头少年羞弓箭，从此誓心休射虎。\n更使山头白额来，万金悬赏如泥土。",
        "dynasty": "唐",
        "collection_info": null
    },
    {
        "title": "古镜謌",
        "author": "张祜",
        "content": "小儿行把街中剧，千年𥘴斗铜衣碧。\n将金换得试磨看，俄见洞门深一尺。\n夜深时出仰照天，二十八宿中相连。\n青龙耀跃麟眼动，神鬼不敢当庭总之。\n明朝擎出游都市，一半狐狸落城死。",
        "dynasty": "唐",
        "collection_info": null
    },
    {
        "title": "开圣寺",
        "author": "张祜",
        "content": "西去山门五里程，粉牌书字甚分明。\n萧帝坏陵深虎迹，广师遗院闭松声。\n长廊画剥僧形影，古壁尘昏客姓名。\n何必更将空理遣，眼前人事已浮生。",
        "dynasty": "唐",
        "collection_info": null
    },
    {
        "title": "偶题",
        "author": "张祜",
        "content": "微风和暖日鲜明，草色迷人向渭城。\n越客捲帘闲不语，楚娥攀树独含情。\n红垂菓蔕樱珠重，黄点花鬓粉蝶轻。\n（「鬓」，严疑「鬚」之误。\n）自是青楼无近信，莫将心事问卿卿。",
        "dynasty": "唐",
        "collection_info": null
    },
    {
        "title": "晓别",
        "author": "张祜",
        "content": "翠羽朱冠碧树鸡，未鸣先下短墻啼。\n窗间谢女青蛾敛，门外萧郎白马嘶。\n斜汉繁星当烛尽，淡烟残月映花迷。\n景阳宫裏晨钟动，不语垂鞭上柳堤。\n（《全唐诗》卷五七八作温庭筠诗，题作《赠知音》。\n别《才调集》卷二、《文苑英华》卷二八八亦作温诗。\n）。",
        "dynasty": "唐",
        "collection_info": null
    },
    {
        "title": "上元怀古",
        "author": "张祜",
        "content": "倚云宫阙已平芜，东望连天到海隅。\n文物六朝兴废地，江山万里帝王都。\n只闻丞相夷三族，不见扁舟泛五湖。\n遥想永嘉南过日，洛阳风景尽归吴。\n。",
        "dynasty": "唐",
        "collection_info": null
    },
    {
        "title": "隋堤怀古",
        "author": "张祜",
        "content": "隋季穷兵復浚川，自为猛虎可周旋。\n锦帆东去不归日，汴水西来无尽年。\n本欲山河传百二，谁知钟鼎已三千。\n那堪重问江都事，迴望空悲绿树烟。",
        "dynasty": "唐",
        "collection_info": null
    },
    {
        "title": "洛阳春望",
        "author": "张祜",
        "content": "世事空悲衰復荣，慿音一望更添情。\n红颜只向爱中尽，芳草先从愁处生。\n佳气蔼空迷鳯阙，绿杨抵水挠宫城。\n（「挠」，严疑当作「绕」。\n）游执行驻马烟花外，玉笛不利何处声。",
        "dynasty": "唐",
        "collection_info": null
    },
    {
        "title": "灞上送客",
        "author": "张祜",
        "content": "自省论心意不疑，五年风水因追随。\n怜君有玉曾三献，顾我无才忝一枝。\n烟隔灞亭人去日，雨迷秦树鴈归时。\n那知此夏罇前别，却遣相如叹路歧。",
        "dynasty": "唐",
        "collection_info": null
    },
    {
        "title": "经西溩偶题（按《全唐诗》卷五百七十七作温庭筠诗，诗同，不重录，校其异字如下：第二句「芳草无人情自迷」，《全唐诗》作「芳草无情人自迷」，是。四句「荇花唼喋青头鸡」，「荇」，「全唐诗」作「杏」，非。五句「微红杏蔕惹蜂粉」，「杏」，《全唐诗》作「柰」。七句「借问含嚬向何许」，「许」，《全唐诗》作「事」，非。〖《文苑英华》卷一六一作温诗。〗）",
        "author": "张祜",
        "content": "空。",
        "dynasty": "唐",
        "collection_info": null
    },
    {
        "title": "喜闻收復河陇",
        "author": "张祜",
        "content": "诏书频降尽论边，将择英雄相卜贤。\n河陇已耕曾殁（陈九思同志疑当作「没」。\n）地，犬羊谁辩却朝天。\n高悬日月胡沙外，遥拜旌旗汉垒前。\n共感垂衣匡济力，华夷同见太平年。",
        "dynasty": "唐",
        "collection_info": null
    },
    {
        "title": "冬日幷州道中寄荆门舍",
        "author": "张祜",
        "content": "圣明神武尚营边，我是何人不控弦。\n身着貂裘随十万，心思白社隔三千。\n云沉古戍初寒日，鴈下平陂欲雪天。\n却为恩深归未得，许随车骑勒燕然。",
        "dynasty": "唐",
        "collection_info": null
    },
    {
        "title": "和李子智鲁中使院前凿池种芦之什",
        "author": "张祜",
        "content": "鉴地栽芦贮碧流，临轩一望似汀洲。\n䓗笼好映淮南树，疎野偏直海上鸥。\n历历迎风欹枕晓，萧萧和雨捲帘秋。\n君看范蠡功成公然上道烟波无去舟。\n（见《全芳备祖后集》卷十二《芦》，缺题。\n）。",
        "dynasty": "唐",
        "collection_info": null
    },
    {
        "title": "长安感怀",
        "author": "张祜",
        "content": "家寄东吴西入秦，三年虚度帝城春。\n流光渐渐到华髪，离恨萧萧生白苹。\n楚梦觉来愁翠被，越吟声尽怨芳尘。\n更闻玉笛吹明月，一曲风前泪满巾。",
        "dynasty": "唐",
        "collection_info": null
    },
    {
        "title": "题徐州流沟寺",
        "author": "张祜",
        "content": "古寺层层结构劳，土冈前面峻如濠。\n露云竹翠石桥冷，风起松声山殿高。\n日色动廊开木槿，夜阴生院结蒲桃。\n西龛禅客不相得，一片旧阶行几遭。\n。",
        "dynasty": "唐",
        "collection_info": null
    },
    {
        "title": "贫居遣愤",
        "author": "张祜",
        "content": "筑室枕隋流，贫居喜自由。\n未为齐国悲，争免鲁人丘。\n不畏长堪耻，无成久更羞。\n家须男子继，国合丈夫忧。\n苟利他相与，诛当我自求。\n轮迴飜碍直，劒折却思柔。\n老虎终开眼，微虫会叩头。\n但令吾舌在，何畏不封侯。",
        "dynasty": "唐",
        "collection_info": null
    },
    {
        "title": "题弋阳徐明府水亭",
        "author": "张祜",
        "content": "小邑不劳贤，心期胜地偏。\n树微青嶂耸，沙浅碧波旋。\n荡桨投昏岸，烧燔指湿烟。\n板檐傍眺寺，石路上登舡。\n水槛推衣浴，风轩侧枕眠。\n无因长寄此，吟和酒中仙。",
        "dynasty": "唐",
        "collection_info": null
    },
    {
        "title": "题灵岩寺",
        "author": "张祜",
        "content": "北寺三年别，西湖十里程。\n山门桥上转，石路阁中行。\n地入千重险，江分一面平。\n引藤闻鼠乱，窥洞见龙惊。\n嶂月排檐出，屏风倚槛成。\n猿寻青壁过，树遶碧崖生。\n小殿灵云影，高廊下水声。\n何当还梦谢，尽我一诗情。",
        "dynasty": "唐",
        "collection_info": null
    },
    {
        "title": "题天竺寺",
        "author": "张祜",
        "content": "台殿耸高摽，钟声下小子遥。\n路分松到寺，山断石为桥。\n引水穿廊去，呼猿绕槛眺。\n海明初上月，法白正来潮。\n夏雨莲苞破，秋风桂子雕。\n（「夏雨」二句，《嘉泰会稽志》卷九引。\n《全唐诗》卷五一一据《海录碎事》收入。\n）乱云行没脚，欹树过低腰。\n嫩绿茶新焙，干黄竹旋烧。\n唯思闲事了，长此卧烟霄。\n。",
        "dynasty": "唐",
        "collection_info": null
    },
    {
        "title": "读韩文公集十韵",
        "author": "张祜",
        "content": "天纵韩公愈，才为出世英。\n言前风自正，笔下意先萌。\n尘土曾无迹，波澜不可名。\n词高碑益显，疏直事终明。\n片段随冰释，丝毫入镜清。\n文雕玉玺重，诗织锦梭轻。\n别得春王旨，深㳂《大雅》情。\n穷奇开蜀道，诡恠哭秦坑。\n骥逸终难袭，鵰蹲力更生。\n谁当死后者，别为破规程。",
        "dynasty": "唐",
        "collection_info": null
    },
    {
        "title": "题岳州徐员外云梦新亭十韵",
        "author": "张祜",
        "content": "古地摽图籍，新亭建梓材。\n水从三峡涨，人自九江来。\n宿涵曹推远，停骖谢喜陪。\n山形连岳去，草色尽天迴。\n晚槛高墙出，晴郊古戍开。\n阳精动金矿，暗魄孕珠胎。\n竹换经冬叶，松移带雨栽。\n夜深南浦鴈，春老北枝梅。\n山岘岭功初毕，汀洲咏几裁。\n仙游秪斯在，何用便蓬莱。\n。",
        "dynasty": "唐",
        "collection_info": null
    },
    {
        "title": "吴中怀古十六韵",
        "author": "张祜",
        "content": "万里江连蜀，千山水占吴。\n地形分楚塞，舟路控闽隅。\n西北京华远，东南王气无。\n未为勾践入，先是子胥殂。\n国破重泉恨，天迷兆庶乎。\n黑烟宗庙废，红艷美人駈。\n旧战储宫尽，新加太宰诛。\n拆言江北死，羞面角东途。\n假偾尸犹泊，教悬骨未枯。\n堕钗残玉鷰，穿墓得金凫。\n苑树深行鹿，阊门逈噪乌。\n夜阴生越绝，秋色遍姑苏。\n羣邑空遗迹，山川是废图。\n六朝人已去，三国事应殊。\n欲下金陵泣，还为建业吁。\n伤心此时意，狂乞赖麻襦。\n（本卷均见南宋蜀刻本《张承吉文集》卷九。\n）。",
        "dynasty": "唐",
        "collection_info": null
    },
    {
        "title": "和岳州徐员外云梦新亭二十韵",
        "author": "张祜",
        "content": "泽国连荒徼，津亭揭上游。\n飞栏控干马，却住压坤牛。\n（「却住」，严疑应作「却柱」。\n）滉漭吞何处，青苍别几州。\n黑天三伏裏，红日五更头。\n树失湘潭髪，山明楚塞沤。\n舜巡初此去，禹凿向南休。\n白气都为晓，清光别是秋。\n雨行神女过，云降帝妃游。\n接鑑凌星斗，褰帘就月鈎。\n草烟凝夜思，花露滴春愁。\n近渚延沙湿，中壖小岛浮。\n竹寻诸洞遍，石占一泉幽。\n日復上山顶，波连归客舟。\n招𩲑宋余恨，吊死屈何投。\n臣子悲迁斥，王孙念去留。\n林当藏汉道，兵昔益巴丘。\n缚将高皇策，烧舡太祖羞。\n星霜人自变，江汉事长流。\n胜景离方绝，功符坎德优。\n还因望京意，歌咏为皇猷。",
        "dynasty": "唐",
        "collection_info": null
    },
    {
        "title": "投陈许崔尚书二十韵",
        "author": "张祜",
        "content": "重镇压华戎，恩威达圣聪。\n泰山高不让，沧海阔难穷。\n接物懽盈貌，安民术在衷。\n旱天云出水，霜野鹗抟风。\n东土承殊渥，南方着显功。\n瑞呈须是鳯，畋获必非熊。\n令下齐军仵，诗传入帝宫。\n春行膏雨降，夜仰德星藂。\n翰苑推词敏，台庭揖道崇。\n才周儒学外，礼厚笑谭中。\n吏理今廉度，文章昔马融。\n行慿孤竹立，诺为一言终。\n揭槛楼台耸，加笾海陆丰。\n俯移青玉案，高挂绿沉弓。\n大幕宾名瑀，长裾客姓冯。\n耻为狂狷者，强厕滑稽雄。\n马足虚行地，鞭头漫画空。\n无能甘画虎，失趣奈雕虫。\n死叹身何处，生嗟命不通。\n聊当问詹尹，犹许诉明公。",
        "dynasty": "唐",
        "collection_info": null
    },
    {
        "title": "酬房子客郊居六韵",
        "author": "张祜",
        "content": "三亩田东竹一墟，习家深处自安居。\n每逢山简能骑马，长羡王弘不卖鱼。\n南国烟帆低晚岸，北林霜叶堕寒蔬。\n郡中旧指贤哉巷，门外多来长者车。\n近日稍闻池尽墨，他时谁见壁藏书。\n已知每提能携酒，同倚阊门四槛虚。",
        "dynasty": "唐",
        "collection_info": null
    },
    {
        "title": "观潮十韵",
        "author": "张祜",
        "content": "泯泯顺为迴，泙泙逆是来。\n草微淹泽莽，沙涨积云堆。\n不止灵威怒，当慿恠力推。\n夏天江迭雪，晴日海奔雷。\n近落痕犹浅，初平势渐开。\n舟惊浮浩渺，石看打崔嵬。\n鸟下愁滩没，人行畏岸颓。\n鼓风连涵澹，值洑更旋迴。\n进退随蟾魄，虚盈合蚌胎。\n何妨俾巨浸，为尔济川才。",
        "dynasty": "唐",
        "collection_info": null
    },
    {
        "title": "观《山海图》二首 其一",
        "author": "张祜",
        "content": "古色辨微茫，华夷在一堂。\n云霞开藻井，天地出雕梁。\n细草生毫末，轻风拂黛光。\n夜山犹带景，秋树不凋霜。\n隐竹纔分翠，秾华欲堕香。\n无风帆自起，度日鸟空翔。\n舟势鲸吞久，楼形蜃吐长。\n更看台上镜，造化落中央。",
        "dynasty": "唐",
        "collection_info": null
    },
    {
        "title": "观《山海图》二首 其二",
        "author": "张祜",
        "content": "何人笔思狂，一壁尽沧浪。\n日月明丹拱，烟云起画梁。\n山岚开晓色，海气动秋光。\n岛踞鰲睛大，沙行鰐齿长。\n粉波明百越，黛点簇三湘。\n讵作无图意，空迷造化乡。",
        "dynasty": "唐",
        "collection_info": null
    },
    {
        "title": "题海陵监李端公后亭十韵",
        "author": "张祜",
        "content": "古城连废地，规画自初心。\n眺出红亭址，裁成绿树林。\n竹欹丛岸势，池满到檐阴。\n暗草通溪远，闲花落院深。\n上帘新鷰入，抛叶小鱼沉。\n晚影移罇惜，残芳秉烛寻。\n风兰曳衣绣，露柳柫头簪。\n属咏聊题极，垂竿旋屈针。\n短桥多凭看，高堞几登临。\n漫厕宾阶末，无因和至音。",
        "dynasty": "唐",
        "collection_info": null
    },
    {
        "title": "题江陵崔兵曹林亭",
        "author": "张祜",
        "content": "小隐蜀江边，重峦尽一川。\n山形分断岸，水势尽平田。\n嫩碧生栏浅，轻红落砌蔫。\n短桥扶竹过，欹路把藤缘。\n南巷纤埃隔，东郊远思延。\n月庭潜润石，风渚自移舡。\n滴露蒲光冷，摇波柳翠鲜。\n关心每来胜，幸尔必相然。\n。",
        "dynasty": "唐",
        "collection_info": null
    },
    {
        "title": "题宿州城西宋征君林亭",
        "author": "张祜",
        "content": "数亩四郊地，纽带胜渐偏。\n磴崖欹入竹，筒水下浇田。\n黑壤霑河润，红葩寄树鲜。\n驿明昏岸火，樯插晓林烟。\n嫩笋撑檐曲，新荷帖沼圆。\n不妨成隐显，长日步通阡。",
        "dynasty": "唐",
        "collection_info": null
    },
    {
        "title": "题泗州刘中丞郡中新楼。",
        "author": "张祜",
        "content": "一槛构庭上，临川望益崇。\n朗怀披夏日，高啸得清风。\n紫府须黄霸，青山属谢公。\n夜声闻动草，春意觉抽丛。\n野迥云初白，天寒树间红。\n月华深委素，淮色逈流空。\n暮雨佳人到，良辰乐事同。\n更怜初渡水，先咏子来工。",
        "dynasty": "唐",
        "collection_info": null
    },
    {
        "title": "奉和湖州苏员外题游柸池",
        "author": "张祜",
        "content": "旧胜因金剎，新迁就水堂。\n何劳数爵筭，不止一龟航。\n忝座非珎席，穷源喜滥觞。\n酒醲开若醖，诗妙掇苹芳。\n广槛余清景，连山迭霁光。\n徒思继高韵，益叹谬成章。",
        "dynasty": "唐",
        "collection_info": null
    },
    {
        "title": "奉和浙西卢大夫题假山",
        "author": "张祜",
        "content": "入门惊秀崪，规画自奇人。\n远不离阶砌，高宁让隙尘。\n岩成须梦说，岳就合生申。\n掩映深尤妙，踈通久更新。\n聊思岘岭日，小认会稽春。\n好是怡情处，西楼长景真。",
        "dynasty": "唐",
        "collection_info": null
    },
    {
        "title": "越州怀古",
        "author": "张祜",
        "content": "振檝大江东，前林波万顷。\n高秋海天阔，色落湖山影。\n行寻王谢迹，望望登绝岭。\n荒林草木瘦，古树泉石冷。\n昔游不可见，牢落余风景。\n穷愁心未死，一笔聊復秉。\n。",
        "dynasty": "唐",
        "collection_info": null
    },
    {
        "title": "晚下彭泽",
        "author": "张祜",
        "content": "斜日照鸟当，（「鸟当」，严疑当作「马当」。\n）孤舟下彭泽。\n平分江九派，敛度山一壁。\n浅浦横黑查，高林间白石。\n帆收天益暝，鸟没岚更碧。\n依依戍前鼓，稍稍村外笛。\n何处上面眠人，月明西楚客。",
        "dynasty": "唐",
        "collection_info": null
    },
    {
        "title": "游仙",
        "author": "张祜",
        "content": "赤足一仙翁，耳毫垂两颈。\n摩娑雪毛项，骑上昆崙顶。\n顾我踨鹿蹄，去游遐寂境。\n洞门出昏黑，却望如侧井。\n行折青桂枝，隔云敲石屏。\n空岩响深彻，台观凝碧冷。\n风触琼树花，动摇天水影。\n端衣礼真貌，心目明耿耿。\n愿侣牧羊儿，休休在崖岭。",
        "dynasty": "唐",
        "collection_info": null
    },
    {
        "title": "寓言",
        "author": "张祜",
        "content": "江海一遗叟，块然穷巷居。\n门前是川陆，反背卧枕袪。\n兴来座援琴，忽忽味《关雎》。\n但愿致樽酒，岂忧无斗储。\n野牧亦乘马，家池还钓鱼。\n偶思荣启期，益喜鬓白初。\n日夕粗充饥，呼儿掇园蔬。\n行登逸民舟，坐愧长者车。\n倐值体中佳，未尝废三余。\n理生且自昧，安忍限众徂。\n屏迹岂无素，立诚非甚踈。\n杜门草《太玄》，落草赋《子虚》。\n大贾倾十万，一名终不书。\n小人苟片善，言下輙纪渠。\n不然少年长，百万看一樗。\n过此任老圃，笑歌立倚锄。\n道门演空言，未必死录除。",
        "dynasty": "唐",
        "collection_info": null
    },
    {
        "title": "题池州杜员外弄水新亭",
        "author": "张祜",
        "content": "广厦光奇辈，恢材卓不羣。\n夏天平岸水，春雨近山云。\n婉衍榱甍揭，端完柱石分。\n孤帆惊乍驻，一叶动初闻。\n晚槛余清景，凉轩启碧氛。\n宾筵习主簿，诗版鲍参军。\n露洒新篁滴，风含秀落叶松熏。\n何劳思岘岭，虚望汉江滨。",
        "dynasty": "唐",
        "collection_info": null
    },
    {
        "title": "戊午年寓兴二十韵",
        "author": "张祜",
        "content": "大道开王室，辛勤自贾生。\n白衣逢圣主，青眼赖时英。\n一路来边海，三年别上京。\n泪因南国尽，心向北辰倾。\n咄咄中途事，栖栖此日行。\n登封期未卜，弔汩恨空盈。\n谪见天何再，勤忧诏未幷。\n汉胡当重理，魏相昔权兵。\n《葛藟》机尤巧，《鸱鹗》义可精。\n（「鸱鹗」当作「鸱鸮」。\n）旧恩移保传，初论激公卿。\n后学稽前古，先儒制未萌。\n朱云曾痛愤，刘向几吞声。\n日月今纔朗，烟尘久未清。\n讵闻高鸟尽，终俟小鲜烹。\n坦坦前王道，雄雄近世名。\n帝图殷太甲，人镜魏文贞。\n逸足期千里，穷鳞渴一泓。\n征贤宁乏诏，进善岂无旌。\n狡兔当寒伏，荒鸡半夜鸣。\n殷勤在伊吕，为我致昇平。",
        "dynasty": "唐",
        "collection_info": null
    },
    {
        "title": "投陈许李司空二十韵",
        "author": "张祜",
        "content": "上将出东征，骅骝得路行。\n青云仰高步，白日见精诚。\n朗抱韬羣物，沉思活庶氓，田文今得士，孙武旧能兵。\n晓月当楼色，秋鞞入地声。\n鬼神愁运思，姦猾恐迴情。\n破敌连收栅，屯师立下城。\n龙观淮甸虎，鳣视海湄鲸。\n勇冠临危貌，勋崇定远名。\n突围亲斩首，开道看擒生。\n陈变虵头出，枪迴豹尾横。\n束衣金甲冷，挥箭铁鞭鸣。\n历战长诸葛，封侯小富平。\n去淮初五马，迁滑再双旌。\n道秪萧何直。\n功惟范蠡成。\n感恩怀敢炙，知味渴和羹。\n曙閤铜牌入，昏堂蜡烛明。\n玉鈎红袖把，银注紫衣擎。\n接坐羞人识，还家畏嫂轻。\n犹希匹夫胆，一向信陵倾。",
        "dynasty": "唐",
        "collection_info": null
    },
    {
        "title": "投魏博田司空二十韵",
        "author": "张祜",
        "content": "圣代倚龙骧，青油镇北方。\n国除心腹病，时咏股肱良。\n兆栛周畋吉，言应禹拜昌。\n中台初復位，太白定扬光。\n传癖深元凯，筹谋奥子房。\n率先供帝命，特地举朝纲。\n吏改新曹局，民耕旧战场。\n节旌穷海岛，诗句起河梁。\n幕府推贤佐，杯盘任客狂。\n峯峦资秀崪，鵰鹗避轩昂。\n列座花茵展，鸣鼍锦臂攘。\n小旗鞍马令，尖帽柘枝娘。\n扫路麾幢出，开衙斧钺行。\n旌旗垂玳瑁，黄帕结鸳鸯。\n报主亲临敌，屯师首犯彊。\n裂红偷贼号，缠褐眩戎装。\n夜栅迴千马，昏鼙亚万鎗。\n桉声铺阵血。\n垂泪抚刀疮。\n豹望因文变，鲲期假翅翔。\n空劳千里役，何策利梁王。",
        "dynasty": "唐",
        "collection_info": null
    },
    {
        "title": "投魏博李相国三十二韵",
        "author": "张祜",
        "content": "天意兆昇平，忠良自间生。\n二年移四镇，一夜破重城。\n白刃来临敌，青油引出京。\n指途谙老马，望海哂长鲸。\n国用鞭头筭，军机帐下萌。\n王师初戮力，贼将首推诚。\n鼎鼐传家世，藩隅易弟兄。\n风云将气合，才命与时幷。\n咳唾收齐土，疮痍肓蔡甿。\n指撝从上策，谈笑赖高情。\n发号方迴踵，归农务散兵。\n紫微纔近侍，彤矢又专征。\n曲直须绳准，幽深藉镜明。\n晓江流汗漫，秋华耸峥嵘。\n士勇思陈力，儿啼畏道名。\n文王开卦兆，武帝下星精。\n远寄恩弥厚，深欺敌不勍。\n俭风敦制度，和气茂逢迎。\n画障朱轩设，蛮刀粉壁横。\n木鱼连錀动，金兽齿环狞。\n舞席宫鬃出，宾盘海馔盈。\n绣蹄红毬卧，花领紫绦萦。\n鹓鹭初移府，熊罴夜烈营。\n（「烈」，严疑当作「列」。\n）济河无反顾，当阵必前行。\n野迥朱旗卜，霜干翠幕轻。\n角吹寒日色，枪揭暑雷声。\n宁越身犹贱，冯暖胆未呈。\n贵门心强迹，贤路力何争。\n閟手从抛劒，愁肠却赖觥。\n宁依刘表死，不接贾充荣。\n阻辙羞偏毂，蟠泥渴一泓。\n应怜望尘眼，歧路拜双旌。",
        "dynasty": "唐",
        "collection_info": null
    },
    {
        "title": "读《西汉书》十四韵",
        "author": "张祜",
        "content": "日月中华正，星辰上国偏，经纶今四海，讨伐旧三边。\n失道非无素，乘时不偶然。\n安刘机在早，诛吕计须权。\n礼乐胜残后，干戈止杀前。\n未闻晁氏戮，初幸贾生缘。\n善马来何利，穷兵去甚坚。\n国雠因破虏。\n民耗是求仙。\n忍愤中郎节，残形太史编。\n冲融当魏邴，腼衍自昭宣。\n故老心徒切，先皇道益悬。\n元成真渐地，哀少卒崩天。\n七庙倾王莽，三公败董贤。\n兴亡岂无诫，为看借秦篇。",
        "dynasty": "唐",
        "collection_info": null
    },
    {
        "title": "苦旱",
        "author": "张祜",
        "content": "河上劳兵地，江南酷旱天。\n那知讨邢日，不是克殷年。\n忽忽嗟时难，矜矜畏序愆。\n云徒蔽日月，雨合降山川。\n造化炉思火，阴阳炭鼓烟。\n披怀遭赤昼，濯足想清涟。\n狱俟于公决，心期戴令虔。\n敢忘霑霈泽，俣幸及私田。\n请祷诚明矣，焚巫策昧然。\n灵山罢齐景，美玉罄周宣。\n石鷰曾谁舞，泥龙愈自坚。\n鱼穷悲涸辙，井漆奈枯泉。\n五亩忧还轸，三时望益悬。\n蹔欣垂滴沥，终讶阻缠绵。\n贬损心应恳，踈通税必蠲。\n乘轩尝拯物，饮马昔投钱。\n火宅逢僧话，炎荒想客迁。\n泥蟠尺蠖久，草长蒺藜先。\n病体长兼虑，穷愁益自煎。\n犹希畏途上，一咏凯歌旋。",
        "dynasty": "唐",
        "collection_info": null
    },
    {
        "title": "苦雨二十韵",
        "author": "张祜",
        "content": "积雨江城久，腾云海峤来。\n暑当初缜絺，寒亦重然灰。\n暧昧连中夏，调和仰上台。\n地平天没堑，舟利木兼材。\n电影窗遥入，雷声辙乍迴。\n边除深溢潦，枕簟去浮埃。\n太陆青苹泛，曾崖白浪豗。\n初跳倒蛙黾，疾长半蒿莱。\n坏壤虚为穴，淙沙逈作堆。\n未如归结网，何惮渴操杯。\n漏屋诚难葺，崩墙不易坯。\n远愁超滉瀁，高羡陟崔嵬。\n俯祝阴灵遍，聊飡水物该。\n病非宜长老，忧是主婴孩。\n浅浅斟茶鼎，环环荡酒罍。\n濯枝怜鸟噤，流麦分人咍。\n日色疑羞出，天心似惜开。\n巨鳞承水使，纤介幸时灾。\n折角巾全委，低头柱顿摧。\n神龙曾未失，蝼蚁莫相裁。",
        "dynasty": "唐",
        "collection_info": null
    },
    {
        "title": "陪楚州韦舍人北阊门游宴",
        "author": "张祜",
        "content": "柘岸齐空远，通波跨槛牢。\n四方人意便，两路马行高。\n雾柳蒙疎叶，风帆挂并艘。\n碧云秋水静，红日暮霞韬。\n苟藉公心度，稀逢敏手操。\n旧恩重雨露，新命压波涛。\n挹海惊涯涘，冲霄讶羽毛。\n丝纶初变体，锦袖旋挥毫。\n美景尤难卜，良辰不易遭。\n名华应独步，语韵洽朋曹。\n异日知司衮，闲时解梦刀。\n卿材尊宦达，侯业重人豪。\n拽盏怜稀饮，扶鞍哂遽逃。\n香凫深促坐，画鹢远迴篙。\n赌气连呼采，縻心乍漱醪。\n俣妨孤愤激，肯忘一言褒。\n北阙承优话，南方续广骚。\n不尝书咄咄，谁话酒陶陶。\n末路犹提笔，雄藩伫拥旄。\n只愁迂蹇步，归去又蓬蒿。",
        "dynasty": "唐",
        "collection_info": null
    },
    {
        "title": "又陪楚州韦舍人阊门游讌次韵北阊门",
        "author": "张祜",
        "content": "远派通催急，层栏架柱牢。\n中开一閤静，外拔两檐高。\n㼘崪基崇岸，湾环隘近艘。\n劲竿红旆展，长镫紫囊韬。\n旧好千金诺，新题一笔操。\n开怀侵月露，惜别话风涛。\n尽纳黄泥水，平分沼沚毛。\n诗能拘咫寸，酒妙乏丝毫。\n不止才无敌，非论运合遭。\n宦情周上智，美论逸诸曹。\n拟义临戎钺，从容宰社刀。\n三千藂秀彦。\n百万举名豪。\n死士曾无悔，生民肯更逃。\n下帘欣继烛，归路止排篙。\n綵柚撩青鬓，金舡泛白醪。\n韵惭高手压。\n文岂拙词褒。\n贾谊犹兴叹，杨雄重返骚。\n不当离急引，应获在甄陶。\n强逐騑騑驷，徒瞻孑孑旄。\n何堪纵高祖，生意任庭蒿。",
        "dynasty": "唐",
        "collection_info": null
    },
    {
        "title": "投太原李司空",
        "author": "张祜",
        "content": "烟尘绕北京，千里动人情。\n位压中华险，功排上将荣。\n四方分万石，三镇拥双旌。\n大郡为深寄，河湟仗素城。\n雄才身挺拔，柱石势映倾。\n霍氏勋元重，胡家正本清。\n殊恩酬义勇，积庆自忠贞。\n海岱乘时出，风云得气生。\n虎头膺将号，龙额擅侯名。\n曲蘗功归酒，塩梅味到羹。\n碧霄长日路，黄犬少年行。\n号令诛旡轨，观风审未萌。\n物情周智用，宾礼尽逢迎。\n促座杯心亚，开场镜面平。\n神隈旗干动，虎占地衣狞。\n紫绶分排马，青娥乱替觥。\n鱼金垂重獭，罗袖拂毬轻。\n暖閤朝呈简，深帘夜按笙。\n栖遑穷蔡泽，孱弱病刘桢。\n试暗秦台下，应迴照胆明。\n。",
        "dynasty": "唐",
        "collection_info": null
    },
    {
        "title": "献太原裴相公三十韵",
        "author": "张祜",
        "content": "万古元和史，功名将相殊。\n英明逢主断，直道与天符。\n一镜辞西阙，双旌镇北都。\n轮辕归大匠，劒戟尽洪炉。\n物望朝端洽，人情海内输。\n重轻毫在手，斟酌斗迴枢。\n邴吉真丞相，陈蕃实丈夫。\n礼宾青眼色，忧国白髭鬚。\n几赖平中土，长愁入五湖。\n旱苗今雨活，妖沴共风驱。\n料敌穷天象，开边过地图。\n黄河归博望，青冢破凶奴。\n虎豹皆亲射，豺狼例手诛。\n坐筹千不失，持钺四无虚。\n勇义精诚感，温良美价沽。\n夔龙甘道劣，贾马分材枯。\n曙色开营柳，秋声动塞榆。\n纵横追穴兔，直下灌城狐。\n举论当前古，推心及后儒。\n风云如借便，开眼即天衢。\n（本卷均见南宋蜀刻本《张承吉文集》卷第十。\n）。",
        "dynasty": "唐",
        "collection_info": null
    },
    {
        "title": "途次杨州赠崔荆二十韵",
        "author": "张祜",
        "content": "逆旅杨州郭，音容幸此遭。\n酒浆曾不罢，风月更何逃。\n寺塔排云直，闾门架水牢。\n烟笼春树薄，日映曙楼高。\n碧草连除卷，青旗指浊醪。\n粉胸斜露玉，檀脸慢迴刀。\n跃马君心劲，嗔奴我气亭。\n尾生从抱柱，颜子也酺糟。\n赤柏看眉睫，生憎惜羽手。\n北邙终寂寞，南国且游𢕟。\n觱篥行移束，箜篌旋转绦。\n袖因迎顐破，肩为请挼劳。\n未省求媒氏，焉能泥贼曹。\n拣花偷芍药，和叶窠樱桃。\n闷口无端语，穷头尽兴搔。\n覆身唯绿葛，医病只青蒿。\n事过宜他哂，诗成苟自褒。\n醉时心烂漫，别夜眼号咷。\n接席观诚忝，升堂迹贵叨。\n殷勤欲离抱，为尔一挥毫。",
        "dynasty": "唐",
        "collection_info": null
    },
    {
        "title": "投宛陵裴尚书二十韵",
        "author": "张祜",
        "content": "忆拜明公日，青云料果符。\n征贤披显诏，射策冠英儒。\n物论推前哲，朝纲揖大巫。\n德门深茂秀，义土闢膏腴。\n简翰垂师法，文章述帝谟。\n民欢车辙至，士畏履声趋。\n省闼名尤美，藩方政历殊。\n五兵森武库，百氏秘文枢。\n小谢才难比，诸荀道亦具。\n几年思乐土，长日咏生蒭，洁俭遵明训，清通轨令图。\n马奔为信竹，鞭举示刑蒲。\n促座嘉宾满，分题健笔濡。\n碧江秋鸟聚，青漳瞑猿孤。\n月上连城璧，星环合浦珠。\n早凉生玉树，盛暑退冰壶。\n豹变真君子，龙钟浅丈夫。\n新知多巂彦，旧态只狂奴。\n敢望怜哀鸟，何烦敬朽株。\n已愁沾洒泪，还去海西隅。",
        "dynasty": "唐",
        "collection_info": null
    },
    {
        "title": "庚子岁寓游杨州赠崔荆四十韵",
        "author": "张祜",
        "content": "穷贱正相仍，逢君又广陵。\n坐愁身兀兀，行信脚腾腾。\n小巷朝歌满，高楼夜吹凝。\n月明街廓路，星散市桥灯。\n钝仆常羞使，赢骖半醉乘。\n酷遭狂客引，刚被俗人憎。\n睚眦宁宜惯，趦趄苟未能。\n坊期瑞芝宿，阁询庆云登。\n逈眺江千里，高临塔九层。\n山岚开碧罅，海日上红棱。\n曲岸盘回出，飞栏斗峻凭。\n鹭鸶行浅草，龟殻上新菱。\n野霁岗形兀，林昏地气蒸。\n春天聊共赏，夏日几同瞢。\n自给劳方寸，官沽厌窄升。\n坚强心似石，险峭志如陵。\n闷极行挑耳，狂来起扼肱。\n肠风终作疹，肺病不为征。\n玉树当巡打，香毬带柏承。\n暗归逃酒席，私语结鈎朋。\n僻性从他论，幽情且自矜。\n砌开红艷槿，庭架绿阴藤。\n冷滑连心簟，轻疎着体缯。\n被裁新蜀锦，光砑小吴绫。\n久滞终何益，长贫也未应。\n莫轻垂耳骥，须看脱鳞鹏。\n善恶都钤口，存亡只抚膺。\n楚才君漫倚，荆璞我虚凭。\n委顺容如妾，幽迂论若僧。\n早知身足累，近信卜无征。\n画虎诚堪诮，雕虫讵可称。\n扫门踪魏勃，开阁竚孙弘。\n勿易侵苗鼠，须防止棘蝇。\n足忧行夜露，心惧履春冰。\n旅望孤烟起，乡愁远水澄。\n每思人似玉，长愿酒如渑。\n去国程无尽，离筵思不胜。\n感恩因病雀，逐物甚饥鹰。\n讵忆园蔬灌，唯希社肉秤。\n寃雠闲物在，知己大官薨。\n郄弟终须得，蘧非誓欲惩。\n看看重西去，从此又兢兢。",
        "dynasty": "唐",
        "collection_info": null
    },
    {
        "title": "游蔚过昭陵十六韵",
        "author": "张祜",
        "content": "天意亡隋日，人心启圣年。\n顺时兴义卒，拨乱起戎旃。\n羣盗犹蜂蚁，妖星尚属联。\n既教龙战野，须见血成川。\n睿筭无遗策，神功亦有权。\n王寻徒百万，光武只三千。\n（原注：太宗尝以骑兵三千破僞夏十万于虎牢。\n）海静鲸鲵死，云开日月悬。\n讲兵将耀德，猎渭本搜贤。\n向阙皆锵玉，临关罢控弦。\n大鑪销劒戟，鸿泽荡腥膻。\n太祖恩尧禅，（原注：武德末，天下既平，高祖致政。\n）神孙受禹传。\n（原注：贞观既终，高宗嗣位。\n）宫车悲未已，陵树蔼苍然。\n岳立青冥外，虬蟠白水边。\n干坤资王气，岩壑拥晴烟。\n虞爮曾南狩，轩辕亦上仙。\n断髯无復见，空拜鼎湖前。",
        "dynasty": "唐",
        "collection_info": null
    },
    {
        "title": "敍诗",
        "author": "张祜",
        "content": "二雅泄诗源，滂滂接涟漪。\n宣尼昔道{卄/氵史}，豁豁无阻疑。\n小开作泾港，大涨为塘陂。\n可令万顷澄，可使百派支。\n生民苟灌溉，九谷长蕃滋。\n何意束晳徒，《补亡》辄继之。\n安知去圣远，立旨无乖隳。\n五言起李陵，其什伤远离。\n雄材耻小用，属咏隅成规。\n后时班婕妤，团扇託忧悲。\n枚情既云妙，蔡韵肯容卑。\n建安陈思王，龙变五不知。\n刘桢骨气真，王粲文质奇。\n阮公先兴亡，陆氏以才推。\n雅怨止潘子，高摽存左思。\n延年得殊致，灵运拔英姿。\n沈侯美玉蕴，谢守文锦摛。\n江词骋奇妙，鲍趣出孤危。\n飘飘喜泽翁，于在务脱遗。\n陈隋后诸子，往往沙可披。\n拾遗昔陈公，强立制颓萎。\n英华自沈宋，律唱{牙丿=丶}相维。\n其间岂无长，声病为深宜。\n江宁王昌齢，名贵人可垂。\n波澜到李杜，碧海东瀰瀰。\n曲江兼在才，善奏珠纍纍。\n四面近刘復，远与何相追。\n迩来韦苏州，气韵甚怡怡。\n伶伦管尚在，此律谁能吹。",
        "dynasty": "唐",
        "collection_info": null
    },
    {
        "title": "大唐圣功诗",
        "author": "张祜",
        "content": "祜闻昔隋末。\n炀帝厄围兵。\n太宗初应募，杖劎起边征。\n扬师列虚旗，首激将军诚。\n神略在一断，解围当未萌。\n高祖守河东，权力已兼幷。\n猖狂蚁结徒，举踵乃击平。\n隋德日已衰，俯折士尊名。\n羣才{牙丿=丶}相枤，诺以义为盟。\n屯军起边州，李密驰传迎。\n杨眉爱姿度，失口真王英。\n由是太河南，千里响应声。\n降王与拘窦，亲待入宫城。\n乃命臣萧瑀，府库掌虚盈。\n次命臣玄龄，图书收付卿。\n开牢释姧枉，各更重从轻。\n迴戈略僞主，太庙告明明。\n殊功苟未已，徽号为重旌。\n文物一以兴，贤良俱间生。\n声诗日盈听，智论益纵横。\n何意萧墙内，阴谋中构倾。\n直词虽可进，王法讵该情。\n甲子上即位，南郊赦宪灜。\n八蛮与四夷，朝贡路交争，三月后亲蚕，癸亥上亲耕。\n侍臣虞南等，碑以纪功成。",
        "dynasty": "唐",
        "collection_info": null
    },
    {
        "title": "元和直言诗",
        "author": "张祜",
        "content": "东野小臣祜，圣朝垂泪言。\n微尘岂裨助，永负丘山恩。\n箕子昔为奴，所悲逢世昏。\n明时便钳舌，切恐负干坤。\n臣当涉黄河，心目日且烦。\n分明在人世，不喻波浑浑。\n愿以所支流，却寻到昆崙。\n但穷此生感，没齿宁为寃。\n臣读帝王书，粗知治乱源。\n文思苟未安，讵得宾四门。\n陛下欲垂衣，一与夔契论。\n成汤事不尽，勿更随波翻。\n直者举其材，曲者寻其根。\n直固不可遗，曲亦不可焚。\n用材苟端审，帝道即羲轩。\n陛下復土阶，四方敢高垣。\n陛下喜雕墙，四方必重藩。\n畋猎岂无娱，汤泉岂无温。\n始知尧为心，清净自成尊。\n比干不惮死，谏道久而存。\n许由不务策，志士亦所敦。\n兢兢小臣祜，万死甘词繁。",
        "dynasty": "唐",
        "collection_info": null
    },
    {
        "title": "旅次岳州呈徐员外",
        "author": "张祜",
        "content": "襄汉止薄游，登舟舍羸策。\n浮名乃闲事，且作山水客。\n远持屠龙伎，南访贾谊迹。\n连岗黯云树，斜日半赤壁。\n青水去悠悠，青山来历历。\n囊无一金备，不省为计画。\n村旗{牙丿=丶}夸酒，咺薄升斗窄。\n提笔猒班超，把诗怜阮籍。\n徐公岳阳守，遇我心的的。\n湖鲜为我鲙，湖藻为我摘。\n得吟多高楼，得语多末席。\n平生负微志，不独诗酒溺。\n终怀咸谷泥，定刻燕然石。\n会公饶迎饯，微恳私已识。\n逢时鲁连辈，一局如博奕。\n忧来独求醉，兀兀临大泽。\n屈原诚褊人，自死终何益。\n南湖雪晴夜，星月林摵摵。\n君山洞门叟，相语鹤两隻。\n风松座翘𣍿，向月吹玉笛。\n笑命诗思苦，莫信狂李白。\n于狂是空疎，于仙是遐谪。\n寄言徐太守，人在无金液。",
        "dynasty": "唐",
        "collection_info": null
    },
    {
        "title": "登香炉峯寄远人",
        "author": "张祜",
        "content": "前登香炉峯，却指湓城郡。\n大江北潮海，崇岳南作镇。\n相逢虎溪子，轻策聊一振。\n水石动寒光，风松洒高韵。\n忧来月成语，忽忽千里愤。\n六朝空遗文，三国无尺烬。\n孤禽下云久，远树入烟尽。\n客恨猒山重，归心喜流顺。\n故执行潇湘别，即此无音信。\n憔悴十年心，谁人不缁磷。",
        "dynasty": "唐",
        "collection_info": null
    },
    {
        "title": "丹阳新居四十韵",
        "author": "张祜",
        "content": "不出丹阳郭，茅檐寄北偏。\n四隅疎积潦，万顷控平田。\n地势金陵豁，湾形珥渎连。\n路分南亩上，山映后湖边。\n故国心殊阻，新池手强穿。\n闲吟招隐咏，静赋笃终篇。\n大树应徒尔，高门亦偶然。\n孤云出小屿，侣鹤下辽天。\n早巿归人语，昏亭醉客眠。\n五更衘月岸，一宿渡江舡。\n雪旦飞琼圃，花时丽锦川。\n茅峯遥自对，练水曲相㳂。\n夜出泽头火，晴昏巷裏烟。\n人情嗤散漫，鸟性乐暄妍。\n夏菓垂簪上，春农起面前。\n竹栏隈杳袅，藤杖决潺湲。\n不忝端居胜，何妨病者便。\n水轩斜浸柳，风槛散披莲。\n接壤重岗抱，坯沙浅洞延。\n外瞻羣岭拔，中坐两崖颠。\n峻面嶙岣甃，崇台碨礧填。\n小桥深宛宛，新瀑下涓涓。\n架俯蔷薇立，篱因枳殻编。\n何当把牙筭，祇是蹑苔钱。\n勃窣松栽短，尖纤石笋圆。\n绿含山桂润，红绽海棠鲜。\n枕上看羁䩡，门前见着鞭。\n阑珊棊未毕，拨剌钓初牵。\n尘尾曾无谓，猪肝是不缘。\n坐甘尘外老，来幸酒中仙。\n潘岳因成赋，杨雄便草《玄》。\n散襟梳短髪，揭指上游絃。\n粗可迴车马，聊堪驻旆旃。\n藉莎惭异席，折笋俟加笾。\n哭地心知矣，儒家分已焉。\n穷猿半啼啸，病鹤欲飞眠。\n授箓陶贞白，留斋竺法干。\n观心知不二，叩齿问罗千。\n帝里思徒切，家山望益悬。\n阊门不可上，西恨涕涟涟。",
        "dynasty": "唐",
        "collection_info": null
    },
    {
        "title": "忆江东旧游四十韵寄宣武李尚书",
        "author": "张祜",
        "content": "忆作江东客，猖狂事颇曾。\n海隅思变化，云路折飞腾。\n小子今何述，高贤昔谬称。\n瘦体休问马，病爪莫论鹰。\n海棹扁舟泛，江开一槛凭。\n岸环青莽苍，峰峭碧崚嶒。\n水国程无尽，烟郊思不胜。\n金丝援嫩柳，玉片犯残冰。\n夜伯度操檝，朝行看下罾。\n沙明春雨霁，野白暮云蒸。\n蒲晚帆山叶，花开镜水菱。\n乱芳丛沼沚，余溜泄沟塍。\n鹫岭因支访，龙门诣李登。\n黄鸎春恼客，白鹤夜依僧。\n粗得狂歌趣，深疑笑病癥。\n地穷屯健马，天尽抑飞鹏。\n桂彩分城堞，松香在阁层。\n酒徒穷不破，诗债老相仍。\n伯玉年将近，宣尼《易》未弘。\n岁储虽自乏，社肉必均秤。\n造化三光借，干坤一块凝。\n才当论曲直，命可繫衰兴。\n凤鸟非无叹，骅骝靡不乘。\n豹文须蔚蔚，羊目漫睖睖。\n范蠡尝金铸，吴王昔土崩。\n雄图翻自失，高噣鲜相承。\n禹庙思陈藻，秦山忆杖藤。\n几时心豁豁，长日醉瞢瞢。\n水室穷深讨，云门极峻登。\n北归天尚远，东望海方澄。\n鹤跂虚为羡人言敢不应。\n旅游星正孛，愁望月初絙。\n讵欲由斜径，聊思枕曲肱。\n兴扪头上虱，闲祖笔锋蝇。\n鸟岸劳方寸，鱼缾惜一升。\n诗秋情未剧，别夜思偏增。\n白首身从贱，青云气可凌。\n当知在尘土，言直更兢兢。",
        "dynasty": "唐",
        "collection_info": null
    },
    {
        "title": "戊午年感事书怀二百韵谨寄献太原裴令公淮南李相公汉南李仆射宣武李尚书",
        "author": "张祜",
        "content": "塞色深河曲，江声接海壖。\n一生劳远地，万事诫中年。\n失路为闲物，无官入长钱。\n高踪非隐遁，下界即狂颠。\n渐老稀时辈，归休着近篇。\n星明知帝座，琴妙觉商絃。\n阙下非才入，江南是性牵。\n山猿拾虫豸，野鸟避鹰鹯。\n戏傲东方朔，文轻司马迁。\n万言成弃置，五字失雕镌。\n去外寻庄叟，生涯挈道诠。\n新秋唯白髪，旧欠祇青氊。\n志业宁常堕，穷耕岂素便。\n高低徇鸡日，得失付鱼筌。\n醉卧扪云扃，狂歌上钓舡。\n古桐收取好，坏屋荐来偏。\n（原注：祜累蒙方镇论荐。\n）却猒长裙曳，宁辞短褐穿。\n愤穷多自乐，不佞少人怜。\n静祝旄头矢，闲看马腹鞭。\n长途思逐日，高阁梦凌烟。\n读《易》删王註，通《诗》断郑笺。\n灰心志射鹄，火性急韦编。\n昔命公称许，尝封国是燕。\n中间得道济，内外益心虔。\n始助周文理，俄随汉武仙。\n长沙归贾谊，汗马得张骞。\n战伐穷蕃域，英雄是将员。\n几当陈俎豆，长谓铸戈鋋。\n世故贞元末，时清天宝前。\n乱离中可惋，愚俊日相肩。\n忆昨聆商鞅，于今俟鲁连。\n阴阳初未契，造化昔何邅。\n窃位崇姦力，沽荣渎货权。\n满堂金已散，一草命无全。\n皂白金徒尔，苍黄古亦然。\n不时经废宅，无地见荒埏。\n绝塞尘犹起，穷阴候莫愆。\n杨朱宁谩泣，阮籍不空眠。\n上意今唯允，人心遽益悛。\n洪鑪当釼戟，大匠主陶甄。\n谏豸心弥果，星郎议亦先。\n气肠思藻镜，血首待花塼。\n地峻清流急，天高白日悬。\n军庭深自诫，相閤肯虚延。\n金马门徒启，蒲轮诏未宣。\n会逢嵩岳幸，应见渭滨畋。\n始贺官衣叚，寻闻御食蠲。\n灾蝗虽犯稼，彗孛欲依躔。\n楚国风殊革，夷门政已传。\n深谋南界郢，重德北临边。\n迹恋羊公切，心依魏相专。\n苦眉虚更结，穷肺勿相煎。\n轮转功何倍，藩方寄甚坚。\n三千拥簪纪，十万各旌旃。\n大器能斟酌，长材少弃捐。\n乐音尤在律，星象倐开干。\n子夜汾河上，阳春岘岭颠。\n鬼园濡健笔，花塔醉妖铅。\n入室风仪逈，登楼月思圆。\n塞旗冬猎猎，江皷夜𪔱𪔱。\n卧犬偎𩊐毯，鸣骝跃锦鞯。\n绿毛鹦鹉细，红实荔支骈。\n酒夕繁含管，诗秋迭彩笺。\n拥鑪香旋爇，剪烛艷重然。\n画鹢交浮浅，雕盘几饫檀。\n蟹黄咸满筯，熊白软加笾。\n文业臻曹植，军书到谢玄。\n鹧鸪词绮靡，鸜鹆舞蹁跹。\n未坐扶狼狈，重茵睡猓然。\n夜门归妓乐，部砌拾花钿。\n揭袖从风虎，弹冠仰露蝉。\n依刘身未杀，投赵踵空旋。\n窃语机关少，徐行病体挛。\n讵烦詹尹策，徒挂养由弦。\n勃窣形骸朽，眼迴语气嫣。\n万端饶睚眦，一笑泥婵娟。\n大网宁罗雀，深源亦聚鳣。\n偏思公子馆，谁问李膺舩。\n笔砚今犹置，文章昔精研。\n行因竹林寺，出为柘枝筵。\n物外心仍僻，尘中病已痊。\n萧疎吟草木，浩渺泝波涟。\n南陌逢车马，西陵见墓田。\n伤心从楚塞，垂泪到湘川。\n建业人无也，姑苏事已焉。\n翠华深沓霭，情籁响潺湲。\n梦去为蝴蝶，魂游家杜鹃。\n诗吟陈后主，傅范楚先贤。\n百越怜疆境，三吴隘井鄽。\n江分九派水，海石一方天。\n步日松阴缺，披风石翠鲜。\n朝帆入大浦，暝鞚逸长阡。\n曩造西霞律，新参北固禅。\n涧游提破屦，楼卧枕空拳。\n□肆行聊问，僧棊坐与𡎞。\n朽心降杞梓，生意慕兰筌。\n真道非无隘，空谈是信缘。\n侯王如重阻，归看数峯连。",
        "dynasty": "唐",
        "collection_info": null
    },
    {
        "title": "梦李白",
        "author": "张祜",
        "content": "我爱李峨嵋，梦寻寻不见。\n忽闻海上骑鹤人，云白正陪王母宴。\n须臾不（陈九思同志疑「大」字之讹。\n）醉下碧虚，摇头逆浪鞭赤鱼。\n迴眸四顾飞走类，若嗔老气多终诸。\n问余曰张祜，尔则狂者否？\n朝来王母安瑶池，茅君道尔还爱酒。\n祜当听我言，我昔开元中，生时值明圣，发迹恃文雄。\n一言可否由贺老，即知此老心还公。\n朝廷大称我，我亦自超羣。\n严陵死后到李白，布衣长揖万乘君。\n玄宗开怀死（陈九思同志疑当作「乐」。\n）其说，满朝呼吸生气云。\n中人高力士，脱骅（疑是「鞾」之误。\n「鞾」，同「靴」。\n）羞欲乐。\n（陈九思同志疑当作「死」。\n）谗言密相构，送年千万里。\n辛苦夜夜归，知音聊復稀。\n青云旧李白，憔悴为酒客。\n自此到人间，大虫无肉吃。\n男儿重意气，百万呵一掷。\n董贤在前官亦崇，梁冀破家金谩积。\n匡山夜醉时，吟尔古风诗。\n振振二雅兴，重显此人词。\n贺老不得见，百篇徒尔为。\n李白叹尔空泪下，王乔闻尔甚相思。\n尔当三万六千日，访我蓬莱山。\n高声叫李白，为尔开玄关。\n天明梦觉白亦去，兀兀此身天地间。\n（南宋蜀刻本《张承吉文集》，承江宁唐圭璋先生见告。\n）。",
        "dynasty": "唐",
        "collection_info": null
    },
    {
        "title": "句",
        "author": "杨洵美",
        "content": "暮鵶不噪禁城树，衙鼓未残宾卫秋。\n（宾卫，《唐诗纪事》卷五一作「兵卫」。\n）（见唐张为《诗人主客图》。\n）。",
        "dynasty": "唐",
        "collection_info": null
    },
    {
        "title": "七绝一首",
        "author": "杜牧",
        "content": "嵓□□□万木中，□□特地一枝红。\n拟攀丛棘□寥寂，□□□香感细风。\n（见陆心源《吴兴金石记》卷四。\n《吴兴金石记》云此诗在顾渚山，诗前有序，已残泐，录如次：「□于□□□□为大中五年刺史樊川杜牧奉贡讫事季春□休来□□□七言。\n」诗及序又见《两浙金石志》卷三，但残泐更甚，诗中第二句「特地」作「时池」，似误。\n）（《吴兴金石记》陆心源案畧云：「拓本高一尺三寸，广二尺三寸，字径二寸，……谈錀《吴兴志》：牧于大中四年十一月授湖州刺史。\n逾年，以考功郎中知制诰，遗爱塞路。\n公退之余，登临赋咏，碧澜消暑，俱有留题。\n盖亦不知顾渚之有诗刻石也。\n《樊川集》亦未收。\n」）。",
        "dynasty": "唐",
        "collection_info": null
    },
    {
        "title": "宣州开元寺赠惟直上人",
        "author": "许浑",
        "content": "曾与径山为小师，十年僧行众人知。\n夜深月色当禅处，斋后钟声到讲时。\n经雨绿苔侵古画，过秋红叶落新诗。\n劝君莫厌江城客，虽在风尘别有期。\n（见丹徒陈庆年刊《横山草堂丛书》本《许浑诗真蹟录》。\n）（《全唐诗》卷五二六误作杜牧诗。\n）。",
        "dynasty": "唐",
        "collection_info": null
    },
    {
        "title": "茅山题徐校书隐居",
        "author": "许浑",
        "content": "深居四十年，语旧泪潺潺。\n官满春辞省，兵来夜出关。\n思随江鹤远，心寄海鸥閒。\n莫讶频相访，前峯似故山。\n（同前。\n）（案唐许浑乌丝栏真蹟，宋岳珂《宝真斋法书赞》着录之，其跋畧谓「右唐郢州刺史许浑所书乌丝栏诗一百七十一篇真蹟，分上下凡二卷。\n纤组閒错，辞格华古，笔妙烂然，见为三绝」云云。\n《横山草堂丛书》陈庆年跋谓：「用晦真蹟自敍云：『编集新旧五百篇』。\n《全唐诗》编丁卯诗至五百三十余着，逾于郢州自纪之数，丁卯之诗，宜若一无所遗。\n乃《宣州开元寺赠惟直上人一首》与《茅山题徐校书隐居一首》明载于真蹟中者，即为《全唐》摭拾所不及。\n」）。",
        "dynasty": "唐",
        "collection_info": null
    },
    {
        "title": "访白云山人",
        "author": "李商隐",
        "content": "瀑近悬崖屋，阴阴草木青。\n自言山底住，长向月中畊。\n晚雨无多点，初蝉第一声。\n煮茶归未去，刻竹为题名。\n（见《永乐大典》卷三○○四「九真」「人」字〖五函四十一册〗。\n）（周建国云此诗可信，义山另有《白云夫旧居》诗可参。\n）。",
        "dynasty": "唐",
        "collection_info": null
    },
    {
        "title": "谒华岳庙",
        "author": "贾竦",
        "content": "老柏寒飕飕，清祠昼寂寂。\n开门华山北，岚气沉日夕。\n国家崇明祀，五岳尽封册。\n福我西土民，报君金天籍。\n惟神本贞信，以道征损益。\n无力惑聪明，讹言纵巫觋（原作「●●」）。\n因循作风俗，相与成（《雍州金石记》作「旧」）溺。\n疲病闾里甿，锥刀往来客。\n（《雍州金石记》作「役」。\n）我行岁云暮，登殿拜瑶席。\n奠酒彻明灵，绪言多感激。\n欝然展冠冕，凛若生矛戟。\n斑駮石色重，阴深香烟碧。\n虹梁无燕雀，玉座镇虺蜴。\n肸（原作「{肹八=丷}」）蠁似有闻，依俙（《雍州金石记》作「稀」，通。\n）疑所觌。\n髫年业文翰，弱冠荐屯厄。\n天命几微茫，神逵徒悚惕。\n今来游上国，幸遇陶唐历。\n正直不吾欺，愿言从所适。\n（见《金石萃编》卷一百五，以《惜阴轩丛书》《雍州金石记》校其异。\n）（〖1〗石刻诗后原题《唐元和元年十月二十八日。\n侄男宣义郎行华州参军琡太和六年四月廿六日重修》。\n〖2〗朱彝尊《曝书亭集》：元和元年十月，着作郎河南贾竦《谒华岳庙》赋五言诗题名。\n太和六年四月，其侄男宣义郎行华州参军事琡修之。\n修之者，殆锓之也。\n诗题北周天和二年赵文渊书万纽于瑾所撰《华岳颂》之左方，颂之阴，则开元八年刘升书咸廙所撰《精享昭应碑》也，其右勒颜真卿干元元年题名。\n工每椎拓三面而遗竦诗，以是流传者寡。\n然其诗特醇雅，顾图经未之采焉。\n〖3〗毕沅《关中金石记》卷四：「竦，贾餗兄。\n据《宰相表》则竦官着作郎也，无侄琡名，可以补史之缺。\n」〖4〗《金石萃编》王昶按：「贾竦，官着作郎，而此诗自题不署衔，则是未侍时作也。\n竦为餗之兄，餗居相位在文宗朝，当元和年官不过员外郎，未显也。\n玩竦诗有云：『髫年业文翰，弱冠荐屯厄。\n今来游上国，幸遇陶唐历。\n正直不吾欺，愿言从所适』。\n则显然是未第而求神佑者。\n此诗《全唐诗》未收，故无从详考。\n」）。",
        "dynasty": "唐",
        "collection_info": null
    },
    {
        "title": "泾川野居晚望",
        "author": "刘得仁",
        "content": "地极接穹苍，西维落太阳。\n泉声入深稻，山色出南岗。\n风起芦兼荻。\n烟生柘与桑，归来坐幽石，半壁冷蟾光。\n（见《分门纂类唐歌诗》残本第一册《天地山川类》。\n）。",
        "dynasty": "唐",
        "collection_info": null
    },
    {
        "title": "白龙潭",
        "author": "缪岛云",
        "content": "中有白龙盘，偷湫见说难。\n风云随步起，雨雹出山寒。\n鸟道悬青壁，天河泻碧湍。\n轩皇曾向此，金鼎炼还丹。",
        "dynasty": "唐",
        "collection_info": null
    },
    {
        "title": "游黄山怀古",
        "author": "缪岛云",
        "content": "浮丘与轩后，鹤驭杳难思。\n三十六峯顶，不知何处奇。\n枯杉龙脑溢，阴洞石膏垂。\n莫问当时事，苍苔锁断碑。",
        "dynasty": "唐",
        "collection_info": null
    },
    {
        "title": "登天都峯",
        "author": "缪岛云",
        "content": "盘空千万仞，险若上丹梯。\n迥入天都裏，回看鸟道低。\n他山青点点，远水白凄凄。\n欲下前峯暝，岩间宿锦鸡。",
        "dynasty": "唐",
        "collection_info": null
    },
    {
        "title": "马迹石",
        "author": "缪岛云",
        "content": "堪信曾鸾驾，寻僊道已成。\n因过盘石上，如印玉沙行。\n苔逐方圆匝，泉随深浅生。\n临迴山色暮，拂拂翠云平。\n。",
        "dynasty": "唐",
        "collection_info": null
    },
    {
        "title": "望黄山诸峯",
        "author": "缪岛云",
        "content": "峰峰寒列簇芙蕖，静想嵩阳秀不如。\n峭拔虽传三十六，参差何啻一千余。\n浮丘处处留丹竃，黄帝层层隐玉书。\n终待登临最高顶，便随鸾鹤五云车。",
        "dynasty": "唐",
        "collection_info": null
    },
    {
        "title": "汤泉",
        "author": "缪岛云",
        "content": "暖泛朱砂石壁幽，轩皇曾浴上丹丘。\n阴阳相煮连珠浦，今古长煎泻镜流。\n紫气晓笼烟色澹，锦霞明照火光浮。\n何方为洗身轻后，便跨飞龙到十洲。",
        "dynasty": "唐",
        "collection_info": null
    },
    {
        "title": "朱砂石",
        "author": "缪岛云",
        "content": "寒岩万丈陟崔嵬，只恐朱砂势便颓。\n采蘩客闻雷擘去，卧云僧见鸟衔来。\n丹霞迥烁嵌空片，红日斜分突兀堆。\n傥得神僊惠纤粟，便能轻举向瑶台。",
        "dynasty": "唐",
        "collection_info": null
    },
    {
        "title": "石人峯",
        "author": "缪岛云",
        "content": "双峯何代列巍巍，忽化僊人世所稀。\n绝顶长年相对坐，九天何日却同归。\n风生松柏喧天乐，山隐云霞挂道衣。\n终愿扪萝一相访，共君齐跨鳯鸾飞。",
        "dynasty": "唐",
        "collection_info": null
    },
    {
        "title": "僊僧洞",
        "author": "缪岛云",
        "content": "先朝曾有日东僧，向此乘龙忽上昇。\n石径已迷红树密，萝龛犹在紫云凝。\n钵盂峯下留丹竃，锡杖前边隐圣灯。\n从此旧庵遗迹畔，月楼霜殿一层层。\n。",
        "dynasty": "唐",
        "collection_info": null
    },
    {
        "title": "僊桥",
        "author": "缪岛云",
        "content": "千丈侧悬飞鸟外，双峯横架碧天心。\n月中纔有僊人过，山下应闻笙磬音。\n丹竃路穿瑶草湿，朱砂泉迸锦霞深。\n轩辕去后虽然在，争奈凡流无处寻。\n（以上十首均见康熙十八年闵麟嗣撰《黄山志定本》卷六。\n）（〖1〗缪岛云逸诗承仪征吴白匋先生见告。\n）。",
        "dynasty": "唐",
        "collection_info": null
    },
    {
        "title": "览卷赠张山人",
        "author": "赵嘏",
        "content": "五字谁能摘？一枝犹未攀。\n始知无价玉，出自有名山。\n春静烟花秀，夜深风月闲。\n如何恃高节，垂老住云间。\n（见《永乐大典》卷三○○四「九真」「人」字〖五函四十一册〗。\n）。",
        "dynasty": "唐",
        "collection_info": null
    },
    {
        "title": "惠泉",
        "author": "宇文鼎",
        "content": "璞玉耀荆山，山根窦玉泉。\n有声清出籁，凝色碧于天。\n晓静微涵日，春晴浅浸烟。\n岩花红影密，啼鸟下沙壖。\n（见《湖北金石志》。\n）（〖1〗诗末原题「宝历□年二月廿一日」九字。\n〖2〗《湖北金石志》：「案石碑高二尺四寸，宽三尺一寸，首行书『惠泉』二字，次行漫漶莫辨，当是作诗人姓名。\n中六行行书五律一首云〖诗不重录〗。\n末行书『宝历□年二月廿一日』，字径二寸许。\n案郑渔仲《金石畧》载荆门军有宇文鼎《惠泉诗》。\n新旧《唐书》无鼎传，《全唐诗》亦未之及。\n是刻虽阙其名，然以年号与郑氏所载证之，诗为文鼎作无疑。\n唐代诗人湮没无闻者，正復不少，今荆门象山石壁留此《惠泉》诗刻，以传文鼎之名，不可谓非幸矣。\n」）。",
        "dynasty": "唐",
        "collection_info": null
    },
    {
        "title": "耸翠峰题石（原注：峯在袁州府城西三十里。）",
        "author": "卢肇",
        "content": "耸翠峰高千百尺，四时常似莓蓝色。\n卓然万古镇祗园，世代鬼工驱不得。\n巍巍直上插青天，远疑似与天相连。\n韎临下视羣山小，千里平铺在眼（一作「目」）前。\n藤蔓交加生薜荔，土毛苍藓相蒙蔽。\n风翦云开雨歇时，飞出一山新翡翠。\n日迴影倒落前溪，烟波湛湛浸琉璃。\n更将何物可比类，分明一隻擎天柱。",
        "dynasty": "唐",
        "collection_info": null
    },
    {
        "title": "绿阴亭",
        "author": "卢肇",
        "content": "亭边古木昼阴阴，亭下寒潭百丈深。\n黄菊近连陶令宅，青山遥负（一作「偿」）向平心。\n人归别浦村烟敛，鱼跃澄波槛水沈。\n更爱玉琴调惠政，为君登此一开襟。\n（按《全唐诗》止有前四句，今从《临江府志》录全。\n）（《全唐诗续补遗》卷十据《隆庆临江府志》卷十三收此诗，题下注：「在新喻县右，俯临袁江。\n」「亭边」作「亭间」，「百丈」作「百尺」，「近连」作「旧连」，「向平」作「子平」，「槛水」作「槛影」。\n今删彼存此。\n）。",
        "dynasty": "唐",
        "collection_info": null
    },
    {
        "title": "弔进士杨邺",
        "author": "卢肇",
        "content": "名未荣身亲在堂，九重泉路去何忙。\n夫妻镜裏鸾分影，兄弟云中雁断行。\n林木萧疏花失色，池亭牢落月无光。\n思君欲向灵山哭，又恐猿闻更断肠。",
        "dynasty": "唐",
        "collection_info": null
    },
    {
        "title": "戏宜春李令求厅前杜鹃",
        "author": "卢肇",
        "content": "杜家有女小名鹃，生在陶公吏案前。\n百里望风惊调态，千金买笑惬当筵。\n预防户外锄兰地，莫把篱东种菊田。\n为问河阳妖艷主，聘财却（一作「都」）要几多钱？\n（以上四诗均见《豫章丛书》《袁州二唐人集》中《文标集》卷下。\n）。",
        "dynasty": "唐",
        "collection_info": null
    },
    {
        "title": "句",
        "author": "李贻孙",
        "content": "羣乌幸胙余。\n（见宋陆游《入蜀记》卷六。\n）（〖1〗《入蜀记》卷六页十一〖《知不足斋丛书》本〗：「祠旧有乌数百，送迎客舟。\n自唐夔州刺史李贻孙诗已云羣乌幸胙余矣。\n」〖2〗李贻孙，原作李贻。\n李贻孙曾官夔州刺史，《全唐文》卷五四四收其会昌五年撰《夔州都督府记》，《金石录》卷九着录会昌五年九月「唐李贻孙《神女庙诗》」。\n陆游在述巫山神女祠中景物时引及此句，应即《神女庙诗》之残句。\n）（两《唐书》无李贻孙传，今参张忱石所考，补传如次：李贻孙，字里不详。\n大和初任福建团练副使，会昌五年为夔州刺史，大中三年任左谏议大夫充宏文馆学士，大中五年任福建观察使。\n又曾任金部、司勋员外郎。\n约卒于大中六年后。\n原列「无考」作者，今移此。\n）。",
        "dynasty": "唐",
        "collection_info": null
    },
    {
        "title": "新安郡北百余里即黄山西北有山峯高出颇类大华因目为小华山前郡守才客题咏至多偶登斯楼因成一绝",
        "author": "任宇",
        "content": "雪晴雨霁潼关道，僊掌分明几度逢。\n可料新安郡楼上，黄山深处见三峯。\n（见康熙十八年闵麟嗣撰《黄山志定本》卷六。\n）。",
        "dynasty": "唐",
        "collection_info": null
    },
    {
        "title": "",
        "author": "裴休",
        "content": "。",
        "dynasty": "唐",
        "collection_info": null
    },
    {
        "title": "太平兴龙寺诗（题拟）",
        "author": "裴休",
        "content": "麟台朝士辞书府，鳯阙禅宗出帝京。\n当堰双林亲惠远，行过五老访渊明。\n白衣居士轻班爵，败衲高僧薄世情。\n引得病夫无外想，一身师事竺先生。\n（见《永乐大典》卷六六九九。\n十八阳。\n江字（七函六十四册）。\n余参阅本书卷三崔融诗附注。\n此诗又见《吉石庵丛书》本陈舜俞《庐山记》卷四，原题甚长。\n岑仲勉《唐方镇年表正补》考证应为裴坦作，是。\n另详《全唐诗续拾》卷三十二。\n）。",
        "dynasty": "唐",
        "collection_info": null
    },
    {
        "title": "白鹤观水阁题诗（题拟）",
        "author": "郑畋",
        "content": "松阴如幄水如罗，秋尽山青白鸟过。\n独坐一庵心正寂，数声何处竹枝歌。\n（见《永乐大典》卷二三四三「六模」「梧」字「梧州府」引《舆地纪胜》云「白鹤观在州西。\n咸通末，郑畋守苍梧，建水阁，题诗」。\n）（此诗见《太平寰宇记》卷一六四、《舆地纪胜》卷一○八。\n）。",
        "dynasty": "唐",
        "collection_info": null
    },
    {
        "title": "",
        "author": "张浚",
        "content": "。",
        "dynasty": "唐",
        "collection_info": null
    },
    {
        "title": "山居洞前得杜鹃花走笔偶成以□（八琼室本作「简」）桂帅仆射兼寄呈广州仆射刘公",
        "author": "张浚",
        "content": "桂（八琼室本作「幄」）中筹策知无暇，洞裏□花别有珍（八琼室本作「春」。\n）独酌高吟问山水，到头山景属何（八琼室本作「闲」）人。\n（见《金石续编》卷十二，又见《八琼室金石补正》卷七十七。\n）（桂林市文管会近年普查石刻，编为《桂林石刻》三册，第一册收此诗较完整。\n题中「以□」二字作「用别」，前二句异文均同《八琼室金石补正》，「□花」作「观花」，末句「何人」作「诗人」。\n）（按石刻于诗题下原署曰「河间张浚」。\n又此诗之后有岭南节度使刘崇龟和诗一首，《全唐诗》卷七百十五收之。\n石刻于刘诗之后有「韩宁元年三月廿七日将仕郎前守监察御史张岩书」一行。\n《广西通志·金石略》谓石刻在临桂龙隐岩下。\n）。",
        "dynasty": "唐",
        "collection_info": null
    },
    {
        "title": "送凌处士赴连州邀",
        "author": "李涛",
        "content": "连山羣书至，策马出长安。\n落日对酒别，晚关衝雪寒。\n霜飞湖草绿，春近岭梅残。\n知己云霄在，那言欲挂冠。\n（见北京图书馆藏《永乐大典》卷一三四五○「二寘」「处士」条。\n）（按唐有两李涛，其一长沙人，与温庭筠同时，《全唐诗》卷七百九十五收诗句六句。\n其一字信臣，避地湖南，事马殷，后唐天成中进士，历仕晋、汉，至宰辅，入周，封莒国公，后归宋，《全唐诗》卷七百三十七收诗一首，又卷八百七十《谐谑二》收诗一自，卷八百七十一《谐谑三》收歇后语两句。\n此李涛颇疑系温庭筠同时之李涛。\n）。",
        "dynasty": "唐",
        "collection_info": null
    },
    {
        "title": "奉和元孚大德（亦依本韵）",
        "author": "王謩",
        "content": "华顶高峯接太虚，承攀琪树赋垂珠。\n当时惟有建公在，老宿如今一半无。\n（见明陶宗仪《古刻丛钞》，与元孚诗同刻一石。\n）（案诗原署「中散大夫行台州司马赐鱼袋王謩幷书」。\n又刻后纪「唐大中九年岁次乙亥八月丁丑朔六日壬午重题，以纪他年之事」，共廿六字。\n）。",
        "dynasty": "唐",
        "collection_info": null
    },
    {
        "title": "句",
        "author": "高骈",
        "content": "。",
        "dynasty": "唐",
        "collection_info": null
    },
    {
        "title": "句 一",
        "author": "高骈",
        "content": "手栽桃李十余春，今日经过重建勋。\n（《经虢县》。\n见崔致远《桂苑笔耕集》卷十七《磻溪》诗自注引高骈句。\n）。",
        "dynasty": "唐",
        "collection_info": null
    },
    {
        "title": "句 二",
        "author": "高骈",
        "content": "水急鱼难钓，风吹柳易低。\n（《钓鱼亭》。\n见《桂苑笔耕集》卷十七崔致远《钓鱼亭》诗自注引高骈句。\n参阅本书第十九卷崔致远诗集。\n）。",
        "dynasty": "唐",
        "collection_info": null
    },
    {
        "title": "题朝阳洞",
        "author": "李当",
        "content": "江上朝阳洞，无人肯暂过。\n今来惬心赏，迴首恋烟萝。\n（见《八琼室金石补正》。\n）（〖1〗石刻于诗题下署「义阳守李当」五字。\n余说详魏深诗按语。\n）。",
        "dynasty": "唐",
        "collection_info": null
    },
    {
        "title": "奉和左丞八舅题朝阳洞",
        "author": "魏深",
        "content": "北阙飞新诏，东山喜更过。\n文星动岩梦，章句别杉萝。\n（见《八琼室金石补正》。\n）（〖1〗望按：碑刻幷有魏深《书事》，畧敍李当尝自中书舍人问俗湖南，后除户部侍郎，寻出尹河南。\n移宣□，镇褒斜，旋拜天官氏，岁余，除尚书左丞。\n于时奸臣窃柄，凡不附者悉遭摒斥，由是出牧道州。\n道州山民起事，当以书招谕之，）（不劳尺刃而山民顺之云云。\n又按《书事》中谓奸臣窃柄，盖指路岩及韦保衡诸人。\n路，《新唐书》有传，与韦皆懿宗、僖宗时人。\n又石刻于诗题下署曰「从甥前□州军事判官乡贡进士魏深」。\n〖光绪《湖南通志·金石六》云此句缺字「似高字」。\n《唐文续拾》卷六小传作「道州军事判官」，似据文意推测。\n〗〖2〗陆增祥《八琼室金石补正》卷六十：案《金石录目》：「李舟《朝阳岩诗》，大历十三年九月，李当、牛嵸诗附。\n」自大历十三年至咸通十四年，相距九十余载，此题之李当，盖别一人也。\n《唐书·宰相世系表》姑臧大房有李当，官至刑部尚书，时代亦相近，当即此题诗之人。\n〖3〗望又按：牛嵸，《全唐诗》作牛丛，其题朝阳岩诗，见《全唐诗》卷五百四十二。\n李舟《朝阳岩诗》未见。\n）。",
        "dynasty": "唐",
        "collection_info": null
    },
    {
        "title": "省题诗二十一首 天骥呈才",
        "author": "王棨",
        "content": "马知因圣出，才本自天生。\n驵骏何烦隐，权奇愿尽呈。\n电从双眼落，云向四蹄轻。\n过去王良喜，嘶来伯乐惊。\n绝尘惭逸步，曳练议能名。\n唯待金鞭下，春风紫陌情。",
        "dynasty": "唐",
        "collection_info": null
    },
    {
        "title": "省题诗二十一首 上德不德",
        "author": "王棨",
        "content": "何从称上德，舍德德方全。\n圣者如非圣，贤者不自贤。\n海宁言我广，神岂谓予玄。\n伐善功难立，无为化易宣。\n[道]惟闻邃古，理亦愧先天。\n欲述犹龙旨，应忘得意筌。",
        "dynasty": "唐",
        "collection_info": null
    },
    {
        "title": "省题诗二十一首 农祥晨正",
        "author": "王棨",
        "content": "玉律方移候，农祥已向晨。\n昭回当午地，皎洁向天津。\n北陆收残冻，东皋见早春。\n影浮佳气动，光射曙云新。\n千亩功将起，三推礼欲申。",
        "dynasty": "唐",
        "collection_info": null
    },
    {
        "title": "省题诗二十一首 咏白",
        "author": "王棨",
        "content": "非青玄赤黄，正色配金方。\n鱼表周王德，麟呈汉帝祥。\n寒来边草远，春至岭梅芳。\n曳练闻良马，衔钩见瑞狼。\n张苍肥似瓠，潘岳鬓如霜。\n虚室能生后，方知守黑长。",
        "dynasty": "唐",
        "collection_info": null
    },
    {
        "title": "省题诗二十一首 咏菊",
        "author": "王棨",
        "content": "秋来多野菊，节应[有]黄花。\n閒叶玉如栗，满藂金出沙。\n池边迷瑞鹄，洞裏悟仙牙。\n蘂散非红豓，香飘异[绮]葩。\n赠诗宜魏帝，泛酒称陶家。\n明日登高处，期君手不赊。",
        "dynasty": "唐",
        "collection_info": null
    },
    {
        "title": "省题诗二十一首 咏清",
        "author": "王棨",
        "content": "洁澈浮天色，锵洋入乐声。\n露零金掌满，冰结玉壸盈。\n屏障排云母，帘栊动水精。\n南山秋雨霁，北牖晚风生。\n裴楷当年意，胡威近日名。\n未知尧舜化，寰宇一时清。\n。",
        "dynasty": "唐",
        "collection_info": null
    },
    {
        "title": "省题诗二十一首 月前菊",
        "author": "王棨",
        "content": "秋菊近重阳，原头復道旁。\n藂滋寒露绿，花绽晚风黄。\n蘗染枝枝艳，星分处处芳。\n乍疑金散野，遥误叶经霜。\n篱下何人采，罇中满座香。\n唯应未归客，对此欲沾裳。",
        "dynasty": "唐",
        "collection_info": null
    },
    {
        "title": "省题诗二十一首 上巳日曲江锡宴羣臣",
        "author": "王棨",
        "content": "池散暮春景，君垂晞露恩。\n妙音迴舜乐，浓味降尧罇。\n诏出倾兰省，筵开对杏园。\n轻涟摇彩舰，芳草映华轩。\n禊事辉朝曲，欢声彻帝门。\n常陪观者列，低首望余暄。",
        "dynasty": "唐",
        "collection_info": null
    },
    {
        "title": "省题诗二十一首 甸服耆旧望籍千亩",
        "author": "王棨",
        "content": "不展三推礼，如今已几年。\n郊畿春又至，父老颈空延。\n扶杖沟塍侧，倾心日月边。\n[望恩]情倍百，流目地方千。\n未覩公卿从，长愁犬马先。\n幸同黄耇意，因此愿闻天。",
        "dynasty": "唐",
        "collection_info": null
    },
    {
        "title": "省题诗二十一首 晓日禁林闻清漏",
        "author": "王棨",
        "content": "晓过宫垣侧，犹闻漏水频。\n清音传五夜，山影值三春。\n露碎金壶滴，风和玉佩振。\n依稀连鳯沼，髣髴辨鸡人。\n温树初凝雾，彤闱渐向晨。\n若非鸳鹭伴，谁此继香尘。",
        "dynasty": "唐",
        "collection_info": null
    },
    {
        "title": "省题诗二十一首 未明求衣",
        "author": "王棨",
        "content": "夙夜宁无准，忧勤事万机。\n良宵犹未曙，深殿早求衣。\n长乐钟纔动，华胥梦已归。\n丝纶传紫禁，黼黻进彤闱。\n被处烛仍在，垂时星始稀。\n岂（一作「恭」）惟汉文帝，因此致巍巍。\n。",
        "dynasty": "唐",
        "collection_info": null
    },
    {
        "title": "省题诗二十一首 寒雨滴空阶",
        "author": "王棨",
        "content": "霏霏飘永夜，滴滴落空阶。\n自有路歧恨，那堪离别怀。\n檐前声乍碎，枕畔梦全乖。\n远与岩泉杂，微将漏水谐。\n天涯思旧友，法上忆閒斋。\n坐到空庭晓，残云带石崖。",
        "dynasty": "唐",
        "collection_info": null
    },
    {
        "title": "省题诗二十一首 山明松雪",
        "author": "王棨",
        "content": "高树录轩晓，长松带雪明。\n景疑残月在，林似野云横。\n密叶缘多亚，修条被压倾。\n曙空连嶂白，寒气到檐清。\n影杂青牛重，光迷皓鹤惊。\n披衣凝望久，无限剡溪情。",
        "dynasty": "唐",
        "collection_info": null
    },
    {
        "title": "省题诗二十一首 元日端门肆赦",
        "author": "王棨",
        "content": "史官开圣历，天子御层楼。\n寿[域]（城）南山色，恩波东海流。\n绕栏生杞梓，当槛簇貔貅。\n日月祥光近，山河喜气浮。\n兆人瞻鳯扆，万里御皇猷。\n欲识春生处，鸡竿最上头。",
        "dynasty": "唐",
        "collection_info": null
    },
    {
        "title": "省题诗二十一首 原隰荑绿柳",
        "author": "王棨",
        "content": "晴郊浮淑气，疎柳发柔荑。\n嫩翠原头徧，巨丝隰畔低。\n和烟方郁郁，伴草欲萋萋。\n叶少眉难短，条新带未齐。\n离人心已醉，游客步初迷。\n无限迁乔意，芳菲正好栖。",
        "dynasty": "唐",
        "collection_info": null
    },
    {
        "title": "省题诗二十一首 风中琴",
        "author": "王棨",
        "content": "虚檐来晓吹，横榻有瑶琴。\n暗报青苹叶，潜生绿绮音。\n数声随籁去，余响人堂深。\n徽假大王按，弦因少女吟。\n如筝飘阁上，似瑟鼓江浔。\n若与钟期会，还知天地心。",
        "dynasty": "唐",
        "collection_info": null
    },
    {
        "title": "省题诗二十一首 文不加点",
        "author": "王棨",
        "content": "娱宾初命赋，摛翰已堪夸。\n思发才无滞，文成点不加。\n笔端舒锦绣，手下走龙蛇。\n罢益银钩势，休添丽泽华。\n误蝇宁復见，倚马未为嘉。\n有愧当明试，含毫到日斜。",
        "dynasty": "唐",
        "collection_info": null
    },
    {
        "title": "省题诗二十一首 曲江春望",
        "author": "王棨",
        "content": "暇日来南陌，春晴望曲江。\n地方骈绮席，城过拂霓幢。\n宝塔摇铃铎，云楼闢璅窗。\n落风花片片，掠水燕双双。\n游女红银䡝，王孙白玉缸。\n莫论仙禁裏，祗此见雄邦。",
        "dynasty": "唐",
        "collection_info": null
    },
    {
        "title": "省题诗二十一首 边城晓角",
        "author": "王棨",
        "content": "十年抛故国，五夜在边城。\n月照沙千里，风吹角一声。\n清音飘远戍，残韵落荒营。\n背雪征鸿报，眠霜[老鹤惊]。\n李陵应下泪，蔡琰岂胜情。\n直是吴儿听，[乡关梦不成]。",
        "dynasty": "唐",
        "collection_info": null
    },
    {
        "title": "省题诗二十一首 三峡闻猿",
        "author": "王棨",
        "content": "扁舟韎楚峡，孤棹下巫云。\n正值三声断，仍教五夜闻。\n凄凄流洞壑，杳杳透烟氛。\n滟滪秋归尽，阳台曙欲分。\n何人悲失计，几度恨离羣。\n听后盈巾泪，家山接海濆。",
        "dynasty": "唐",
        "collection_info": null
    },
    {
        "title": "省题诗二十一首 寒梧鳯栖",
        "author": "王棨",
        "content": "本向高冈植，宁将众木齐。\n虽随杨柳落，长待鳯凰栖。\n井上枝微亚，窗前影乍低。\n九苞和月立，六律带霜飞。\n秦女含吹管，周王罢翦珪。\n既同丹穴树，那肯宿羣鸡。\n（以上各诗均见《麟角集》。\n）（此组长诗原有缺误，据《天壤阁丛书》本《麟角集》校补。\n）（〖1〗《麟角集》原署「唐水部郎中福唐王棨辅之着」，《省题诗》二十一首为该集附录。\n原书云：「宋绍兴乙卯，八代孙苹任着作左郎，于馆阁校雠，见先郎中省题诗，录附之。\n」）。",
        "dynasty": "唐",
        "collection_info": null
    },
    {
        "title": "赠王郎中棨（题拟，参阅前王棨小传）",
        "author": "李颜",
        "content": "蓬灜上客颜如玉，手探月窟如夜烛。\n笑顾姮娥玉兔言，谓折一枝情未足。\n（见黄璞撰《王郎中传》。\n）。",
        "dynasty": "唐",
        "collection_info": null
    },
    {
        "title": "题包山",
        "author": "皮日休",
        "content": "一片烟村胜画图，四边波浪送清虚。\n此中人若无租税，直是蓬瀛也不如。\n（见《分门籔类唐歌诗》残本第四册《天地山川类》。\n）。",
        "dynasty": "唐",
        "collection_info": null
    },
    {
        "title": "",
        "author": "魏璞",
        "content": "。",
        "dynasty": "唐",
        "collection_info": null
    },
    {
        "title": "寻鸟窠蹟",
        "author": "魏璞",
        "content": "（原注：唐道林禅师入秦望山，见长松蟠曲如盖，送栖止其上，故称鸟窠禅师。\n）为访名僧蹟，言寻小曲阿。\n松林春日静，石径晚云多。\n道法传驯鹊，（原注：有鹊巢侧，自然驯狎。\n）禅机显化螺。\n（原注：尝入市，见食螺已截尾，乞放之池。\n至今螺蛳繁生。）\n悉无尾如截，遗蹟在芦院。",
        "dynasty": "唐",
        "collection_info": null
    },
    {
        "title": "陪皮袭美陆鲁望重过鸟窠蹟",
        "author": "魏璞",
        "content": "重探灵蹟到空山，山下茅庵几叩关。\n不为白云招客屐，那教清境接人寰。\n螺池水色经年静，仙岭松声镇日閒。\n拟约高贤同结社，好移竹室住前湾。",
        "dynasty": "唐",
        "collection_info": null
    },
    {
        "title": "题舜山后牛迹石",
        "author": "魏璞",
        "content": "耕凿连云磴，蹄痕见福衡。\n泣天伸养志，喘月藉留名。\n纪鳯仪同美，歌麟趾歧荣。\n胜遗方寸地，风动后人耕。\n（以上三诗均见《江上诗钞》卷一。\n）（望按：顾季慈心求辑《江上诗钞》卷一收魏璞诗五首，其一《奉和皮袭美悼鹤》，其二《又奉和袭美一首》。\n二诗《全唐诗》收之，惟「璞」作「朴」。\n小传云：「魏朴字不琢，毘陵人。\n诗二首。\n」又按《全唐诗》皮日休卷有《五贶诗》幷序。\n序云：「毘陵处士魏不琢，气真而志放，居毘陵凡二纪，闭门穷学」云云。\n又有《寄毘陵魏处士朴》一首，他诗诗题又有「毘陵魏不琢处士」之语。\n又《全唐诗》陆龟蒙卷有《奉和袭美目前魏处士五贶诗》及《和袭美寄毘陵魏处士朴》等诗，可相参阅。\n）。",
        "dynasty": "唐",
        "collection_info": null
    },
    {
        "title": "晚思",
        "author": "司空图",
        "content": "蛩余窗下月，草湿阶前露。\n晚景凄我衣，秋风入何树？\n（此见《分门纂类唐歌诗》残本第一册《天地山川类》。\n）。",
        "dynasty": "唐",
        "collection_info": null
    },
    {
        "title": "牡丹",
        "author": "来鹏",
        "content": "中国名花异国香，花开得地更芬芳。\n纔呈冶态当春昼，却敛妖姿向夕阳。\n雨过阿娇慵粉黛，风□□□□□□。\n□□□□□□□，□□□□□□□。\n（见《分门纂类唐歌诗》残本《草木虫鱼类》卷三。\n）。",
        "dynasty": "唐",
        "collection_info": null
    },
    {
        "title": "",
        "author": "刘蜕",
        "content": "。",
        "dynasty": "唐",
        "collection_info": null
    },
    {
        "title": "览陈拾遗文集（按题下原署名曰「东川观察判官长沙刘蜕」。）",
        "author": "刘蜕",
        "content": "郪中好事人，家藏君十轴。\n余来多暇日，借得昼夜读。\n意气高于头，冰霜冷人腹。\n就中《大雅》篇，日日吟不足。\n生遇明皇帝，君臣竟不识。\n沉湮死下位，我辈更莫卜。\n射洪客来说，露碑今已踣。\n剜刓存灭半，势欲入沟渎。\n寓书託宰君，请为试摩挃。\n树之四达地，覆碑高作屋。\n愤君死后名，再依泥沙辱。\n世路重富贵，婉娩好眉目。\n文学如君辈，安得足衣食。\n不死横路渠，为幸已多福。\n我有平生心，推残不局促。\n揖君盛年名，万钟何足禄。\n量长復校短，凫胫不愿续。\n悲君泪垂颐，云山空蜀国。\n（见《永乐大典》卷三一三四「九真」「陈」字「阳子昂」条引《潼川志》〖五函四十四册〗。\n）。",
        "dynasty": "唐",
        "collection_info": null
    },
    {
        "title": "登陈拾遗书台览杜工部留题慨然成咏（原署：「前权知尚书刑部郎中牛峤。」）",
        "author": "牛峤",
        "content": "步出县西郊，攀萝登峭壁。\n行到蘂珠宫，暂喜抛火宅。\n羽帔请焚修，霜钟扣空寂。\n山影落中流，波声吞大泽。\n北厢引危槛，工部曾刻石。\n辞高谢康乐，吟久惊神魄。\n拾遗有书堂，荒榛堆瓦砾。\n二贤间世生，垂名空烜赫。\n逸足拟追风，祥鸾已𨭝翮。\n伊余诚未学，（伊余，应作「伊余」。\n）少被文章役。\n兴来挥兔毫，欲竞雕弧力。\n虽称含香吏，犹是飘蓬客。\n薄命值乱离，经年避矛戟。\n今来略倚柱，不觉衝暝色。\n袁安忧国心，谁怜鬓双白？\n（见《永乐大典》卷三一三四「九真」「陈」字「陈子昂」条引《潼川志》〖五函四十四册〗。\n）（按：诗后原纪年时曰「光启三年九月二十六日」。\n）。",
        "dynasty": "唐",
        "collection_info": null
    },
    {
        "title": "灵岩寺",
        "author": "周朴",
        "content": "碧峯顶上开禅坐，纵目聊穷宇宙间。\n白日纔离东海底，清光先照户窗间。\n（宋李俊甫《莆阳比提》卷七收此诗，题作《灵严上方》，「东海」作「沧海」。\n《全唐诗续补遗》卷十三据《莆风清籁集》卷五八《游踪》收此诗，题作《灵岩广化寺》，「户窗间」作「户窗前」，今删彼存此。\n）（此诗见道光甲辰年侯官严鸿谟校刊《周太朴诗》。\n按诗集原为明徐𤊹兴公所编，严刊本于徐编增诗二首，此即其中一首，云据《莆风清籁集》增。\n又按：此诗《全唐诗》仅存「白日纔离东海底，清光先照户窗间」两句，此则其全璧也。\n）。",
        "dynasty": "唐",
        "collection_info": null
    },
    {
        "title": "又句",
        "author": "周朴",
        "content": "子孙何处閒为客，松柏被人伐作薪。\n（同前见《周太朴诗》，云据《他日州志》录存。\n见《吟窗杂录》卷二八。\n）。",
        "dynasty": "唐",
        "collection_info": null
    },
    {
        "title": "题善权寺石壁",
        "author": "李蠙",
        "content": "四周寒暑镇湖关，三卧漳滨带病颜。\n报国虽当存死节，解龟终得遂生还。\n容华渐改心徒壮，志气无成鬓早斑。\n从此使归林薮去，更将余奉买南山。\n（见海宁吴骞《拜经楼诗话》卷二第十七条。\n同治《增修宜兴县壹》卷十《艺文志》亦载之。\n）（又见《古今图书集成·山川典》卷九九《善权洞部》。\n）（〖1〗《拜经楼诗话》卷二：「唐李蠙诗世不多见。\n宜兴善卷二毅题石壁一首曰〖诗畧〗。\n盖蠙太和时尝见白龙于此，其诗尚有元和遗音。\n蠙本名虬，将赴举，梦名上添一画成虱字，及寤，曰：『虱者，蠙也。\n』乃更名，果登第。\n皆可补《全唐纪事》之遗。\n」望按：《全唐文》卷七八八收李蠙《请自出俸钱收赎善权寺事奏文》一篇，畧谓「寺在县南五十里离墨山，是齐时建立。\n……寺内有洞府三所。\n号为干洞者，石室通明处可坐五百余人，稍暗处，执炬验入，不知深浅。\n……洞门直下便临大水洞，潺湲宛转，湍濑实繁，于山腹内漫流入小水洞。\n小水洞亦是一石室，室内水泉无底，大旱不竭。\n洞门对斋堂厨库，似非人境。\n洞内常有云气昇腾，云是龙神所居之处。\n臣大和中在此习业。\n……臣怀此冤愤近三十年。\n……今请自出俸钱依元买收赎，访名僧主持，教化同力，却造成善权寺。\n……」诚如此文所云，大和中李蠙曾于此习业，三十年后始出俸钱收赎，推其时当在壹宗咸通中。\n然则题此诗于寺壁，要亦咸通间事矣。\n）。",
        "dynasty": "唐",
        "collection_info": null
    },
    {
        "title": "献淮南崔相公",
        "author": "罗隐",
        "content": "天临黄閤如秋净，日照洪钧若昼清。\n虎帐坐分真宰气，象筵吹出泰阶声。\n云霞自入淮王梦，风月谁含炀帝情。\n见说蓬莱百王发，玉皇吟出广陵城。\n（此见《永乐大典》卷二七四四「八灰」「崔」字「崔某」条引《维扬志》〖四函三十四册〗。\n）。",
        "dynasty": "唐",
        "collection_info": null
    },
    {
        "title": "旅夜怀故人",
        "author": "符蒙",
        "content": "羸形对寒影，即此更何亲。\n半夜枕前泪，穷秋乡外身。\n雨余岚色动，风静月华新。\n故友谁相忆？年来入梦频。\n（见《永乐大典》卷三○○五「九真」「人」字〖五函四十二册〗。\n）。",
        "dynasty": "唐",
        "collection_info": null
    },
    {
        "title": "赠彭蟾处士",
        "author": "王贞白",
        "content": "不阻兵散乱，穿杨已迭双。\n文深李北海，诗净贾长江。\n退隐斸山药，醉眠凭酒缸。\n年年搜草泽，未便老书窗。\n（案彭蟾字东蟾，好学不仕，《全唐诗》卷五百四十六收彭蟾诗一首。\n）。",
        "dynasty": "唐",
        "collection_info": null
    },
    {
        "title": "赠刘台处士",
        "author": "王贞白",
        "content": "摆落尘埃深处隐，欲将麋鹿混高踨。\n兵机不让韩擒虎，笑癖微方陆士龙。\n月窟常留丹桂在，家山贪卧白云重。\n寻址朝有诏征遗逸，莫挂头冠着涧松。\n（以上见《永乐大典》卷一三四五○「二寘」「处士」〖十四函一百三十七册〗。\n）。",
        "dynasty": "唐",
        "collection_info": null
    },
    {
        "title": "戏赠乡人",
        "author": "王贞白",
        "content": "前年内展室考文华，咫尺天颜隔绛纱。\n御榜早闻传异国，乡人犹似薄东家。\n中宵纵匣衝星劒，临水难留上汉槎。\n明日春风动行色，惟愁重别故林花。\n（此见《永乐大典》卷三○○四「九真」「人」字〖五函四十一册〗。\n）。",
        "dynasty": "唐",
        "collection_info": null
    },
    {
        "title": "下地日侍陆侍郎御讌赋得落花（「下地日」，疑应作「下第日」。）",
        "author": "王贞白",
        "content": "何处足落花，漂泥与藉沙。\n春深上林苑，日晚五侯家。\n遍地轻难扫，当风势易斜。\n无心媿蜂蝶，来岁即荣华。",
        "dynasty": "唐",
        "collection_info": null
    },
    {
        "title": "昭阳落花",
        "author": "王贞白",
        "content": "空树落花时，宫嫔泣暮晖。\n尽皆承雨露，争不惜芳菲。\n残蘂犹黏草，余香尚惹衣。\n无言属青鸟，青鸟自衔飞。\n（以上见《永乐大典》卷五八三九「十六麻」「花」字「落花」条〖七函六十一册〗。\n）。",
        "dynasty": "唐",
        "collection_info": null
    },
    {
        "title": "礼聂先生新安重围先生能通两军之好及城开民皆復全也",
        "author": "王贞白",
        "content": "李白辞翰苑，前山寻隐沦。\n不遇采芝翁，满洞惟白云。\n（原注：李白昔日曾于此山寻许宣平先生不遇。\n）我来礼先生，得与龟鹤亲。\n学道须有缘，始逢天上人。\n四皓安汉室，先生存歙民。\n阴功数已满，自合成天真。\n如何未上昇，应待玉皇迎。\n我愿去浮名，随师归三清。\n（此见《永乐大典》卷一○四五九「四济」「礼」字〖十一函一百四册〗。\n）。",
        "dynasty": "唐",
        "collection_info": null
    },
    {
        "title": "送建昌冯明府",
        "author": "王贞白",
        "content": "尝闻陶彭泽，解印归匡庐。\n今见冯海昏，辞官还隐居。\n贤人五百年，间生信非虚。\n清风激贪冒，白云同卷舒。\n家山列画屏，绿水环庭除。\n秋清对吟尊，羲皇人不如。\n祇今建昌民，方话大冯君。\n何必遗爱碑，政声人尽闻。",
        "dynasty": "唐",
        "collection_info": null
    },
    {
        "title": "赠浔阳冯明府",
        "author": "王贞白",
        "content": "政约人知惧，讼庭荒草生。\n日高诸吏散，风到七絃清。\n诗味匡山色，卧谙湓浦声。\n柴桑已不远，何苦念前程。",
        "dynasty": "唐",
        "collection_info": null
    },
    {
        "title": "宛陵早秋卧病代书寄周明府",
        "author": "王贞白",
        "content": "为谢临卭宰，时多阙附书。\n懒非嵇叔夜，疾比马相如。\n溪雨凉生后，山亭月上初。\n怀君自有句，何必遗双鱼。",
        "dynasty": "唐",
        "collection_info": null
    },
    {
        "title": "又一首",
        "author": "王贞白",
        "content": "吾道岂便丧，时人自不容。\n白头伤久别，青眼忆相逢。\n萍迹风波急，荷衣雾露浓。\n空编太平颂，天子未登封。\n（以上均见《永乐大典》卷一一○○○「六姥」「府」字「明府」条〖十一函一百十册〗。\n以上诸诗，《永乐大典》皆注明出王贞白《灵溪集》。\n《直斋书录解题》卷十九着录此集，共七卷，今不存。\n）。",
        "dynasty": "唐",
        "collection_info": null
    },
    {
        "title": "白鹿洞二首 一",
        "author": "王贞白",
        "content": "读书不觉已春深，一寸光阴一寸金。\n不是道人来引笑，周情孔思正追寻。",
        "dynasty": "唐",
        "collection_info": null
    },
    {
        "title": "白鹿洞二首 二",
        "author": "王贞白",
        "content": "一上西园避暑亭，芰荷香细午风轻。\n眼前物物皆佳兴，併作吟窝一味清。\n（此二首从清余姚邵启贤辑、武昌陶氏刊本《王贞白诗》中补得。\n邵氏序谓此二首系据家刻本续补，《全唐诗》所未收者。\n）。",
        "dynasty": "唐",
        "collection_info": null
    },
    {
        "title": "",
        "author": "裴说",
        "content": "。",
        "dynasty": "唐",
        "collection_info": null
    },
    {
        "title": "重台芙蓉",
        "author": "裴说",
        "content": "众芳凋落后，特地遇阳和。\n一一开虽晚，重重得亦多。\n畧无幽鸟语，时有冻蜂过。\n日暮寒阶畔，轻红拂浅莎。\n（见《永乐大典》卷五四○「一东」「蓉」字「重台芙蓉」条〖一函三册〗。\n）。",
        "dynasty": "唐",
        "collection_info": null
    },
    {
        "title": "游囊山",
        "author": "黄滔",
        "content": "山有重嚢势，门开两径斜。\n溪声寒走涧，海色月流沙。\n庵外曾游虎，堂中旧雨花。\n不知遗谶地，一一落谁家？\n（见黄鸣乔刻本《黄御史集》卷二。\n）。",
        "dynasty": "唐",
        "collection_info": null
    },
    {
        "title": "和从兄御史延福里居",
        "author": "黄蟾",
        "content": "天赐平安水北中，满庭荆树醉春风。\n纵觉尘世三公贵，何似吾家一脉通。\n花底轻风香扑散，门前细柳绿皆同。\n回头文馆长安上，（原注：谓德温兄。\n）外际思予宁有穷。\n（见《天壤阁丛书》本《莆阳黄御史集》附刻明崇祯本补附诗卷。\n）（按诗题下端原署「从弟蟾」三字。\n徐松《唐两京城坊考》卷四「次南延福坊」有御史黄滔宅，即据《黄御史集》中《延福里居和林宽何绍余酬寄》诗及黄蟾此诗为证。\n）。",
        "dynasty": "唐",
        "collection_info": null
    },
    {
        "title": "贺知章官至秘书监镜湖山水上疏明皇放归乡土仍赐镜湖山河五百里曹松题镜湖诗曰",
        "author": "曹松",
        "content": "小因良匠写清光，照见越州年岁长。\n裹许云山更孤峭，一时宣赐贺知章。\n（见《永乐大典》卷二二六七「六模」「湖」字「镜湖」条〖二函二十册〗。\n）。",
        "dynasty": "唐",
        "collection_info": null
    },
    {
        "title": "白菊（见《分门纂类唐歌诗》残本第六册《草本虫鱼类》卷五。按《全唐诗》卷七三四作罗绍威诗。绍威乃弘信之子。一作罗隐诗。）",
        "author": "罗弘信",
        "content": "空。",
        "dynasty": "唐",
        "collection_info": null
    },
    {
        "title": "柳（见《分门纂类唐歌诗》残本第七册《草本虫鱼类》卷八。按《全唐诗》卷七三四亦作罗绍威诗。）",
        "author": "罗弘信",
        "content": "空。",
        "dynasty": "唐",
        "collection_info": null
    },
    {
        "title": "望山",
        "author": "卢士衡",
        "content": "乱山难问主，相续碧嶙嶙。\n何处烟霞裏，犹眠经济人。\n楼高看有意，雨过色弥新。\n待取科名了，终期隐此身。\n（见《分门纂类唐歌诗》残本第二册《天地山川类》卷二十二。\n）。",
        "dynasty": "唐",
        "collection_info": null
    },
    {
        "title": "硖石山",
        "author": "杨氏",
        "content": "此山霭霭通云烟，峭壁嵯峨势分绵。\n丹水流衍曲如带，风皱罗纹听管絃。\n莺啼花开入禅意，掷笔台前梵呗宣。\n遥想当年无遮会，纷纷散落雨花天。\n（见《山右金石记》。\n）（〖1〗《山右金石记》卷九《硖石山杨夫人摩崖诗刻》条引《鳯台县志》：石壁刻『唐天佑丙子岁六月十四日离府，至中旬巡祀到此，登陟硖石山，偶上先师掷笔台，眺观景象，为诗上碣。\n弘农郡君夫人述。\n』按天佑丙子，晋称天佑十一年〖望按：丙子，当是晋天佑十三年，公元九一六年〗。\n是年，李嗣昭立钟开元寺以七月十三日，弘农郡君夫人游硖石山则六月十四日。\n考唐制有郡君夫人、公侯伯子夫人，制同一二三四品，似属嗣昭夫人杨氏。\n但嗣昭封陇西郡公，未封弘农，或因弘农华阴以杨氏族望为称也。\n又考杨氏善蓄财，嗣昭被梁兵围夹城弥年，杨氏多助其军用。\n子继韬叛后入京，杨赍银数十万验赂释其罪。\n后与子继忠家晋阳，余赀犹鉅万。\n晋高祖起义，贷其殖以赂契丹，后以继忠为刺史。\n杨氏平生积产，嗣昭三世皆赖。\n今復见其石刻笔蹟，直奇妇人也。\n）。",
        "dynasty": "唐",
        "collection_info": null
    },
    {
        "title": "献冯李二相公（题拟）",
        "author": "张义方",
        "content": "雨处沙堤同日筑，其如启沃藉良谋。\n民间有病谁开口，府下无人只点头。\n（见《江南余载》卷下，云「冯延巳、李建勋拜相，张义方献诗。\n」）。",
        "dynasty": "唐",
        "collection_info": null
    },
    {
        "title": "谢赐待诏御苑（题拟）",
        "author": "李建勋",
        "content": "御苑赐房令待诏，此身殊胜到蓬瀛。\n禁中仙乐无时过，阶下常人不敢行。\n迭颖弄芳秋气落，丛柯耸翠露华清。\n天厨送食何功享，空咏康哉赞盛明。\n（见《江南余载》卷下。\n）（《江南余载》：李建勋罢相，元宗于西苑天全阁别置厅院待之，命右仆射孙晟因寓直焉。\n建勋进诗动云。\n）。",
        "dynasty": "唐",
        "collection_info": null
    },
    {
        "title": "句",
        "author": "李建勋",
        "content": "一人看上马，双节引还乡。\n（同前。\n）（〖1〗《江南余载》：宋齐丘出镇洪州，诏赐锦袍，烈祖〖李昪〗亲为衣之。\n李建勋赠诗有「一人看上马，双节引还乡」之句，时论荣之。\n）。",
        "dynasty": "唐",
        "collection_info": null
    },
    {
        "title": "献诗（题拟）",
        "author": "李夷邺",
        "content": "偶忆昔年逢上巳，轻舟柳岸宴羣臣。\n人间蹇薄时提叹，天上风光日日新。\n玉帛已来诸国瑞，瑶池固有万年春。\n赋诗饮酒平生事，肠断金门愿再亲。\n（见《江南余载》卷下。\n）（《江南余载》：李夷邺者，前唐诸孙，嗜酒不羁。\n保大初，以宗室贤才拜正卿，累经左降，逾年辄復旧官。\n元宗上巳开宴，夷邺不在召中，乃献诗曰云云。\n上赐御札曰：「我家有外狂宗正，快哉！」）。",
        "dynasty": "唐",
        "collection_info": null
    },
    {
        "title": "",
        "author": "吕从庆",
        "content": "（按《全唐诗》无吕从庆诗。\n今传世之《丰溪存稿》，即吕从庆诗集也。\n此书有洪溪吕氏萃石山房本，有嘉庆癸酉岁从庆三十二世孙吕玺培重刊本，均未见。\n有同治癸酉六安西乡流波䃥镇弗措书屋重镌本。\n此卷即自同治重镌本录出。\n集前有雍正甲寅年任启运撰吕从庆传，足资参攷。\n）。",
        "dynasty": "唐",
        "collection_info": null
    },
    {
        "title": "幽居",
        "author": "吕从庆",
        "content": "茅茨何潇潇，邱园復寥廓。\n黄冠此中居，眷言寄高託。\n理乱无闻声，荣辱不相着。\n有书聊把娱，有酒自斟酌。\n侵晨课田桑，归来日华薄。\n盘桓松竹间，鸟动残云落。",
        "dynasty": "唐",
        "collection_info": null
    },
    {
        "title": "登纠峯顶",
        "author": "吕从庆",
        "content": "盘盘纠峯岭，不与羣峯同。\n我来值清秋，落叶飞苍穹。\n洪涛湃松柏，烟雨交空蒙。\n爱兹竟忘返，非关足力穷。\n。",
        "dynasty": "唐",
        "collection_info": null
    },
    {
        "title": "题画",
        "author": "吕从庆",
        "content": "怪石倚危峦，横烟出深谷。\n其间有孤松，亭亭表苍绿。\n擕笻者伊谁？顶髪髠且秃。\n请君过柴桥，临流味幽独。",
        "dynasty": "唐",
        "collection_info": null
    },
    {
        "title": "钓鱼",
        "author": "吕从庆",
        "content": "侵晨出门去，道遇村阿婆。\n问我一竿竹，得鱼日几何？\n我志不在鱼，毋问寡与多。\n行行至矶侧，卸我青草蓑。\n落花向我舞，啼鸟向我歌。\n旁有垂杨枝，迎风翻阿那。\n我意殊自得，翛然眠绿坡。\n仰视霄汉间，还以永吟哦。",
        "dynasty": "唐",
        "collection_info": null
    },
    {
        "title": "过金鷄石",
        "author": "吕从庆",
        "content": "金鷄自天来，桑麻列青眼。\n羣耳无一聪，昂冠復飞返。\n遗音此寂然，千秋意何限。\n所幸一片石，犹在田中坂。\n我来抚弄之，襟怀日以散。\n寄语埘中禽，尔徒博飱饭。",
        "dynasty": "唐",
        "collection_info": null
    },
    {
        "title": "怀严子陵前辈",
        "author": "吕从庆",
        "content": "举世成薄俗，往往奔虚名。\n一或滞草泽，其音多不平。\n先生挽风化，簪组轻浮萍。\n缅维富春渚，千秋有深情。",
        "dynasty": "唐",
        "collection_info": null
    },
    {
        "title": "喜晴",
        "author": "吕从庆",
        "content": "瞳瞳云间日，兼旬不得明。\n一朝雨势歇，众鸟喧新晴。\n南窗有老叟，喜极推枯枰。\n呼僮载樽酒，访渠泉石盟。\n出门有佳趣，清风生绿萍。\n笑语途中泥，尔难濡我情。\n。",
        "dynasty": "唐",
        "collection_info": null
    },
    {
        "title": "献题金鰲山",
        "author": "吕从庆",
        "content": "金鰲腾腾高百丈，昔者曾游东海浪。\n女娲断足奠坤舆，怒身化作安吴嶂。\n骨肉虽变魂魄鲜，千秋万古生云烟。\n閒花老树满馥郁，飞走异类争蹁跹。\n草堂熟对忽诧异，念在神僊广游戏。\n琴高跨鲤如跨驴，初成乘龙较容易。\n我今自号钓鱼郎，丝纶倍比任公长。\n愿言活汝骑脚底，御风直造星辰傍。",
        "dynasty": "唐",
        "collection_info": null
    },
    {
        "title": "山中作",
        "author": "吕从庆",
        "content": "人生自古少百年，弹琴饮酒须欢然。\n老子于今得此趣，纵有尘事难纠缠。\n左安药炉右茶具，失记朝来与朝去。\n偶因送客出前溪，便过溪桥拾诗句。",
        "dynasty": "唐",
        "collection_info": null
    },
    {
        "title": "贼警",
        "author": "吕从庆",
        "content": "兵火逾风疾，纔西已及东。\n苍翁灾海内，赤子哭途中。\n城阙兼旬闭，邮书彻旦通。\n不知调国者，何以慰时匆？",
        "dynasty": "唐",
        "collection_info": null
    },
    {
        "title": "行次歙州寓之",
        "author": "吕从庆",
        "content": "乍入新安境，溪山觉可褒。\n赁房安食具，扫榻卸行绦。\n明识离乡贱，强言避世高。\n君听涂上客，多半说弓刀。",
        "dynasty": "唐",
        "collection_info": null
    },
    {
        "title": "小园",
        "author": "吕从庆",
        "content": "小园春色丽，花发两三株。\n露笋抽泥立，风兰狎石铺。\n教儿棋正歇，得客酒重沽。\n意绪浑如此，诗肠老未枯。\n。",
        "dynasty": "唐",
        "collection_info": null
    },
    {
        "title": "游多宝寺",
        "author": "吕从庆",
        "content": "探幽过小涧，夕照走全阴。\n倚杖娱閒睫，闻钟寄远心。\n竹光浮古趣，松籁捲寒音。\n城衲烹茶出，先供座佛歆。",
        "dynasty": "唐",
        "collection_info": null
    },
    {
        "title": "村径中即事",
        "author": "吕从庆",
        "content": "寂剪茅檐外，溪流曲似绳。\n飞蜓低復仰，啼鸟断还仍。\n麦秀香联亩，麻高影障塍。\n老夫无病痛，长此乐清礽。",
        "dynasty": "唐",
        "collection_info": null
    },
    {
        "title": "对月有感",
        "author": "吕从庆",
        "content": "天开悬宝镜，皓魄满栏杆。\n君自千秋照，人谁百岁看。\n夜香金鼎烬，春酒玉壶干。\n吾意方萧索，怀兹愈不安。",
        "dynasty": "唐",
        "collection_info": null
    },
    {
        "title": "草堂坐雨",
        "author": "吕从庆",
        "content": "夏来田久旱，秋雨偶然幷。\n岚影经眸幻，檐声滴耳清。\n幽花开小艷，惫黍转余精。\n还望潢池上，萧然洗甲兵。",
        "dynasty": "唐",
        "collection_info": null
    },
    {
        "title": "偶兴",
        "author": "吕从庆",
        "content": "吾亦陶彭泽，从来懒折腰。\n焚香怀落落，对酒意嚣嚣。\n世态云多幻，人情雪易消。\n最佳猿共鹤，閒裏日相邀。",
        "dynasty": "唐",
        "collection_info": null
    },
    {
        "title": "溪西村",
        "author": "吕从庆",
        "content": "入境闻鷄犬，悠悠古趣遐。\n红边花落瓣，绿际茗舒芽。\n深壑和烟窈，清溪避石斜。\n他时须结伴，松底泛流霞。",
        "dynasty": "唐",
        "collection_info": null
    },
    {
        "title": "冬尽",
        "author": "吕从庆",
        "content": "一年惟腊在，忽忽又将央。\n雪重庭枝折，风轻径蘂香。\n感时空有恨，留岁竟无方。\n老矣当樽客，他乡作故乡。",
        "dynasty": "唐",
        "collection_info": null
    },
    {
        "title": "平原",
        "author": "吕从庆",
        "content": "碧天连野色，微雨湿蒿藜。\n鸟影松间没，蝉声柳外嘶。\n寺僧张远盖，田父把轻犁。\n逸趣纷纷入，都堪作画题。",
        "dynasty": "唐",
        "collection_info": null
    },
    {
        "title": "章氏幽居",
        "author": "吕从庆",
        "content": "白屋烟霞内，花期了不愆。\n邱山情更好，泉石盟须坚。\n绿树当檐裏，红藤倚壁牵。\n主人閒处立，有客笑扶肩。",
        "dynasty": "唐",
        "collection_info": null
    },
    {
        "title": "忆弟从善",
        "author": "吕从庆",
        "content": "弟贫居歙县，兄老住丰溪。\n大被身分寝，长绳足共覊。\n幅云横断岭，鈎月照斜溪。\n安得源源过，陶然乐黍鷄。",
        "dynasty": "唐",
        "collection_info": null
    },
    {
        "title": "夏日即事",
        "author": "吕从庆",
        "content": "结伴居山寺，超然见白云。\n境閒堪问道，客雅好论文。\n坐石惟看奕，行田或课耘。\n夜来尘俗语，不向梦中闻。",
        "dynasty": "唐",
        "collection_info": null
    },
    {
        "title": "梅",
        "author": "吕从庆",
        "content": "最爱横溪曲，横流一树梅。\n藏根惟爱石，落瓣不沾埃。\n腊裏孤清节，春间创闢材。\n调羹还有藉，青子百千枚。",
        "dynasty": "唐",
        "collection_info": null
    },
    {
        "title": "薄暮步村径",
        "author": "吕从庆",
        "content": "竹裏荆扉掩，村前万物幽。\n飞虫抟涧舞，鸣鹊抱巢修。\n川上渔歌断，坡前牧课休。\n淡烟随杖履，吾意自悠悠。",
        "dynasty": "唐",
        "collection_info": null
    },
    {
        "title": "避乱",
        "author": "吕从庆",
        "content": "海内风光半血污，杀人声过似樵苏。\n一身驱路忙如蚁，八口无家散若乌。\n栗里无踪空怅望，桃源有梦失招呼。\n饥来野店供飱饭，敢怨匙前脱粟粗。",
        "dynasty": "唐",
        "collection_info": null
    },
    {
        "title": "春更书怀",
        "author": "吕从庆",
        "content": "丰溪村内野人居，隐约南山对敝庐。\n花下小桥春策蹇，竹中深径夜归渔。\n无名正可骄王谢，有句还能继庾徐。\n醉罢浊醪邻客散，一番清梦又蘧蘧。",
        "dynasty": "唐",
        "collection_info": null
    },
    {
        "title": "赠野僧",
        "author": "吕从庆",
        "content": "有客逃禅住北冈，昔年支许意相当。\n清如细竹迎风洒，洁似孤松冒雪张。\n锡杖倚雪看远岫，铜瓶汲月煑新汤。\n只今石畔双扉掩，静阅琅函日几章。\n。",
        "dynasty": "唐",
        "collection_info": null
    },
    {
        "title": "永丰桥閒坐",
        "author": "吕从庆",
        "content": "敝袜轻鞋缓足投，永丰桥上寄双眸。\n山沿东舍环西舍，水遶南畴赴北畴。\n村妇坐畦挑马齿，野童蹲涧采鷄头。\n娱閒不觉忘中饭，一点斜阳射竹楼。",
        "dynasty": "唐",
        "collection_info": null
    },
    {
        "title": "阅田禾",
        "author": "吕从庆",
        "content": "村南村北稻花明，碧影清光夹望平。\n节弄暑风轻拂拂，尖悬晚露澹盈盈。\n道傍妪妇呼鷄返，坡外儿童跨犊行。\n独坐小桥幽兴满，蟪蛄声在柳梢鸣。",
        "dynasty": "唐",
        "collection_info": null
    },
    {
        "title": "传婆井",
        "author": "吕从庆",
        "content": "古井无渊源，千秋自涵养。\n日暮汲人来，洞然发清响。",
        "dynasty": "唐",
        "collection_info": null
    },
    {
        "title": "葺丰溪桥成志喜一绝",
        "author": "吕从庆",
        "content": "横流架石梁，刻作永丰字。\n好渡杖藜翁，逍遥谓农事。",
        "dynasty": "唐",
        "collection_info": null
    },
    {
        "title": "醉卧田间赖里人章氏子扶归作诗以谢之",
        "author": "吕从庆",
        "content": "荷锄田泽畔，垂手引糢糊。",
        "dynasty": "唐",
        "collection_info": null
    },
    {
        "title": "题英济石",
        "author": "吕从庆",
        "content": "怪石裏苔钱，高耸百余尺。\n我至辄呼名，依稀点危额。",
        "dynasty": "唐",
        "collection_info": null
    },
    {
        "title": "观野烧",
        "author": "吕从庆",
        "content": "烈烈西风裏，蓬芜一扫空。\n虽留生意在，已废半年功。\n。",
        "dynasty": "唐",
        "collection_info": null
    },
    {
        "title": "菊",
        "author": "吕从庆",
        "content": "短篱偎曲径，风雨困秋曦。\n竞惜芙蓉冷，何知更有伊。",
        "dynasty": "唐",
        "collection_info": null
    },
    {
        "title": "栅山",
        "author": "吕从庆",
        "content": "郁郁长林障远乡，茸茸细草绿于秧。\n好风吹拂閒烟霭，熏得斜晖满径香。",
        "dynasty": "唐",
        "collection_info": null
    },
    {
        "title": "漫兴",
        "author": "吕从庆",
        "content": "纠岭丰溪许避秦，一坵一壑老遗民。\n妻孥莫漫悲家计，留得黄冠未算贫。",
        "dynasty": "唐",
        "collection_info": null
    },
    {
        "title": "马蹄痕",
        "author": "吕从庆",
        "content": "一泓流水旧多情，拂尘乘骢跃浅萍。\n父老竞传遗迹在，不知仙客是何名。",
        "dynasty": "唐",
        "collection_info": null
    },
    {
        "title": "春日往栅山吟诗于驴子背上未即就误入侧径为丛莽所缚卒成之",
        "author": "吕从庆",
        "content": "风生原野翠痕充，涧曲峦隈小径通。\n觅句未成垂首索，不知身挂莽林中。",
        "dynasty": "唐",
        "collection_info": null
    },
    {
        "title": "又",
        "author": "吕从庆",
        "content": "隔绝羊肠已数旬，到来春霭正盈盈。\n山神拟欲求新句，牵住衣裳不放行。",
        "dynasty": "唐",
        "collection_info": null
    },
    {
        "title": "寄弟",
        "author": "吕从庆",
        "content": "函罢家音又拆看，添书绝句报平安。\n丰溪渔叟生涯定，明月清风一钓竿。",
        "dynasty": "唐",
        "collection_info": null
    },
    {
        "title": "纠峯别业",
        "author": "吕从庆",
        "content": "纠峯岭半树森然，伐竹编成翠底廛。\n杂客不来尘思少，落花啼鸟自年年。\n。",
        "dynasty": "唐",
        "collection_info": null
    },
    {
        "title": "德山老人送茶至",
        "author": "吕从庆",
        "content": "数株香苕产松坡，野老新分半两多。\n钓罢归来儿说与，引瓢旋汲涧中波。",
        "dynasty": "唐",
        "collection_info": null
    },
    {
        "title": "丰溪秋社",
        "author": "吕从庆",
        "content": "稻熟瓜纍岁有仁，烹鷄割豕祀田神。\n分腥不觉归来晚，一幅云烟拥醉人。\n（〖1〗《四库全书总目提要》谓：「其集历代史志书目皆不着录。\n此本为干隆庚申其裔孙积祚所刊，称其从叔高祖元进所手录，黄之隽、邵泰、储大文皆为之序，称其湮没八百年而始显。\n然其书晚出，授受源流渺不可考，越宋、元、明至今，忽传于世，论者颇以为疑。\n」并举用词数条，以为不似晚唐五代人语。\n且谓《春雪往栅山》一诗，题中有「敲诗驴子背上」语。\n实贾岛咏推敲二字不定，见《唐摭言》，郑綮言『诗思在灞桥风雪中驴子背上』，见《唐诗纪事》，在今日则为故典，在唐末犹为近事，不应从庆用之。\n且称吟诗为推敲，已属割裂，至改为敲诗，明以前人实无此语。\n按南高图书馆藏同治重镌本此诗题作《春日往栅山吟诗于驴子背上未即就误入侧径为丛莽所缚卒成之》。\n无敲诗之语，是传本有不同也。\n其余用词可疑者，又安知非辗转抄刻中所致耶？\n至古籍之不显于当世而復见于后代者，其例实繁，故仍录存之，以俟海内方家之论定焉。\n）。",
        "dynasty": "唐",
        "collection_info": null
    },
    {
        "title": "赠陈郎（题拟）",
        "author": "韩熙载",
        "content": "陈郎不着世儒衫，也好嬉游日笑谈。\n幸有葛巾与藜杖，从呼宫观老都监。\n（见《江南余载》卷上。\n）（〖1〗《江南余载》：陈致尧雍熟于《开元礼》，官太常博士，国之大礼，皆折衷焉。\n与韩熙载最善。\n家无儋石之储，然妾妓至数百，暇奏《霓裳羽衣》之声，颇以帷簿取讥于时。\n二人左降者数矣，熙载诗〖诗不重录〗云云。\n其厅中置大铃，大署其旁曰：「无钱僱仆，客至请挽之。\n」）。",
        "dynasty": "唐",
        "collection_info": null
    },
    {
        "title": "",
        "author": "段义宗",
        "content": "。",
        "dynasty": "唐",
        "collection_info": null
    },
    {
        "title": "题大慈寺芍药",
        "author": "段义宗",
        "content": "浮花不与众花同，为感高僧护法功。\n繁影夜铺方丈月，异香朝散讲筵风。\n寻真自得心源静，观色非贪眼界空。\n好是芳馨堪供养，天教生在释门中。\n（见后蜀何光远《鑑诫录》卷六。\n）（《知不足斎丛书》二十二集第一百七十册。\n按《全唐诗》佚句卷仅存首二句。\n此首句「浮花」，《全唐诗》作「此花」。\n）。",
        "dynasty": "唐",
        "collection_info": null
    },
    {
        "title": "题三学院经楼",
        "author": "段义宗",
        "content": "鹫岭鷄园不可俦，叨陪龙象喜登游。\n玉排复道珊瑚殿，金错危栏翡翠楼。\n尚欲归心求四谛，敢辞旋绕满三周。\n羲和鞭挞金乌疾，欲网无由肯驻留？\n（同前《鑑诫录》卷六。\n《全唐诗》佚句卷只存三、四句。\n此诗第四句「危栏」，《全唐诗》作「危椆」。\n）。",
        "dynasty": "唐",
        "collection_info": null
    },
    {
        "title": "又题",
        "author": "段义宗",
        "content": "当今积善竞修崇，七宝庄严作梵宫。\n佛日明时齐舜日，皇风清处接慈风。\n一乘妙理应难测，万刼良缘岂易穷。\n共恨尘劳非法侣，掉鞭归去夕阳中。\n（同前《鑑诫录》卷六。\n《全唐诗》亦无佚句。\n）（望按：《全唐诗》佚句卷共收段义宗佚诗六句，注云出《吟窗杂录》。\n其中「浮花」两句，即今补第一首中句；「玉排」二句，即今补第二首中句。\n另有「悬心秋夜月。\n万里照乡关」两句，实非佚句，全诗已收入《全唐诗》，署名「布燮」。\n布燮，长和国人犹言宰相也，非人名，《全唐诗》与作者名等视之，失察矣。\n句中「乡关」，《鑑谮录》作「关山」。\n日本汉学家丰田穰氏所撰《全唐诗纠谬》〖见昭和二十三年即公元一九四八年养德社刊《唐诗研究》〗一文，中曾据我国后蜀何光远《鑑诫录》卷六《布燮朝》一条，稽之《全唐诗》，谓系《全唐诗》所未收，可以补佚云云。\n此文近承日友波多）（野太郎教授函赠，即以鲍氏刻《知不足斋丛书》本《鑑诫录》校其原诗。\n畧志颠末，深以得丰田氏论文启迪之助为感。\n）。",
        "dynasty": "唐",
        "collection_info": null
    },
    {
        "title": "",
        "author": "徐铉",
        "content": "（《全唐诗》编徐铉诗为六卷，以下二首及句均所未收，据《宋诗纪事》卷三录补之。\n）。",
        "dynasty": "唐",
        "collection_info": null
    },
    {
        "title": "吴王挽辞二首 一",
        "author": "徐铉",
        "content": "倏忽千龄尽，冥茫万事空。\n青松洛阳陌，白草建康宫。\n道德遗文在，兴衰自古同。\n受恩无补报，反袂泣途穷。",
        "dynasty": "唐",
        "collection_info": null
    },
    {
        "title": "吴王挽辞二首 二",
        "author": "徐铉",
        "content": "土德承余烈，江南广旧恩。\n一朝人事变，千古信书存。\n哀挽周原道，铭旌郑国门。\n此生虽未死，寂寞已消魂。\n（以上二首角《宋诗纪事》卷三。\n）（见《东轩笔录》卷一、《宋朝事实类苑》卷三六。\n第一首第四句「白草」二字，《东轩笔录》作「芳草」、《宋朝事实类苑》作「荒草」。\n）（〖1〗宋翟耆年《籀史》：「徐铉鼎臣从李煜归朝，为银青光禄大夫、右散骑常侍。\n太平兴国中，李煜薨，诏侍臣撰煜神道碑。\n有欲中伤铉者，奏曰：『吴王事，莫若徐铉为详。\n』遂诏铉撰。\n铉泣曰：『臣旧事李煜，陛下容臣存故主之义，乃敢奉诏。\n』太宗许之。\n铉但推言历数有尽，天命有归而已。\n其警句云：『东邻构祸，南箕扇疑，投杼致慈亲之惑，乞火无邻妇之词。\n始劳因垒之师，终后涂山之会。\n』太宗览之，称叹不已。\n异日復得铉所撰《吴王挽词》，今传者二首云云。\n铉被诏撰《江南录》，故有『信书』之句。\n东邻谓钱俶也。\n」〖2〗望按：如《籀史》所载，知挽辞二首之作，已在入宋之后。\n以所涉李煜，曾是南唐之主，而徐铉生活于五代者亦四十余年，且《全唐诗》徐铉卷亦收其仕宋后篇什，故仍援例录补，俾成完帙。\n）。",
        "dynasty": "唐",
        "collection_info": null
    },
    {
        "title": "句 一",
        "author": "徐铉",
        "content": "落月依楼阁，归云拥殿廊。\n（《宿山寺》，见《宋诗纪事》引宋释文莹《玉壶野史》。\n）（见《玉壶清话》卷八。\n）。",
        "dynasty": "唐",
        "collection_info": null
    },
    {
        "title": "句 二",
        "author": "徐铉",
        "content": "钟山祠畔宿烟晴，玉涧桥边碧树春。\n（见《景定建康志》卷十八《山川志》。）",
        "dynasty": "唐",
        "collection_info": null
    },
    {
        "title": "",
        "author": "范质",
        "content": "。",
        "dynasty": "唐",
        "collection_info": null
    },
    {
        "title": "诫儿侄八百字",
        "author": "范质",
        "content": "（昨得谢课书，希于京秩之中更与迁转。\n余以诸儿侄辈生长以来，未谙外事，艰难损益，懵然莫知，因抒古诗一章晓之。\n）去年初释褐，一命列蓬丘。\n（谓谢课。\n）青袍春草色，白纻弃如仇。\n适会龙飞庆，王泽天下流。\n尔得六品阶，无乃太为优。\n凡登进士第，四选昇校讐。\n历官十五考，叙阶与尔俦。\n如何志未满，意欲陵（《纪事》「陵」作「凌」。\n）云游。\n若言品位卑，寄书来我求。\n省之再三叹，不觉泪盈眸。\n吾家本寒素，门地寡公侯。\n先子有令德，乐道尚忧游。\n生逢世多僻，委任信沉浮。\n仕宦不喜达，吏隐同庄周。\n积善有余庆，清白为贻谋。\n伊余奉家训，孜孜务进修。\n夙夜事勤肃，言行思悔尤。\n出门择交友，防慎畏熏莸。\n省躬常惧玷，恐掇庭闱羞。\n童年志于学，不堕（《纪事》「堕」作「惰」。\n）为箕裘。\n二十中甲科，頳尾化为虬。\n（二十三进士及第，今举全数。\n）三十入翰苑（时三十三，），步武向瀛州。\n四十登宰辅（年四十一），貂冠侍冕旒。\n备位行一纪，将何助帝猷。\n既非救旱雨，岂是济川舟。\n天子未遐弃，日益素餐忧。\n黄河润千里，草木皆浸渍。\n吾宗凡九人，继踵昇官次。\n门内无白丁，森森朱绿紫。\n鹓行洎内职，亚尹州从事。\n府掾监省官，高低皆清美。\n悉田侥倖昇，不因资考至。\n朝廷悬爵秩，命之曰公器。\n才者禄及身，功者赏于世。\n非才及非功。\n安得专（《纪事》「专」作「霑」。\n）厚利。\n寒衣内府帛，饥食太仓米。\n不蚕復不穑，未尝勤四体。\n虽然一家荣，岂塞众人议。\n颙颙十目窥，龊龊千人指。\n（曾参云：「十目所视。\n」古人云：「千人所指。\n」言可畏。\n）借问尔与吾，如何不自媿？\n戒尔学立身，莫若先孝悌。\n怡怡奉亲长，不敢生骄易。\n战战復兢兢，造次必于是。\n戒尔学干禄，莫若勤道艺。\n尝闻诸格言，学而优则仕。\n不患人不知，惟患学不至。\n戒尔远耻辱，恭则近乎礼。\n自卑而尊人，先彼而后己。\n《相鼠》与《茅鸱》，宜鉴诗人剌。\n（《毛诗》：「《相鼠》，刺无礼。\n」《左传》：「茅鸱」，刺不恭。\n）戒尔勿放旷，放旷非端士。\n周孔垂名教，齐梁尚清议。\n南朝称八达，千载秽青史。\n戒尔勿嗜酒，狂药非佳味。\n能移谨厚性。\n化为凶险（《纪事》「险」作「暴」。\n）类。\n古今倾败者，历历皆可记。\n戒尔勿多言，多言者众（《纪事》「者众」作「众所」。\n）忌。\n苟不慎枢机，灾危从此始。\n是非毁誉间，适足为身累。\n举世重交游，拟结金兰契。\n忿怨容易（《纪事》「容易」作「从是」。\n）生，风波当时起。\n所以公君子心，汪汪淡如水。\n举世好承奉，昂昂增意气。\n不知承奉者，以尔为玩戏。\n所以古人疾，籧篨与戚施。\n举世重任侠，（《史记》：「轻死重义曰侠。\n」）呼俗（《纪事》「呼俗」作「俗呼」。\n）为气义。\n（《纪事》「气义」作「义士」。\n）为人赴急难，往往陷刑死。\n所以马援书，殷勤戒诸子。\n（马援告儿孙书，甚非此事。\n）举世贱清素，奉身好华侈。\n肥马衣轻裘，扬扬过闾里。\n虽得巿童怜，还为识者鄙。\n我本羁旅臣，遭逢尧舜理。\n位重才不充，戚戚怀忧畏。\n深渊与薄冰，蹈之唯恐坠。\n尔曹非悯我，勿使着罪戾。\n闭门敛踪迹，缩首避名势。\n名势不久居，毕竟何足恃。\n物盛必有衰，有隆还有替。\n速成不坚牢，亟走多颠踬。\n灼灼园中花，早发还先萎。\n迟迟涧畔松，郁郁含晚翠。\n赋命有疾徐，青云难力致。\n寄语谢诸郎，躁进徒为耳。\n（见《宋文鑑》卷十四。\n以《宋诗纪事》校之。\n）（此诗疑作于入宋后。\n）（〖1〗《宋史》卷二四九《范质传》：「从子校书郎杲求奏迁秩，质作诗晓之。\n时人传诵，以为劝戒。\n」）。",
        "dynasty": "唐",
        "collection_info": null
    },
    {
        "title": "谢进士张翼投诗两轴",
        "author": "王溥",
        "content": "清河诗客本贤良，惠我新吟六十章。\n格调宛同罗给事，功夫深似贾司仓。\n登山始觉天高广，到海方知浪渺茫。\n好去蟾宫是归路，明年应折桂枝香。\n（见《宋诗纪事》引宋张齐贤《洛阳搢绅旧闻记》。\n）（见《洛阳缙绅旧闻记》卷一《陶副车求荐见忌》。\n）。",
        "dynasty": "唐",
        "collection_info": null
    },
    {
        "title": "咏牡丹",
        "author": "王溥",
        "content": "枣花至小能成实，桑叶虽柔解吐丝。\n堪笑牡丹如斗大，不成一事又空枝。\n（见《宋诗纪事》引《历代吟谱》。\n见明刻本《吟窗杂录》卷三十三《历代吟谱》。\n）。",
        "dynasty": "唐",
        "collection_info": null
    },
    {
        "title": "",
        "author": "李昉",
        "content": "。",
        "dynasty": "唐",
        "collection_info": null
    },
    {
        "title": "赠贾黄中（贾以七岁应童子举）",
        "author": "李昉",
        "content": "七岁神童古所难，贾家门户有衣冠。\n十人科第排头上，五部经书诵舌端。\n见榜不知名字贵，登筵未识管弦欢。\n从今稳上青云去，万里谁能测羽翰。\n（见《宋诗纪事》引《闻见前录》。\n）（见《邵多闻见录》卷六。\n）（望按：贾黄中字娲民，南皮人。\n生后晋天福六年，卒宋太宗至道二年。\n《宋史》卷二六五有传。\n诗註云「七岁应童子举」，则时当晋天福十二年，尚未入宋也。\n）。",
        "dynasty": "唐",
        "collection_info": null
    },
    {
        "title": "仙客",
        "author": "李昉",
        "content": "胎化仙禽性本殊，何人携尔到京都。\n因加美号为仙客，称向闲庭伴野夫。\n警露秋声云多远，翘沙晴影月中孤。\n青田万里终归去，暂处鸡羣莫叹吁。\n（见《宋诗纪事》卷二。\n）（见《瀛奎律髓》卷二七。\n）（〖1〗《青箱杂记》〖宋吴处厚撰〗：「昉所畜五禽，名五客，仙客鹤，雪客鹭，闲客白鷴，陇客南客孔雀，西客鹦鹉，有诗云。\n」〖今本《青箱杂记》无此条。\n〗）。",
        "dynasty": "唐",
        "collection_info": null
    },
    {
        "title": "耒阳杜工部墓（题拟）",
        "author": "孟宾于",
        "content": "南游何感思，更甚叶缤纷。\n一夜耒江雨，百年工部文。\n青山当日见，白酒至今闻。\n惟有为诗者，经过时弔君。\n（见钱谦益《笺注杜工部集唱酬题就是》引《耒阳祠志》。\n《增修诗话总龟》卷四三引刘斧《摭遗》引「一夜耒江雨，百年工部文」二句，称为「唐人诗」。\n）。",
        "dynasty": "唐",
        "collection_info": null
    },
    {
        "title": "赠徐鼎臣常侍",
        "author": "印粲",
        "content": "不将才业暂时夸，人仰声名遍海涯。\n月满朝衣听禁漏，更阑分直扫宫花。\n谏书未上先焚稾，御笔曾传立草麻。\n见说下朝无一事，小池栽苇学僧家。\n（见《江南余载》卷下。\n）（〖1〗《江南余载》畧谓：徐铉为人忠厚，不以位貌骄人。\n有印粲者献诗曰〖诗不重录〗云云。\n望按：徐铉有《印秀才至舒州见寻别后寄诗依韵和》及「和印先辈及第后献座主朱舍人郊居之作」，则印粲于时已擢进士第矣。\n又按《历代吟谱》录印粲诗二句：「见说下朝无一事，小池栽苇学僧家。\n」标其题曰《赠徐鼎臣常侍》，盖此诗之末二句也。\n）。",
        "dynasty": "唐",
        "collection_info": null
    },
    {
        "title": "夜吟窦巩集追思夷门题处已三稔矣悽然感兴书之",
        "author": "张昭",
        "content": "往岁记时梁苑夜，今宵题处洛城秋。\n浮生瞥电人何在，怀旧伤心泪迸流。\n三径竹风邻笛怨，一庭霜月井[桐]（梧）愁。\n妻儿未会[余]（予）惆怅，只怪灯前不举头。\n（见《宋诗纪事》卷二。\n此诗出影宋刻《窦氏联珠集》附录，诗前有张昭跋：「巩嗫嚅，诗一何神妙，恨此少不见。\n其集，《联珠》之最也。\n戊戌岁中元前一日夷门旅舍书，潜夫。\n」潜夫为昭字。\n诗题中「夷门题处」，即指此跋。\n戊戌为天福三年〖九三八〗，知诗作于天福六年〖九四一〗。\n有二处异文，今据改。\n）。",
        "dynasty": "唐",
        "collection_info": null
    },
    {
        "title": "赠马道士",
        "author": "李九龄",
        "content": "水共逍遥云共孤，混时言笑只佯愚。\n经年但醉宜城酒，千里唯担《华岳图》。\n寻野鹤来空碧洞，觅琴僧去渡重湖。\n人间再见知何日，乞取先生石辘轳。\n（见方回《瀛奎髓》卷四十八《仙逸类》。\n）（按《瀛奎律髓》原注云：「九龄，干德五年进士第三人。\n」与《全唐诗》小传作干德二年者异。\n）。",
        "dynasty": "唐",
        "collection_info": null
    },
    {
        "title": "赠谭先生",
        "author": "杨徽之",
        "content": "古观重重遶翠微，杉松深处掩双扉。\n云生万壑投龙去，海隔三山放鹤归。\n花洞宴游春日永，石坛朝礼曙星稀。\n每听高论长生理，拟向尘中便拂衣。\n（见《瀛奎律髓》卷四十八《仙逸类》。\n此诗明李蔉所辑《宋艺圃集》作李九龄诗。\n按徽之又有《禁林讌会之什》一首见于《翰苑羣书》者，系入禋后所作，不收录。\n）。",
        "dynasty": "唐",
        "collection_info": null
    },
    {
        "title": "句 一",
        "author": "杨徽之",
        "content": "戍楼烟[自]（似）直，战地雨长腥。\n（《塞上》）。",
        "dynasty": "唐",
        "collection_info": null
    },
    {
        "title": "句 二",
        "author": "杨徽之",
        "content": "春归万年树，月满九重城（《元夜》）。",
        "dynasty": "唐",
        "collection_info": null
    },
    {
        "title": "句 三",
        "author": "杨徽之",
        "content": "偶题嵓石云生笔，闲遶庭松露湿衣。\n（《僧舍》）。",
        "dynasty": "唐",
        "collection_info": null
    },
    {
        "title": "句 四",
        "author": "杨徽之",
        "content": "开尽菊花秋色老，落残桐叶雨声寒。\n（《宿东林》以上八句并见《宋诗纪事》卷二。\n均见《玉壶清话》卷五、《渑水燕谈录》卷七，宋太宗曾书于御屏。）",
        "dynasty": "唐",
        "collection_info": null
    },
    {
        "title": "句（《吟窗杂录》卷三一《历代吟谱》引此二句，题作《秋夕诗》。）",
        "author": "卞震",
        "content": "空囊万里客，斜月一床寒。\n（见《宋诗纪事》引宋失名撰《历代吟谱》。\n）。",
        "dynasty": "唐",
        "collection_info": null
    },
    {
        "title": "",
        "author": "刘吉",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "刘吉",
        "content": "一箭不中鹄，五湖归钓鱼。\n（《赠隐者》。\n见《宋诗纪事》卷三引《历代吟谱》。\n按《全唐诗》卷七百九十五作张茔诗句。\n云见地志。\n）（《增修诗话总龟》卷一引《丛苑》、《宋朝事实类苑》卷五五引《杨文公谈苑》幷载刘吉此二句诗，并云其「有诗三百首，目为《钓鳌集》，徐铉为序。\n其首篇《赠隐者》，……人多诵之」。\n《全唐诗》所收张茔，应张莹，《淳熙三山志》卷二、卷三四收此二句为其诗。\n二句似验刘作为近是。\n）。",
        "dynasty": "唐",
        "collection_info": null
    },
    {
        "title": "句",
        "author": "孟归唐",
        "content": "练色有穷处，寒声无断（《江南野史》「断」作「尽」。\n）时。\n（《瀑布》。\n见宋马令《南唐书》卷二十三《孟宾于传》。\n亦见宋龙衮《江南野史》。\n）（〖1〗《南唐书》：〖孟宾于〗初归江南，生子鳣归唐，亦能诗。\n肄业庐山国学，尝得《瀑布诗》云：「练色有穷处，寒声无断时。\n」隣房生亦得此联，遂交争之。\n助教不能辩，讼于江州。\n各以全篇意格定之，而归唐为胜。\n）。",
        "dynasty": "唐",
        "collection_info": null
    },
    {
        "title": "",
        "author": "钱惟治",
        "content": "。",
        "dynasty": "唐",
        "collection_info": null
    },
    {
        "title": "春日登大悲阁迴文（二首） 一",
        "author": "钱惟治",
        "content": "圣主钦崇教，千光显绀容。\n映云窗绮暖，笼月箔花重。\n净剎香风远，危阑碧雾浓。\n胜因良以咏，华国一斯逢。",
        "dynasty": "唐",
        "collection_info": null
    },
    {
        "title": "春日登大悲阁迴文（二首） 二",
        "author": "钱惟治",
        "content": "碧天临迥阁，晴雪点山屏。\n夕烟侵冷箔，明月敛闲亭。\n（见《宋诗纪事》卷三引《冰川诗式》。\n）（均见明梁桥《冰川诗式》卷二，前首「危阑」作「危栏」，「华国」作「华阁」。\n）（〖1〗《湖州府志》：「吴越《迴文绶带连环诗碑》，在法华寺，节度使钱惟治作，九十首。\n」）。",
        "dynasty": "唐",
        "collection_info": null
    },
    {
        "title": "赠赵叟（题拟）",
        "author": "何蒙",
        "content": "桂枝轮却正凄然，又被鸎声聒昼眠。\n唯有赵翁知仔细，相传好语待来年。\n（见《江南余载》卷上。\n）（〖1〗《江南余载》：赵叟者，自保大之初至于开宝之季，尝为贡院门子，每岁放榜之后，或去或留，率庆慰之，若出于叟手然。\n进士何蒙目前叟诗曰〖诗不重录〗云云。\n）。",
        "dynasty": "唐",
        "collection_info": null
    },
    {
        "title": "寄刘乙处士",
        "author": "詹敦仁",
        "content": "音问相忘二十秋，天者我辈到南州。\n无穷风月随宜乐，有分溪山取次收。\n好语传来如昨梦，离情欲剖带春愁。\n何时载酒从东下，细与刘君叙昔游。\n（见《永乐大典》卷一三四五○「二寘」「士」字「处士」条〖十四函一百三十七册〗。\n）（按：刘乙字子黄，泉州人。\n仕闽为鳯阁舍人，后弃祁隐安溪鳯髻山。\n《全唐诗》卷七百六十三收刘乙诗一首幷残句二，又卷八百八十六补遗二首。\n《全唐诗》詹敦仁诗有《遗子访刘乙》一首。\n刘乙生涯，于此约畧可窥。\n）。",
        "dynasty": "唐",
        "collection_info": null
    },
    {
        "title": "琲访刘君乙时已殁故将归王令留之不可以书来嘱作此篇示",
        "author": "詹敦仁",
        "content": "刘郎踪迹久荒凉，卜宅何妨处士乡。\n壮志莫随流俗变，老夫霜鬓已凝霜。\n（见《永乐大典》卷一三三四四「二寘」「示」字〖十四函一百三十七册〗引詹敦仁《清隐集》。\n案：琲为詹敦仁之子。\n）。",
        "dynasty": "唐",
        "collection_info": null
    },
    {
        "title": "入局吟",
        "author": "詹敦仁",
        "content": "明命初颁得美除，惭惶下拜敢宁居？\n儒生不作于时计，（于时，疑当作「干时」。\n）且读人间未见书。",
        "dynasty": "唐",
        "collection_info": null
    },
    {
        "title": "又一首（用前韵）",
        "author": "詹敦仁",
        "content": "可恨名存实已除，兰台芸阁復谁居？\n豕鱼未识应多愧，尤恐在人成蠹书。\n（以上二诗见《永乐大典》卷一九七八二「一屋」。\n「局」字〖十八函一百七十八册〗。\n）。",
        "dynasty": "唐",
        "collection_info": null
    },
    {
        "title": "答高越（题拟）",
        "author": "陈曙",
        "content": "罢修儒业学修真，养拙藏愚四十春。\n到老不疎林裏鹿，平生未识日边人。\n涧花发处千堆锦，岩雪铺时万树银。\n多谢朝贤远相问，未闻鸡得鳯为邻。\n（见《江南余载》卷下。\n按《全唐诗》卷八百六十一作李梦符诗，题曰《答常学士》。\n诗中异处较多，对勘之下，以此为胜，故仍录而存之。\n）（〖1〗《江南余载》：蜀人陈曙者，王氏末年避地淮南，隐于蕲州山中。\n乡人祀神，曙不召亦必至，醉饱而后去。\n虽百神祀，曙能遍往也。\n其所居，屋一间，道书数卷而已，与蛇虎杂处而泰突无所忌。\n元宗遣中书舍人高越赍束帛征之，三往不应。\n后移居鄂州，不知所终。\n越赠曙以新的。\n曙次韵答之。\n〖2〗按高越字仲远，幽州人，仕吴，授秘书郎，累迁中书舍人，终勤政殿学士、户部侍郎。\n《全唐诗》收越《咏鹰》一首，《江南余载》卷上亦载之，惟题作《鹞子诗》，字句略有异同耳。\n）。",
        "dynasty": "唐",
        "collection_info": null
    },
    {
        "title": "题失",
        "author": "许坚",
        "content": "祇应天上路，不为下方开。\n道既学不得，仙从何处来。\n（〖1〗按此诗见宋郑文宝撰《江南余载》卷下，《知不足斋丛书》本。\n《全唐诗》卷七百五十七收许坚诗五首，又卷八百六十一仙卷亦收五首幷句，其中两句曰「道既学不得，仙从何处来」。\n即此诗之后两句，盖《全唐诗》缺其前半。\n〖2〗《江南余载》：许坚往来句曲庐阜之间，草装布囊，或卧于野，或和衣浴涧中，萧然不接人事，独笑独吟而已〖余畧〗。\n）。",
        "dynasty": "唐",
        "collection_info": null
    },
    {
        "title": "竹山连句题潘氏书堂",
        "author": "颜真卿等",
        "content": "（颜真卿、陆羽、李蕚、裴修、康造、汤清河、清昼、陆士修、房夔、颜粲、颜颛、颜须、韦介、李观、房益、柳淡、颜岘、潘述）竹山招隐处，潘子读书堂。\n（真卿）万卷皆成袠，千竿不作行。\n（陆羽）练容飡沆瀣，濯足咏「沧浪」。\n（李萼）守道心自乐，下帷名益彰。\n（裴修）风来似秋兴，花发胜河阳。\n（康造）支策晓云近，援琴春日长。\n（汤清河）水田聊学稼，野圃试条桑。\n（清昼）巾折定因雨，履穿宁为霜。\n（陆士修）解衣垂蕙带，拂席坐藜床。\n（房夔）檐宇驯轻翼，簪裾染众芳。\n（颜粲）草生遽近砌，藤长稍依墙。\n（颜颛）鱼乐怜清浅，禽闲熹颉行。\n（颜须。\n行当作「颃」）空园种桃李，远墅于此牛羊。\n（韦介）读《易》三时罢，围碁百事忘。\n（李观）境幽神自王，道在器犹藏（房益）昼歠山僧苟，宵传野客觞。\n（柳淡）遥峯对枕席，丽藻映缣缃。\n（颜岘）偶得幽栖地，无心学郑乡。\n（潘述）（见《三长物斋丛书》本《颜鲁公文集》卷十二，宁乡黄本骥编订。\n）（〖1〗连句诗后有黄本骥案语，曰：「连句，即联句也。\n裴修，前梁县尉。\n康造，会稽人，推官。\n汤清河，大理评事。\n房夔，河南人。\n颜粲，鲁公族人。\n李观，字元宾，赵郡赞皇人，洛阳丞，迁太子校书郎。\n房益，河南人，詹事司直，《湖州志》作武康人，官监察御史。\n此诗《全唐诗》未载，据石刻本补录。\n」〖2〗望按：陆羽字鸿渐，曾撰《茶经》三卷。\n李萼字伯高，赵人，擢制科，历官庐州刺史。\n清昼，即释皎然，吴兴人，本姓谢氏。\n陆士修，嘉兴县尉。\n颜颛、颜须，并真卿族侄。\n颜岘，真卿兄子。\n余待考。\n）。",
        "dynasty": "唐",
        "collection_info": null
    },
    {
        "title": "水名",
        "author": "宇文正",
        "content": "江湖思旧好，河洛赏遗风。\n共託金门暇，来游白□□。\n竹霞开樽绿，桃花落□红。\n故乡渺天涯。\n应在□地□。\n（见影印本《新编纂图增类羣书类要事林广记》卷之七。\n）。",
        "dynasty": "唐",
        "collection_info": null
    },
    {
        "title": "",
        "author": "程杰",
        "content": "。",
        "dynasty": "唐",
        "collection_info": null
    },
    {
        "title": "芙蓉峯",
        "author": "程杰",
        "content": "谁把芙蓉云外栽，亭亭秀丽四时开。\n清宵皓月峯头挂，宛似佳人对镜台。\n（见康熙十八年闵麟嗣撰《黄山志定本》卷六。\n）。",
        "dynasty": "唐",
        "collection_info": null
    },
    {
        "title": "颂裴长史歌（题拟）",
        "author": "无名氏",
        "content": "宾朋何喧喧？日夜裴公门。\n愿得裴公之一言，不须驱马埒华轩。\n（按李白《上安没裴长史书》有云：「故时人歌曰〖歌不重录〗。\n白不知君侯何以得此声于天壤之间。\n」）。",
        "dynasty": "唐",
        "collection_info": null
    },
    {
        "title": "青鸾镜诗",
        "author": "无名氏",
        "content": "月样团圆水漾（《金石萃编》作「样」。\n）清，好将香閤（《萃编》作「阁」）伴闲身。\n青鸾不用羞孤影，开匣当如见故人。\n（〖1〗毕沅、阮元撰《山左金石志》卷五曰：「右镜径二寸八分，鼻钮正书七言绝句一首曰〖诗不重录〗。\n外折枝花四枝。\n按段若膺《四声音韵表》，清在第十一部，身在第十二部。\n然《易·彖象传》天命渊贤信民人宾，与形成贞宁生正平精清等字幷用，是二部古有相合。\n唐人首句押韵虽不必拘拘，然未有无故牵入者。\n此清字可込其未备。\n」〖2〗按此诗亦载王昶《金石萃编》卷一百十八，录其按语如下：「按《山左金石志》跋此铭，谓首句清字与身人同韵，补段若膺《四声音韵表》所未备。\n然七言律绝起句，晚唐五代多有借韵者。\n且真文庚青自古间有通用，顾氏宁人、毛氏大可于《唐韵正》及《古今通韵史》已详载之，不足异也。\n」）。",
        "dynasty": "唐",
        "collection_info": null
    },
    {
        "title": "挽歌五首",
        "author": "无名氏",
        "content": "。",
        "dynasty": "唐",
        "collection_info": null
    },
    {
        "title": "挽歌五首 其一",
        "author": "无名氏",
        "content": "高坐星文掩，人寰巷市忙。\n三台投剑佩，四海哭烟霜。\n夕殿震号永，秋风晓更长。\n龙颜不可见，烧画月更香。",
        "dynasty": "唐",
        "collection_info": null
    },
    {
        "title": "挽歌五首 其二",
        "author": "无名氏",
        "content": "忆别西凉日，来朝北阙时。\n舌官捧□殿，独召上龙墀。\n宠极[孤]（狐）臣惧，恩深四表知。\n此由殉灵驾，血泪自双垂。",
        "dynasty": "唐",
        "collection_info": null
    },
    {
        "title": "挽歌五首 其三",
        "author": "无名氏",
        "content": "香[亸]（𨭐）郁金袍，求衣不重劳。\n方张洞庭乐，休种阆山桃。\n鹤驾丹陵远，龙骧碧落高。\n胡髯攀断处，□抢高弓号。",
        "dynasty": "唐",
        "collection_info": null
    },
    {
        "title": "挽歌五首 其四",
        "author": "无名氏",
        "content": "巢阁方瞻[鳯]（风），鸣郊忽酬麟。\n六宫悲晏驾，四岳罢来巡。\n玺绶传当璧，河山委大臣。\n自伤蒲柳质，不得扈龙輴。",
        "dynasty": "唐",
        "collection_info": null
    },
    {
        "title": "挽歌五首 其五",
        "author": "无名氏",
        "content": "七载朝金殿，千秋遇圣君。\n九夷瞻北极，万国靡南熏。\n盛烈排轩后，崇凌压□文。\n灵知河泷士，兴断高乡云。\n（以上五诗从许国霖辑《敦煌杂录》录出。\n许氏拟页原作《进上挽歌》，此省作《挽歌》。\n）（三处改动皆从赵遂之说。\n）。",
        "dynasty": "唐",
        "collection_info": null
    },
    {
        "title": "王昭君怨诸词人连句",
        "author": "无名氏",
        "content": "掖庭娇幸在娥眉，争用黄金写艷姿。\n始言恩宠由君意，谁谓容颜信画师。\n微躯一身入深宫，春华几度落秋风。\n君恩不惜便衣处，妾貌应殊画辟中。\n间道和亲将我敞，选貌披图遍宫掖。\n图中容貌既不如，选后君王空海（望疑「悔」字之误）惜。\n始知王意本相亲，自恨舟（望疑「丹」字之误）青每误身。\n昔是宫中薄命妾，今成塞外断肠人。\n九重恩爱应长谢，万里关山愁远嫁。\n飞来北地不胜春，月照南庭空度夜。\n夜中含涕独婵娟，遥念君边与朔边。\n毳幕不同罗帐日，毡裘非復锦衾年。\n长安高阙三千里，一望能令一心死。\n秋来怀抱既不堪，况復南飞雁声起。\n（此诗见刘復《炖煌掇琐》三四。\n题虽标连句，然不着诸词人姓名，故仍以常诗视之。\n此诗又见于王重民《〈补全唐诗〉拾遗》。\n王辑本刊出于本书成书之后，故两存之。\n）。",
        "dynasty": "唐",
        "collection_info": null
    },
    {
        "title": "失题",
        "author": "无名氏",
        "content": "东上波流西上船，桃源未必有真仙。\n干戈满目家何在，寂寞空山闻杜鹃。\n（见《江南余载》卷下。\n南唐开宝末诗也。\n）（〖1〗《江南余载》：「开宝末，长老法伦梦金陵兵火四起，有书生朗吟曰〖诗不重录〗」云云。\n）。",
        "dynasty": "唐",
        "collection_info": null
    },
    {
        "title": "看南山",
        "author": "栖白",
        "content": "抗蜀復临秦，凝岚万古新。\n峭连河汉地，气爽市朝人。\n影裏天家桂，光中陆海珍。\n爱山兼恋此，偏柰与谁隣？\n（见《分门纂类唐歌诗》残本第二册《天地山川类》卷二十二。\n）。",
        "dynasty": "唐",
        "collection_info": null
    },
    {
        "title": "七日禁中陪宴",
        "author": "仁贞",
        "content": "入朝贵国惭下客，七日承恩作上宾。\n更见鳯（一作「凰」）声无妓态，风流变动一园（一作「国」）春。\n（此诗为仁贞在日本国作。\n见金毓黻撰《渤海国志长编》卷十八引《文华秀丽集》上。\n）。",
        "dynasty": "唐",
        "collection_info": null
    },
    {
        "title": "哭日本国内供奉大德灵仙和尚诗（幷序）",
        "author": "贞素",
        "content": "不体（《类从》本作「航」。\n〖又日本佛教全书〗本作「{舟巳}」。\n考云：「{舟巳}即那字。\n慧超《传》多用此字。\n」）心泪（《类从》本作「渡」。\n）自涓，（望按：「此句原脱一字。\n」）情因法眼奄幽泉。\n明朝傥问沧波客，的说遗鞋白足还。\n（见《渤海国志长编》卷十八引《入唐求法巡礼行记》三。\n）（〖1〗按诗前有小注，曰「诗一首。\n在唐作」。\n盖从当时渤海藩国言，故曰「在唐」也。\n又诗末题「大和二年四月十四日书」十字。\n〖2〗上海古籍出版社一九八六年出版顾承甫等点校本《入唐求来巡礼行记》，参据多种版本校勘，较精审。\n今录异文如次：「公作而习之」，「作」作「仆」；「余之身期降物」，作「余亦身期绛物」；「入宗五台」，「宗」作「室」；「青痴」，作「青瘀」；「仙大师己来日久」，「己」作「亡」；「位我之血」，「位」作「泣」；「不体心泪」，「体」作「航」。\n）。",
        "dynasty": "唐",
        "collection_info": null
    },
    {
        "title": "元孚五十年前游天台宿建公院登华顶攀琪树观石桥之险绝缅怀昔游因为绝句寄知建长老兼呈台州王司马",
        "author": "元孚",
        "content": "天生石月架空虚，树缀龙髯子贯珠。\n三十年前已攀折，建公曾到上方无。\n（见明陶宗仪《古刻丛钞》。\n）（诗下原署曰「上都左街保寿寺文章应制内供奉大德元孚」。\n又《宝刻丛编》卷十五有《唐房田寺经藏院记》，云唐崔龟从撰，僧元孚书，会昌二年立。\n则元孚者，武宗提人也。\n）。",
        "dynasty": "唐",
        "collection_info": null
    },
    {
        "title": "",
        "author": "思託",
        "content": "。",
        "dynasty": "唐",
        "collection_info": null
    },
    {
        "title": "五言伤大和上传灯逝[日本]",
        "author": "思託",
        "content": "上德乘杯渡，金人道已东。\n戒香余散馥，慧炬復流风。\n月隐归灵鹫，珠逃入梵宫。\n神飞生死表，遗教法门中。\n（〖1〗见同前书《唐大和上东征传》。\n诗题下原署曰「日本国传灯沙门思託」。\n〖汪向荣校注本《唐大和上东征传》录此诗题作《五言伤大和上传灯逝日本》，署「传灯沙门释思託」。\n以「日本」二字归诗题，是，今据补。\n思託为鉴真弟子，《东征传》中多次提及。\n〗余参阅前元开诗附注。\n）。",
        "dynasty": "唐",
        "collection_info": null
    },
    {
        "title": "七言伤大和上",
        "author": "法进",
        "content": "大师慈育契圆空，远迈传灯照海东。\n度物草（寸）筹盈石室，散流佛戒绍遗踪。\n化毕分身归净国，娑婆谁復为验龙？\n（验龙，汪向荣校注本《唐大和上东征传》据日本观智院本改为「驱龙」。\n）（按诗题下原署「传灯贤大法师大僧都沙门释法进」十四字。\n诗亦见《唐大和上东征传》。\n又按鉴真亡后，唐高鹤林亦曾作五言诗一首以悼之，诗亦载《唐大和尚东征传》。\n高为唐肃宗、代宗朝人，官都虞候冠军大将军试太常卿上柱国，因出使日本国，欲顺访东渡僧鉴真，至则鉴真已先亡故，诗盖寄怀伤之意也。\n上野河世宁已收入《全唐诗逸》，兹不再录。\n）。",
        "dynasty": "唐",
        "collection_info": null
    },
    {
        "title": "咏红芙蓉上宋使（「宋使」二字于此当脱「君」字。宋使君屡见于《禅月集》，《唐刺史考》考定为宋震。）",
        "author": "贯休",
        "content": "擘水苞金紫艷浓，乍观疑在水仙宫。\n难驱颜色文章裏，合出天人池馆中。\n芬馥静生朱槛腻，动摇微映鹭鸶红。\n临川内史诗相似，摇仰清吟满阁风。\n（见《唐歌诗》残本六册《草木虫鱼类》卷五。\n）。",
        "dynasty": "唐",
        "collection_info": null
    },
    {
        "title": "苔藓",
        "author": "贯休",
        "content": "严子钓台边不少，谢公山展上无多。\n（展，疑当作「屐」。\n）世间若也皆廉洁，金玉生根柰尔何？\n（见《唐歌诗》残本六册《草木虫鱼类》卷六。\n）。",
        "dynasty": "唐",
        "collection_info": null
    },
    {
        "title": "长安柳",
        "author": "修睦",
        "content": "雨重依依舞态低，任人攀折路东西。\n何如渡□成林处，留得黄鸎到夜啼。\n（见《唐歌诗》残本第七册《草石虫鱼类》卷八。\n）。",
        "dynasty": "唐",
        "collection_info": null
    },
    {
        "title": "伤悼前蜀废国（《鑑诫录》卷五录此诗题作《伤废国》。）",
        "author": "远公",
        "content": "乐极悲来数有涯，歌声才歇便兴嗟。\n牵羊废主寻倾国，指鹿姦臣尽丧家。\n丹禁夜凉空鏁月，后庭春老谩开花。\n两朝帝业都成梦，陵树苍苍噪暮鸦。\n（见前蜀何光远《鑑诫录》卷五。\n日本汉学家丰田穰氏所撰《全唐诗纠谬》一文曾论及之，云《全唐诗》所未收。\n）（《增修诗话总龟》卷三十录此诗，作「蜀僧远国《伤蜀诗》」。\n诗中「指鹿」作「逐鹿」，「陵树」作「林木」，均当以《鑑诫录》为长。\n）。",
        "dynasty": "唐",
        "collection_info": null
    },
    {
        "title": "看牡丹（见《唐僧弘秀集》卷五。按《全唐诗》作僧谦光诗，题作《赏牡丹应教》。诗中「毳」字，《全唐诗》作「衲」，「趣」作「事」，）",
        "author": "文益",
        "content": "空（「髪」作「鬓」，「是」作「似」，「曳」作「异」，「晚」作「晓」，「待」作「对」。\n谦光，金陵人，有才辩。\n〖《全唐诗续补遗》卷十五据《分门纂类唐歌诗》、《唐诗纪事》卷七六录此则，今删彼存外。\n《全唐诗》作谦光，所据为陶岳《五代史补》卷五。\n另《大法眼文益禅师语录》、《五灯会元》卷十、《苕溪渔隐丛话》卷五七、《释氏稽古略》亦收作文益诗。\n〗）。",
        "dynasty": "唐",
        "collection_info": null
    },
    {
        "title": "闲居",
        "author": "延寿",
        "content": "闲居谁似我，退迹理难过。\n要势危身早，浮荣败德多。\n雨催虫出穴，寒逼鸟移窼。\n野径无人翦，疏窗入薜萝。\n（见《宋诗纪事》卷九十一。\n）（张靖龙云此诗见《读画斋丛书》本《南宋羣贤小集》收陈起辑《增广圣宋高僧诗选后集》卷中。\n）。",
        "dynasty": "唐",
        "collection_info": null
    },
    {
        "title": "",
        "author": "赞宁",
        "content": "。",
        "dynasty": "唐",
        "collection_info": null
    },
    {
        "title": "寄题水月禅院（在洞庭山缥缈峯下，梁大同四年建，山有无碍泉。）",
        "author": "赞宁",
        "content": "参差峯岫昼云昏，入望攀萝浊浪奔。\n震泽涌山来北岸，华阳连洞到东门。\n日生树挂红霞脚，风起波摇白石根。\n闻有上方僧住处，橘花林下采兰荪。\n（见《宋诗纪事》引《吴都志》。\n）（见《吴郡志》卷三三《郭外诗》，为同题二首之一。\n《吴郡志》云：「水月禅院，在洞庭山缥缈峰下。\n……天佑四年，刺史曹珪以明月名之。\n皇朝祥符间，诏易今名。\n」赞宁卒于咸平四年〖据《释氏疑年录》〗，易名水月为其身后事，诗题似应作《寄题明月禅院》。\n）。",
        "dynasty": "唐",
        "collection_info": null
    },
    {
        "title": "居天柱山",
        "author": "赞宁",
        "content": "四野豁家庭，柴门夜不扃。\n水边成半偈，月下了残经。\n虽逐诸尘转，终归一念醒。\n未知斯旨者，万役尽劳形。\n（《瀛奎律髓》卷四十七《释梵类》。\n）（见陈起《增广圣宋高僧诗选后集》卷上。\n）。",
        "dynasty": "唐",
        "collection_info": null
    },
    {
        "title": "答赞宁",
        "author": "天目僧",
        "content": "山中人事违，天眼中修定。\n（天目，一名天眼。\n）我本无根株，只将笋为命。\n（见释赞宁所撰《笋谱》。\n）。",
        "dynasty": "唐",
        "collection_info": null
    },
    {
        "title": "禅诗 一",
        "author": "无名僧",
        "content": "座禅不乱意，观色更无缘。\n三独罗剎得成佛，不要流心再座禅。\n（原注云：「五言一首。\n」）。",
        "dynasty": "唐",
        "collection_info": null
    },
    {
        "title": "禅诗 二",
        "author": "无名僧",
        "content": "座得须不喜动，何要观心了三界。\n但观性内所，不知意缘起。\n（原注云：「一首。\n」）。",
        "dynasty": "唐",
        "collection_info": null
    },
    {
        "title": "禅诗 三",
        "author": "无名僧",
        "content": "心平不用持戒，行直河须座。\n恩则普同妇子，义则上下漠然。\n苦口则是凉药，依●定出黄莲。\n菩萨向心如觅，天堂即在眼前。",
        "dynasty": "唐",
        "collection_info": null
    },
    {
        "title": "禅诗 四",
        "author": "无名僧",
        "content": "清莲台上见天唐，众生真心礼肆芳。\n降摩处上夜放光，菩萨悲愿遍什芳。\n（以上四首见伯二一二九卷，前三首抄于一处，第四首另抄。\n第三首第二句，似应作「行直何须坐禅」。\n第四句「漠然」，原卷作「嘆然」，疑应作「懽然」。\n第五句「凉药」应作「良药」。\n第四首中「肆芳」、「什芳」，通「四方」、「十方」。）",
        "dynasty": "唐",
        "collection_info": null
    },
    {
        "title": "禅诗 五",
        "author": "无名僧",
        "content": "即日一千僧，住在寺山林。\n百鸟同科宿，相看见兄弟。\n（此首原注出伯二六三三卷。\n末句「兄弟」，疑应作「弟兄」。\n）。",
        "dynasty": "唐",
        "collection_info": null
    },
    {
        "title": "",
        "author": "吴筠",
        "content": "。",
        "dynasty": "唐",
        "collection_info": null
    },
    {
        "title": "酬刘侍御过草堂",
        "author": "吴筠",
        "content": "畴昔隳世网，就閒栖远林。\n岂谓轩车客，来过涧壑深。\n既怀康济业，仍许隐沦心。\n灵液充甘饮，松风代鸣琴。\n晤言不可极，真兴何愔愔。\n贻我方来偈，自然生玉音。\n予惭乏琼玖，无以报兼金。\n他日思良会，含情时永吟。\n（见道士孟宗宝集虚编《洞霄诗集》。\n）。",
        "dynasty": "唐",
        "collection_info": null
    },
    {
        "title": "酬刘侍御过草堂",
        "author": "吴筠",
        "content": "弱冠涉儒黑，壮怀归道真。\n栖迟高颍閒，得与巢由邻。\n豺狼乱天纪，流荡江海滨。\n江海非吾土，所赖吾同人。\n筑堂依绝巘，闭关从隐沦。\n一过嚣纷境，卧病逾三旬。\n皇灵垂矜恤，正气澄心神。\n但感适起居，何阶答苍旻。\n策羸返岩壑，情抱豁已伸。\n霜候变林薄，不能改松筠。\n弥见摄生理，邈然超世尘。\n写怀简同志，终古无缁磷。\n（同前。\n）。",
        "dynasty": "唐",
        "collection_info": null
    },
    {
        "title": "大涤洞",
        "author": "白元鉴",
        "content": "名山閟灵府，隐士此寻真。\n仙去空遗鼓，云扃不见人。\n川源世上异，日月洞中春。\n欲出虚无境，应修有待身。\n（见《洞霄诗集》。\n）（〖1〗邓牧《洞霄图志》卷二《山水门·大涤山》条：「大涤山，在宫〖指洞霄宫〗北，凡四峯，于九锁内最为巨山。\n西洞据其领，石室出其半，天坛冠其颠，皆山中胜处也。\n是山以洞名之。\n旧志谓大可以洗涤尘心，故名大涤。\n……元同先生剑履瘗山下。\n」〖2〗又《洞霄图志》卷三《洞府门·大涤洞》条：「大涤洞在宫西北半里。\n《茅君传》云第三十四洞天，名大涤元盖之天。\n周围四百里，……相传元同先生入游，见龙麟异境，花木鲜繁，自华阳而归〖望按前文有云：与华阳林屋邃道通〗。\n洞门石鼓，广可寻丈，扣之逄逄有声。\n」）。",
        "dynasty": "唐",
        "collection_info": null
    },
    {
        "title": "天坛",
        "author": "白元鉴",
        "content": "天坛高百尺，只在翠微间。\n碧藓遗踪古，青松白日閒。\n丹成人已化，云去鹤应还。\n时有吹箫客，月明来故山。\n（同前。\n）（〖1〗《洞霄图志》卷四《古迹门·昇天坛》条：「旧志云：在大涤山中峯之上，又名法象坛。\n上应天而圆，下应地而方，中应《易》卦而八角。\n许远游真君精研洞典，登其上而仙去，时天降白鹿下迎，故中峯名白鹿山。\n今山顶界松内数丈之地，草木弗植，是其遗址也。\n」）。",
        "dynasty": "唐",
        "collection_info": null
    },
    {
        "title": "驯虎岩",
        "author": "白元鉴",
        "content": "外身道不远，异类自能驯。\n尚有相亲兽，应无可弃人。\n溪边同饮水，林下共栖真。\n寂寂空岩畔，千秋迹已陈。\n（同前。\n）（〖1〗《洞霄图志》卷四《古迹门·伏虎岩》条：「伏虎岩，在宫山西南峻壁间，若环堵之室。\n南有路，自上而下，復陟厓磴，方至其所。\n藤萝深密，怪禽昼啼，非有道之士，不可处也。\n昔郭真君伏虎于此。\n按《晋书》云：『葛洪何幼道偕访之，目击而已，各无所言，引啸而退。\n』唐吴天师爱其遗迹，每游忘返，题诗岩上，今岁久昏剥，云：『郭生在童穉，已得方外心。\n绝迹遗世务，栖真入长林。\n元和感异类，猛兽怀德音。\n不忆固无情，斯言微且深。\n』末句盖引真君与温峤问答语。\n」）。",
        "dynasty": "唐",
        "collection_info": null
    },
    {
        "title": "石门",
        "author": "白元鉴",
        "content": "灵关非世力，造化创元功。\n屈曲穿丹壑，峥嵘倚碧空。\n烟萝常蔽日，松竹自吟风。\n除却幽人到，尘凡路不通。\n（同前。\n）。",
        "dynasty": "唐",
        "collection_info": null
    },
    {
        "title": "药圃",
        "author": "白元鉴",
        "content": "仙翁曾播植，琼圃尚敷荣。\n春日祥光满，秋风瑞实成。\n黄精宜益寿，萱草足忘情。\n候采灵芝服，还应羽翼生。\n（同前。\n）（〖1〗《洞霄图志》卷四《古迹门·药圃》条：「药圃，在来贤岩宜霜亭下，夏侯天师种药于此。\n芝畦校坞，百药之植，靡所不有。\n常施药于廛市，随缘深浅而与之。\n一日，樵者闻圃内有物大噑，隔篱窥见天师，策鞭乘一兽，似虎非虎，行疾如风，入东山而去。\n今四山产药草六十余种，圃迹犹存。\n」）。",
        "dynasty": "唐",
        "collection_info": null
    },
    {
        "title": "抚掌泉",
        "author": "白元鉴",
        "content": "直下碧千寻，蛟龙此隐身。\n无心能应物，拍手涌如神。\n夜镜涵星斗，春杯荐藻苹。\n终年丹竈于此，长给武陵人。\n（同前。\n）。",
        "dynasty": "唐",
        "collection_info": null
    },
    {
        "title": "讲堂",
        "author": "白元鉴",
        "content": "高踪谁可继，一室四无隣。\n听法空云水，成功集鬼神。\n烟霞生户牖，泉石障埃尘。\n越国今何在？空悲行路人。\n（同前。\n）（〖1〗《洞霄图志》卷四《古迹门·叶天师讲堂》条：「旧志载在山门外，天师役鬼神所建，制度宏巧，绝不类常工。\n开元中，天师讲《道德》、《度人》诸经于此，有仙花灵鹤，自天而下。\n吴越高士，辐辏听法，咸有所焐，愿居弟子列者三百余人。\n惟语以济恤孤贫，感愧覆载，忠孝君亲，重人性命，凈身心，绝奢侈，即为道之根绪也。\n荐经兵火，遗迹不存，今移宫中为演教堂。\n」）。",
        "dynasty": "唐",
        "collection_info": null
    },
    {
        "title": "书楼",
        "author": "白元鉴",
        "content": "业成人已去，陈迹自依然。\n竈有残丹火，窗遗溢宝篇。\n怀贤惊异世，抚事感流年。\n早述《南华》理，遽应返化仙。\n（同前。\n）（〖1〗《洞霄图志》卷四《古迹门·书楼》条：「一名垂象楼，暨天师所居。\n天师少好经史，着述不辍，其中卷秩，委积左右。\n……白元鉴有诗。\n其址亦在今道院内，为精思流派。\n」）。",
        "dynasty": "唐",
        "collection_info": null
    },
    {
        "title": "瀑布",
        "author": "白元鉴",
        "content": "飞瀑下幽壑，令人梦寐清。\n秋山匹练净，寒谷万珠明。\n映日添霞色，迎风作雨声。\n潺湲听莫厌，时得涤幽情。\n（同前。\n）。",
        "dynasty": "唐",
        "collection_info": null
    },
    {
        "title": "新池",
        "author": "白元鉴",
        "content": "何人凿碧沼，待我照衰容。\n洗药余香在，开函古镜空。\n心閒闻细溜，波静卧乔松。\n欲问仙源路，无由见落红。\n（同前。\n）（〖1〗《洞霄图志》卷五《人物门·唐高道白威仪先生》条：「白元鉴，不详其字，西川成都府人。\n高祖君敏，武德功臣。\n父洪演，高蹈不袭封，娶申屠氏，生一子，即先生也。\n玄宗幸蜀时，为威仪道士，住上皇观。\n志在絶俗，逍遥遐举，周览山川，访前贤高蹈之躅，得余杭天柱观，止焉，四十年矣。\n元和十二载八月解化，瘗于天柱山大涤洞东北。\n尝有《山中十咏》。\n赞曰：有志绝俗，白公威仪。\n自蜀来南，名山栖迟。\n元酒味淡，大音声希。\n积四十年，无人见知。\n山中遗老，传诵十诗。\n适兴而已，不矜能之。\n」〖《知不足丛书本》〗）。",
        "dynasty": "唐",
        "collection_info": null
    },
    {
        "title": "句",
        "author": "王仙乔",
        "content": "郁郁家国盛，济济经道兴。\n（见廖侁撰、李冲昭述《南狱小录》。\n南京图书馆藏手钞本。\n）（〖1〗《南岳小录·九真观》条：唐开元年间，有王天师仙乔。\n初，天师为行者，道性冲昭，有非常之志。\n因将岳中茶二百余串，直入京国，每携茶器于城门内施茶。\n忽一日，遇高力士，见而异之，问其所来。\n乃曰：「某是南岳行者，今为本住九真观殿宇破落，特将茶来募施主耳。\n」于是力士上闻，玄宗召见，嘉叹久之，问曰：「尔有愿否？\n」对曰：「郁郁家国盛，济济经道兴。\n」〖《艺海珠尘》、《四库全书》本「南岳小录」，此二句前皆有「愿」字。\n〗上深加礼焉，俾于内殿披度，厚与金帛建置，令归岳中修剙观宇，不数年而完全。\n道行愈高，声流上国，寻有诏封为天师，干元二年三月三十日得道。\n）。",
        "dynasty": "唐",
        "collection_info": null
    },
    {
        "title": "寓言（见韦庄《又玄集》卷下。按《全唐诗》卷七百二十三作李洞诗，诗与此同。又《全唐诗》卷八百五载元淳此诗前二句，今据《又玄集》，验作元淳诗为是。）",
        "author": "元淳",
        "content": "空。",
        "dynasty": "唐",
        "collection_info": null
    },
    {
        "title": "书与胡咏之",
        "author": "吕岩",
        "content": "济世应须不世才，调羹重见用盐梅。\n种成白璧人何处，熟了黄粱梦未回。\n相府旧开延士阁，武夷新筑望仙台。\n青鸡唱彻函关晓，好卷游帏归去来。\n（见《宋诗纪事》卷九十引《墨庄漫录》。\n）（见《墨庄漫录》卷一，云为元符初胡咏之在信州弋阳县见道人所题诗，时人推测此道人「必为吕翁」。\n）。",
        "dynasty": "唐",
        "collection_info": null
    },
    {
        "title": "题冢上亭",
        "author": "吕岩",
        "content": "冢上为亭鬼莫嗔，冢头人即冢中人。\n凭兰莫起存亡意，除却虚空总是尘。\n（同前引《西溪丛语》。\n）（见《西溪丛语》卷上。\n）（〖1〗《西溪丛语》〖宋姚宽撰〗：「襄汉隐者躬耕数亩，因古冢为亭，往来题诗甚富。\n」一日，柱间得一绝。\n相传吕翁作也。\n）。",
        "dynasty": "唐",
        "collection_info": null
    },
    {
        "title": "题崇元观（在吉水县）",
        "author": "吕岩",
        "content": "褰裳懒步寻真宿，清景一宵吟不足。\n月在碧潭风在松，何必洞天三十六。\n（同前引宋祝穆撰《方舆胜览》。\n见《方舆胜览》卷二十《吉州》。\n）。",
        "dynasty": "唐",
        "collection_info": null
    },
    {
        "title": "题灵石屋山",
        "author": "吕岩",
        "content": "南坞数回泉石，西峯几迭烟云。\n登携孰以为侣，颜寓李甲萧耘。\n（同前《宋诗纪事》。\n）（〖1〗《竹坡诗话》〖宋周紫芝撰〗：「西湖诸寺，所存无几，唯南山灵石，犹是旧屋。\n寺僧言，顷有数道人来丐食，拒而不与，乃题诗屋山而去。\n至今犹存，字画颇类李北海。\n好事者释之，乃是吕洞宾与三人来耳。\n」）。",
        "dynasty": "唐",
        "collection_info": null
    },
    {
        "title": "归隐（《永乐大典》题作《偶题》）",
        "author": "陈抟",
        "content": "十年踪迹走红尘，回首青山入梦频。\n紫陌纵荣争及睡，朱门虽富（《大典》「富」作「贵」）不如贫。\n愁闻剑戟扶危主，闷听（《大典》「听」作「见」）笙歌聒醉人。\n携取琴（《大典》「琴」作「旧」）书归旧隐，野花啼鸟一般春。\n（见北京图书馆藏《永乐大典》卷一三四五○。\n二寘）。\n处士门。\n《宋诗纪事》卷五收陈诗七首。\n其《归隐》一首与《大典》同。\n惟《大典》题作《偶题》。\n其《辞上归进诗》，作于入宋之后，兹编不取。\n余五首，一首复出。\n故但录其四首。\n（又按此诗亦见元辛文房《唐才子传》卷十。\n）（〖1〗邵伯温《易学辨惑》云：抟隐居华阴山，自晋以后，每闻一朝革命，颦蹙数日。\n人有问者，瞪目不答。\n一日，乘驴过华阴市，闻太祖登极，大笑。\n问其故，曰：「天下自此定矣。\n」遁迹之初，作此诗云云，岂浅丈夫哉。\n〖见《五朝名臣言行录》卷十引邵伯温《易学辨惑》。\n此处录文有删节。\n〗）。",
        "dynasty": "唐",
        "collection_info": null
    },
    {
        "title": "石刻诗（幷序）",
        "author": "陈抟",
        "content": "我谓浮荣真是幻，醉来舍辔谒高公。\n因聆玄论冥冥理，转觉尘寰一梦中。\n（见《宋诗纪事》卷五引《老学庵笔记》。\n）（见《老学庵笔记》卷六。\n末附引文有删节。\n）（〖1〗《老学庵笔记》：卭州天庆观石刻希夷诗云云。\n末书太岁丁酉，盖蜀孟昶时，当石晋天福中也。\n文与可跋云：「高公者，此观都威仪何昌一也，希夷从之学锁鼻术。\n」）。",
        "dynasty": "唐",
        "collection_info": null
    },
    {
        "title": "赠张乖厓",
        "author": "陈抟",
        "content": "自吴入蜀是寻常，歌舞筵中救火忙。\n乞得金陵养闲散，也须多谢鬓边疮。\n（见《宋诗纪事》卷五。\n）（见《湘山野录》卷上、《梦溪笔谈》卷二十。\n）（〖1〗《古今诗话》：「张忠定公少谒华山陈图南，图南赠诗一绝，始皆不喻其意。\n后忠定更镇杭益，晚年发疮于鬓，移守金陵，遂薨，悉如其言。\n」）。",
        "dynasty": "唐",
        "collection_info": null
    },
    {
        "title": "访毛女（见《宋诗纪事》引《翰府名谈》。按《全唐诗》卷八百六十三作毛女正美诗。此诗第二句「又编栗叶作罗襦」，「作」，《全唐诗》作「代」。三句「有时问着秦宫事」，「着」，《全唐诗》作「却」。四句「笑捻仙花望太虚」，「仙」，《全唐诗》作「山」。余同。〗〖见《增修诗话总龟》卷四四引《翰府名谈》。〗）",
        "author": "陈抟",
        "content": "空。",
        "dynasty": "唐",
        "collection_info": null
    },
    {
        "title": "西峯",
        "author": "陈抟",
        "content": "为爱西峯好，吟头尽日昂。\n岩花红作阵，溪水绿成行。\n几夜碍新月，半山无夕阳。\n寄言嘉遯客，此处是仙乡。\n（见《宋诗纪事》卷五引宋魏庆之撰《诗人玉屑》。\n）（见《诗人玉屑》卷二十《方外》，不注出处。\n又见《增修诗话总龟》卷四六引《翰府名谈》。\n）。",
        "dynasty": "唐",
        "collection_info": null
    },
    {
        "title": "题石水涧",
        "author": "陈抟",
        "content": "银河洒落翠光冷，一派迴环[湛]（淡）晚晖。\n几恨却为顽石尵，琉璃滑处玉花飞。\n（见《宋诗纪事》卷五引明李蔉辑《宋艺圃集》。\n）（见《宋艺圃集》卷一，又见《增修诗话总龟》卷四四引《翰府名谈》。\n「淡」，二书皆作「湛」，今据改。\n）。",
        "dynasty": "唐",
        "collection_info": null
    },
    {
        "title": "杨勋吟诗",
        "author": "杨勋",
        "content": "圣主何曾识仲都，可怜社禝在须臾。\n市西便是神仙窟，何必乘楂泛五湖。\n（《全唐诗》卷八六三收此诗，作者作杨损，题作《临刑赋》，殆据《万首唐人绝句》卷六八收入。\n）（按宋人撰《新编分门古今类事》卷二载此诗，云：「杨勋者，前蜀后主干德中，世号杨仆射，不知何处人，变化无常。\n为后主召羣仙于薫风殿，刑部侍郎潘娇奏其妖怪，帝命武士于相市戮之。\n随刃化为草，人未至所法处。\n仆射吟诗曰云云。\n其年冬，后主失国，果如其言，此亦可以知兴废之有前定也。\n」注云「出《洞微志》」。\n事虽不经，准《全唐诗》例，姑录之以入神仙鬼怪卷。\n）。",
        "dynasty": "唐",
        "collection_info": null
    },
    {
        "title": "",
        "author": "崔致远",
        "content": "（案《全唐诗》无崔致远诗。\n日本河世宁《全唐诗逸》卷中收致远诗一首又句七联。\n此六十首诗载致远所着《桂苑笔耕集》〖有《四部丛刊》本〗。\n今即自《丛刊》本录出，而以南京图书馆所藏高丽聚珍活字本校之。\n）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 兵机",
        "author": "崔致远",
        "content": "惟将志业练《春秋》，早蓄雄心刬国讐。\n二十年来天下事，汉皇高枕倚留侯。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 笔法",
        "author": "崔致远",
        "content": "见说书窗暂卧龙，神传妙诀助奇锋。\n也知外国人争学，惟恨无因乞手踪。\n（原注：南朝萧子云〖高丽本作苏子云〗善书，百济使人求手踪，以为国宝。\n）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 性箴",
        "author": "崔致远",
        "content": "波澄性海见深源，理究希夷闢道门。\n词翰好传双美迹，何须更写五千言。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 雪咏",
        "author": "崔致远",
        "content": "五色毫编六出花，三冬吟彻四方夸。\n始知绝句胜联句，从外芳名掩谢家。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 射鵰",
        "author": "崔致远",
        "content": "能将一箭落双鵰，万里胡尘当日销。\n永使威名振沙漠，犬戎无復吠唐尧。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 安化",
        "author": "崔致远",
        "content": "班笔由起来不暗投，旋驱熊隼待封侯。\n郡名安化能宣化，更指河湟地欲收。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 练兵",
        "author": "崔致远",
        "content": "陇水声秋塞草闲，霍将军暂入长安。\n太平天子怜才略，曾请陈兵尽日看。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 磻溪",
        "author": "崔致远",
        "content": "刻石书踪妙入神，一回窥览一回新。\n况能早逐王师业，桃李终成万代春。\n（原注：伏覩相公《磻溪诗》云：「及到王师身已老，不知辛苦为何人。\n」又《经虢县诗》云：「手栽桃李十余春，今日经过重建勋。\n」）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 射虎",
        "author": "崔致远",
        "content": "鉅牙钩爪碍王程，一箭摧班（高丽本班作斑。\n）四海惊。\n白额前驱姜胆碎，方知破石是虚声。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 秦城",
        "author": "崔致远",
        "content": "远提龙剑镇龙庭，外户从兹永罢扃。\n扫尽边尘更无事，暮天寒角醉吟听。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 生祠",
        "author": "崔致远",
        "content": "古来难化是蛮夷，交趾何人得去思。\n万代圣朝青史上，独传溪洞立生祠。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 射鞭",
        "author": "崔致远",
        "content": "休说戟枝非易中，莫言杨叶是难穿。\n须看立节吵场上，永得安边为射鞭。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 安南",
        "author": "崔致远",
        "content": "西戎始定南蛮起，都护能摧骠信威。\n万里封疆万户口，一麾风雨尽收归。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 天威径",
        "author": "崔致远",
        "content": "凿断龙门犹劳身，擘分华岳徒称神。\n如何劈开海山道，坐令八国争来宾。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 岝口径",
        "author": "崔致远",
        "content": "济物能回造化心，驱山偃海立功深。\n安南真得安南界，从此蛮兵不敢侵。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 收城碑",
        "author": "崔致远",
        "content": "功业已标征北赋，威名初建镇南碑。\n终知不朽齐铜柱，况是儒宗缀色丝。\n（原注：碑，今度支裴仆射撰词。\n）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 执金吾",
        "author": "崔致远",
        "content": "一阵风雷定八蛮，来趋云陛悦天颜。\n王孙仕宦多荣贵，心为匡君不蹔闲。\n。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 天平",
        "author": "崔致远",
        "content": "海岱烟尘匝郓城，遥挥一剑落搀抢。\n征旗不动降旗尽，永使天平地亦平。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 钓鱼亭",
        "author": "崔致远",
        "content": "锦筵花下飞鸎鹉，罗袖风前唱《鹧鸪》。\n占得仙家诗酒兴，闲吟烟月忆蓬壶。\n（原注：伏覩相公《在郓州诗》：云：「酒满金舡花满枝，双娥齐唱《鹧鸪词》。\n」又《钓鱼亭诗》云：「水急鱼对钓，风吹柳易低。\n」）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 相印",
        "author": "崔致远",
        "content": "早说休征应佩刀，台星光接将星高。\n欲迎霖雨归龙阙，看灭妖氛展豹韬。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 西川",
        "author": "崔致远",
        "content": "远持龙斾活龟城，威慑蒙王永罢兵。\n应笑栾巴噀杯酒，雨师风伯自归行。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 平蛮",
        "author": "崔致远",
        "content": "卭峡关东蛮尘绝，平夷镇扼蛮地裂。\n又筑罗城变锦城，蛮兵永灭功不灭。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 筑城",
        "author": "崔致远",
        "content": "一心能感众心齐，铁瓮高吞剑阁低。\n多上散花楼上望，江山供尽好诗题。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 荆南",
        "author": "崔致远",
        "content": "虎吼龙骧出峡来，福星才照阵云开。\n遥思屈宋忠魂在，应向风前奠前一杯。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 漕运",
        "author": "崔致远",
        "content": "济川已展为舟业，煮海终成富国功。\n能与吾君缓宵旰，为资心计四方通。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 浙西",
        "author": "崔致远",
        "content": "九江贼胆望风摧，万户愁眉向日开。\n楚舞吴歌一何乐，相逢相贺相公来。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 降寇",
        "author": "崔致远",
        "content": "唯将德化欲销兵，长笑成长平恣意坑。\n更想太丘行小惠，何如言下济羣生。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 淮南",
        "author": "崔致远",
        "content": "八郡荣超陶太尉，三边静掩霍嫖姚。\n玉皇终日留金鼎，应待淮王手自调。\n（原注：剑南、荆南、淮南，乃天下名镇，相公累移节制。\n西戎、南蛮、东鄙贼起，相公皆自讨除。\n）。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 朝上清",
        "author": "崔致远",
        "content": "齐心不倦自朝真，岂为修仙欲济人。\n天上香风吹楚泽，江南江北镇成春。",
        "dynasty": "唐",
        "collection_info": null
    },
    {
        "title": "七言记德诗三十首谨献司徒相公 陈情",
        "author": "崔致远",
        "content": "俗眼难窥冰雪姿，终朝共咏小山词。\n此身依托同鷄犬，他日昇天莫弃遗。\n（按以上三十首诗见《桂苑笔耕集》第十七卷，前有《献诗启》，畧谓：「如某者，迹自外方，艺唯下品。\n虽儒宫慕善，每尝窥颜冉之墙，而笔阵争雄，未得摩曹刘之垒。\n但以幸游乐国，获覩仁风，久贮恳诚，冀伸歌咏，辄献纪德绝句诗三十首，谨封如别。\n」）。",
        "dynasty": "唐",
        "collection_info": null
    },
    {
        "title": "陈情上太尉",
        "author": "崔致远",
        "content": "海内谁怜海外人，问津何处是通津。\n本求食禄非求利，只为荣亲不为身。\n客路离愁江上雨，故园归梦日边春。\n济川幸遇恩波广，愿濯凡缨十载尘。",
        "dynasty": "唐",
        "collection_info": null
    },
    {
        "title": "奉和座主尚书避难过维阳宠示绝句三首（「阳」，疑当作「扬」。） 一",
        "author": "崔致远",
        "content": "年年荆棘侵儒苑，处处烟尘满战场。\n岂料今朝觐宣父，豁开凡眼睹文章。",
        "dynasty": "唐",
        "collection_info": null
    },
    {
        "title": "奉和座主尚书避难过维阳宠示绝句三首（「阳」，疑当作「扬」。） 二",
        "author": "崔致远",
        "content": "乱时无事不悲伤，鸾鳯惊飞出帝乡。\n应念浴沂诸弟子，每逢春色耿离肠。",
        "dynasty": "唐",
        "collection_info": null
    },
    {
        "title": "奉和座主尚书避难过维阳宠示绝句三首（「阳」，疑当作「扬」。） 三",
        "author": "崔致远",
        "content": "济川终望拯湮沉，喜捧清词渲俗襟。\n唯根吟归沧海去，泣珠何计报恩深。",
        "dynasty": "唐",
        "collection_info": null
    },
    {
        "title": "归燕吟献太尉",
        "author": "崔致远",
        "content": "秋去春来能守信，暖风凉雨饱相谙。\n再依大厦虽知许，久污雕梁却自惭。\n深避鹰鹯投海岛，羡他鸳鹭戏江潭。\n只将名品齐黄雀，独让衔环意未甘。",
        "dynasty": "唐",
        "collection_info": null
    },
    {
        "title": "酬杨赡秀才送别",
        "author": "崔致远",
        "content": "海槎虽定隔年回，衣锦还乡愧不才。\n暂别芜城当叶落，远寻蓬岛趂花开。\n谷鸎遥想高飞去，（原注：时杨生有随计〖高丽本计作行〗之计。\n）辽豕宁惭再献来。\n好把壮心谋后会，广陵风月待衔杯。",
        "dynasty": "唐",
        "collection_info": null
    },
    {
        "title": "行次山阳续家太尉寄赐衣段令充归觐续寿信物谨以诗谢",
        "author": "崔致远",
        "content": "自古虽夸昼锦行，长卿翁子占虚名。\n既传国信兼家信，不独家荣国亦荣。\n万里始成归去计，一心先算却来程。\n望中遥想深恩处，三朵仙山目畔横。\n。",
        "dynasty": "唐",
        "collection_info": null
    },
    {
        "title": "留别女道士",
        "author": "崔致远",
        "content": "每恨尘中厄宦涂，数年深喜识麻姑。",
        "dynasty": "唐",
        "collection_info": null
    },
    {
        "title": "酬进士杨赡送别",
        "author": "崔致远",
        "content": "海山遥望晓烟浓，百幅帆张万里风。\n悲莫悲兮儿女事，不须怊怅别离中。",
        "dynasty": "唐",
        "collection_info": null
    },
    {
        "title": "楚州张尚书水郭相迎因以诗谢",
        "author": "崔致远",
        "content": "楚天萧瑟碧云秋，旟隼高飞访叶舟。\n万里乘槎从此去，预愁魂断谢公楼。",
        "dynasty": "唐",
        "collection_info": null
    },
    {
        "title": "酬吴峦秀才惜别二绝句 一",
        "author": "崔致远",
        "content": "荣禄危时未及亲，莫嗟歧路蹔劳身。\n今朝远别无他语，一片心须不愧人。",
        "dynasty": "唐",
        "collection_info": null
    },
    {
        "title": "酬吴峦秀才惜别二绝句 二",
        "author": "崔致远",
        "content": "残日塞鸿高的的，暮烟汀树远依依。\n此时回首情何限，天际孤帆窣浪飞。",
        "dynasty": "唐",
        "collection_info": null
    },
    {
        "title": "石峰（原注：中和甲辰年冬十月，奉使东泛，泊舟于大珠山下。凡所入目，命为篇名，啸月吟风，贮成十首寄高员外。）",
        "author": "崔致远",
        "content": "巉嵒绝顶欲摩天，海日初开一朶莲。\n势削不容凡树木，格高唯惹好云烟。\n点苏寒影粧新雪，戞玉清音喷细泉。\n静想蓬莱只如此，应当月夜会羣仙。",
        "dynasty": "唐",
        "collection_info": null
    },
    {
        "title": "潮浪",
        "author": "崔致远",
        "content": "骤雪翻霜千万重，往来弦望蹑前踪。\n见君终更能怀信，惭我趋时尽放慵。\n石壁战声飞霹雳，云峰倒影撼芙蓉。\n因思宗悫长风语，壮气横生忆卧龙。\n。",
        "dynasty": "唐",
        "collection_info": null
    },
    {
        "title": "沙汀",
        "author": "崔致远",
        "content": "远看还似雪花飞，弱质由来不自持。\n聚散只凭潮浪簸，高低况被海风吹。\n烟笼静练入行绝，日射凝霜鹤步迟。\n别恨满怀吟到夜，那堪又值月圆时。",
        "dynasty": "唐",
        "collection_info": null
    },
    {
        "title": "野烧",
        "author": "崔致远",
        "content": "望中旌斾忽缤纷，疑是横行出塞军。\n猛焰燎空欺落日，狂烟遮野截归云。\n莫嫌牛马皆妨牧，须喜狐狸尽丧羣。\n只恐风驱上山去，虚教玉石一时焚。",
        "dynasty": "唐",
        "collection_info": null
    },
    {
        "title": "杜鹃",
        "author": "崔致远",
        "content": "石罅根危叶易干，风霜偏觉见摧残。\n已饶野菊夸秋艷，应羡岩松保岁寒。\n可惜含芳临碧海，谁能移植到朱栏。\n与凡草木还殊品，只恐樵夫一例看。",
        "dynasty": "唐",
        "collection_info": null
    },
    {
        "title": "海鸥",
        "author": "崔致远",
        "content": "慢随花浪飘飘然，轻摆毛衣真水仙。\n出没自由尘外境，往来□□洞中天。\n稻粱滋味好不识，风月性灵深可怜。\n想得漆园蝴蝶梦，只应如我对君眠。",
        "dynasty": "唐",
        "collection_info": null
    },
    {
        "title": "山顶危石",
        "author": "崔致远",
        "content": "万古天成胜琢磨，高高顶上立青螺。\n永无飞溜侵凌得，唯有闲云拨触多。\n峻影每先迎海日，危形长恐坠潮波。\n纵饶蕴玉谁回顾，举世谋身笑卞和。",
        "dynasty": "唐",
        "collection_info": null
    },
    {
        "title": "石上矮松",
        "author": "崔致远",
        "content": "不材终得老烟霞，涧底何如在海涯。\n日引暮阴齐岛树，风敲夜子落潮沙。\n自能盘石根长固，岂恨凌云路尚赊。\n莫讶低颜无所愧，栋樑堪入晏婴家。",
        "dynasty": "唐",
        "collection_info": null
    },
    {
        "title": "红叶树",
        "author": "崔致远",
        "content": "白云岩畔立仙姝，一簇烟萝倚画图。\n丽色也知于世有，闲情长得似君无。\n宿粧含露疑垂泣，醉态迎风欲待扶。\n吟对寒林却惆怅，山中犹自辨荣枯。",
        "dynasty": "唐",
        "collection_info": null
    },
    {
        "title": "石上流泉",
        "author": "崔致远",
        "content": "琴曲虽夸妙手弹，远轮云底响珊珊。\n静无纤垢侵金镜，时有轻飔触玉盘。\n呜咽张良言未用，潺湲孙楚枕应寒。\n寻思堪惜清冷色，流入沧溟便一般。",
        "dynasty": "唐",
        "collection_info": null
    },
    {
        "title": "和友人除夜见寄",
        "author": "崔致远",
        "content": "与君相见且歌吟，莫恨流年挫壮心。\n幸得东风已迎路，好花时节到鷄林。",
        "dynasty": "唐",
        "collection_info": null
    },
    {
        "title": "东风",
        "author": "崔致远",
        "content": "知尔新从海外来，晓窗吟坐思难裁。\n堪怜时復撼书幌，似报故园花欲开。",
        "dynasty": "唐",
        "collection_info": null
    },
    {
        "title": "海边春望",
        "author": "崔致远",
        "content": "鸥鹭分飞高復低，远汀幽草欲萋萋。\n此时千里万里意，目极暮云翻自迷。",
        "dynasty": "唐",
        "collection_info": null
    },
    {
        "title": "春晓闲望",
        "author": "崔致远",
        "content": "山面懒云风恼散，岸头顽雪日欺销。\n独吟光景情何限，犹赖沙鸥伴寂寥。\n。",
        "dynasty": "唐",
        "collection_info": null
    },
    {
        "title": "海边闲步",
        "author": "崔致远",
        "content": "潮波静退步登沙，落日山头簇暮霞。\n春色不应长恼我，看看即醉故园花。",
        "dynasty": "唐",
        "collection_info": null
    },
    {
        "title": "将归海东巉山春望",
        "author": "崔致远",
        "content": "目极烟波浩渺间，晓乌飞处认乡关。\n旅愁从此休凋鬓，行色偏能助破颜。\n浪蹙沙头花扑岸，云粧石顶叶笼山。\n寄言来往鸱夷子，谁把千金解买闲。",
        "dynasty": "唐",
        "collection_info": null
    },
    {
        "title": "和金员外赠巉山清上人",
        "author": "崔致远",
        "content": "海畔云庵倚碧螺，远离尘日称僧家。\n劝君休问芭蕉喻，看取春风撼浪花。",
        "dynasty": "唐",
        "collection_info": null
    },
    {
        "title": "题海门兰若柳",
        "author": "崔致远",
        "content": "广陵城畔别蛾眉，岂料相逢在海涯。\n只恐观音菩萨惜，临行不敢折纤枝。\n（〖1〗以上三十首诗见《桂苑笔耕集》第二十卷。\n〖2〗按南京图书馆藏有高丽活字印本《桂苑笔耕集》二十卷，前有高丽人洪奭周、徐有榘二序。\n特节录徐有榘序中有涉崔致远行事者如次，其文曰：「《桂苑笔耕集》二十卷，新罗孤云崔公在唐淮南幙府时公私应酬之作，而东还之后，手编表进于朝者也。\n公名致远，字海夫，孤云其号也。\n湖南之沃沟〖新罗地名〗人。\n幼颖慧絶伦，年十二，从商舶入中原。\n十八举进士第。\n久之，调溧水县尉，任满而罢。\n时值黄巢之乱，诸道得营都统高骈开府淮南，辟公为都统巡官，凡表状文告，皆出公手。\n其《讨黄巢檄》，天下传诵。\n奏除殿中侍御史，赐绯鱼袋。\n后四年，充国信使东归，事宪康王、定康王为翰林学士、兵部侍郎，出为武城太守。\n真圣时，契家入江阳郡伽倻山以终焉。\n葬在湖西之鸿山。\n……」）。",
        "dynasty": "唐",
        "collection_info": null
    },
    {
        "title": "逢汉使入蕃略题四韵",
        "author": "慧超",
        "content": "君恨西蕃远，余嗟东路长。\n道荒宏雪岭，险涧贼途倡。\n鸟飞惊峭嶷，人去□偏樑。\n平生不扪泪，今日洒千行。",
        "dynasty": "唐",
        "collection_info": null
    },
    {
        "title": "冬日在吐火罗逢雪述怀",
        "author": "慧超",
        "content": "冷雪牵冰合，寒风擘地烈。\n巨海冻漫坛，江河凌崖囓。\n龙门绝瀑布。\n井口盘蛇结。\n伴火上𮌑（垓）歌，焉能度播蜜。\n（上诗见《大藏经》二○八九号《游方记抄》中所载新罗僧慧超作《往五天竺国传》，畧谓：「又从吐火罗国东行七日，至胡蜜王住城，当来于吐火罗国。\n逢汉使入蕃，略题四韵，取辞五言〖诗不重录〗。\n冬日在吐火罗逢雪述怀，五言〖诗不重录〗。\n此胡蜜王兵马少弱，不能自护，见属大𥦽所管。\n」云云。\n又曰：「过播蜜川，即至葱岭镇。\n」「开元十五年十一月上旬至安西。\n于时节度大使赵君……」云云。\n读此则两诗之作年可知矣。\n）。",
        "dynasty": "唐",
        "collection_info": null
    },
    {
        "title": "后记",
        "author": "孙望",
        "content": "右《全唐诗补逸》二十卷。\n是稿初印于丙子岁（一九三六年），当时收诗止二百七十有奇，暂分七卷，名曰《全唐诗补逸初稿》。\n称《初稿》者，盖欲赓扬裒集，期毕功釐定于他日也。\n其明年而芦沟变起，举家流徙，奔走万里，藏书既失，旧业尽废，宁居之不遑，奚论撰辑。\n荏苒八载，抗战胜利，始得復返金陵。\n顾政敝民穷，生事维艰，丁彼衰世，徒知腾议于私室，已无心于学问矣。\n及己丑岁（一九四九年）而雄旆南指，落叶东飘，日出曜景，积瘴烟销，庆尧宇之得苏，见山河之重缔，薄海同欢，余宁独异？\n自来南师，将三十年矣，生计丰足，心神怡畅，得党政之关怀，承师友之相勉，于教学之余，復得游心翰府，继事蒐聚，虽四凶逞虐之日，犹未尝或辍。\n积之既久，渐成卷帙，略加编次，合之旧稿，得诗近八百篇，离为二十卷，仍其名曰《全唐诗补逸》。\n自维头白齿脱，精力有竭，而唐诗散佚，远不止外，倘假我以年，其增辑续补，愿待来日，则兹编虽称《全唐诗补逸》，仍以初稿目之可耳。\n惟昔丙子旧稿，收韦庄《秦妇吟》一首，又曾录《云谣集杂曲子》三十首及无名氏词等为一卷，今王重民氏《敦惶曲子词集》及《补全唐诗》既悉数絬刊矣，故从删。\n又《全唐诗》以日人朝衡及新罗公主金真德等杂于唐诗人之列，兹编则集日人及新罗人之与唐土人士有交往酬唱者，各自成卷，标以「友邦」之目，附于编末，意欲存当时文化交流之迹云尔。\n此则有异于《全唐诗》体制者。\n值兹付印之际，畧记前后过程如此。\n戊午岁（一九七八年）秋，孙望记于南京师范学院。",
        "dynasty": "唐",
        "collection_info": null
    },
    {
        "title": "前言",
        "author": "童养年",
        "content": "唐诗体制繁复。\n前承乐府、古风，后启律诗、杂言，抒情、说理、敍事、写景，蔚为大观。\n上自达官，下至隐逸，文士笔述，民间口传，遍地开花，丰富多彩。\n它在中国诗坛上，也在世界诗歌史上，都占有并将永久占有极其重要的地位。\n唐、宋、元至明中叶以前，唐诗选本多，而全集少。\n明中期以后，渐有人重视唐诗全集的编刻，便断代分期出书，流传极少。\n如隆庆时吴管等《唐诗纪》，只成初唐、盛唐。\n至清康熙四十五、六年间，纔开始根据胡震亨《唐音统籤》及钱谦益、季振宜连接编辑的《全唐诗集》（只有稿本。\n初稿为不同版本的诗集拼成，有抄有刻，我曾写出目录，留备参考。\n该稿现在台湾。\n清内府旧藏是重抄稿本。\n）综合改编成为现时仍在通行的《全唐诗》。\n《全唐诗》共九百卷，收诗五万余首。\n因时时急于求成，存在不少缺点错误。\n近代有不昳，如刘师培、李嘉言等提出勘误和改编的意见，偶然也提到尚有可补之诗。\n日本河世宁能早在我国韩隆时期进行《全唐诗》的辑逸工作，虽然所辑有限，又多属摘句，最后附李峤几首诗的校异，也还是值得欢迎的。\n近半个世纪中，有罗振玉、王重民，包括最近舒学等，单从敦惶遗书中先后辑出唐人遗诗共约一百八十首。\n只限于文士的雅言诗，而未收民间的口语诗，终令人对唐诗有不全之感。\n我在较长时期，对全汉至隋诗、全唐诗，都留心辑补，随见随钞，各有积稿。\n现中华书局以《全唐诗》先行再版，广征补遗。\n最近一年多，我根据原辑加工，仅就手边可利用的书，加以钞补，五百五十余人，诗一千余首，摘句（一联一韵作为一句）二百三十以上，词三十一首，编为二十一卷。\n现时的工作以补为主，但也以补带校。\n如不事先反复细校，则又不知缺在何处。\n多卷集的大家、名家，比较难补，而零句比全诗更难补。\n古今学者中，虽对某一家某一集，进行过专门的研究，而竟不知何者可补，或虽补而反误。\n明、清刻本中，误补者更多一些。\n如《四部丛刊》影印明刊本《张籍集》，极为错乱，有《台城》及其他十题，共十七首，实为刘禹锡诗，《杨柳送客》等四首，为李益诗，竟大量收入。\n席刻《唐诗百名家集》中，《马戴集》比《全唐诗》多出《早秋宿崔业居处》以下九首，皆为秦系诗，又席刻百家有《于邺集》，江标五十家小集有《于武陵集》。\n《唐诗纪事》及《全唐诗》都分作二家，据《唐才子传》，武陵为邺之字，实为一人。\n也有些诗。\n见于两家以上，不能肯定为某一人诗者，保留诗题，文字出入较大者并存。\n有此诗虽有疑问，如王维乐府诗等，也作为附录保存，留待后来学者参攷。\n以上这些情况，都在诗前、诗后或诗人小传中，加以说明。\n体例问题：现在略依原书凡例，如已有传的，就不再录，没有传而可以查到的，就畧补小传。\n如暂时查不出，就参照原书前后人次，订其时代。\n否则统依姓名笔划，集中放在「无世次」一卷之中。\n本辑稿每诗后面，都注明出处。\n所附小传及诗解等，大都引用原文，形式近于《宋诗纪事》。\n原书补遗、歌谣、神仙等诗，也是如此。\n不过有详、有略、也有遗漏，又多数不注出处。\n这对以后校勘或改编《全唐诗》，有一定困难。\n本辑稿破除以往惯例，不论帝王将相、朝野人士、妇女、僧道，都按时代先后排刊。\n缺姓名而有时代，或有关人物可寻，也依照上例列入。\n本辑稿略依《唐诗品彙》及《诗薮》、《唐音癸籤》所论，暂分为初、盛、中、晚。\n五代十国补诗较多，（李调元《全五代诗》晚全唐诗于，缺漏还很多。\n）题作《全唐五代诗续补遗》，也是可以的。\n胡震亨对胡应麟的论述，比较佩服。\n但初、盛、中、晚，具体细分，又不尽相同。\n如应麟以李适、孙逖为盛唐，震亨改为初唐；应麟以包融为初唐，刘方平为中唐，震亨都改为盛唐；应麟以元载、苏涣为盛唐，震亨改为中唐；应麟以魏謩、孙元宴为中唐，震亨又改为晚唐；应麟以杜荀鹤、沈彬、陈陶、黄滔特为晚唐，震亨改为闰唐（即五代十国）。\n而初、盛、中、晚之中，又各有先后，至于五代十国诗在《全唐诗》中混而不分，现也略依《全五代诗》并参照《五代史》、《十国春秋》加以区分。\n本稿是继《全唐诗》原有补遗辑补的，故称《续补遗》。\n笔者限于时间和水平，目前只能勉成此初稿，难免有误有漏，至于修改补充，更准确地加以排比，则有待今后进一步的努力。\n童养年于安徽大学一九八○年四月。",
        "dynasty": "唐",
        "collection_info": null
    },
    {
        "title": "为秦王制诗",
        "author": "李渊",
        "content": "（初太宗为秦王，高祖制诗云云。\n帝于宫西造宅初成，高祖送玉玺以至帝所，缙绅先生相谓曰：「诗及玉玺。\n盖奉国之祥瑞者欤。\n」○今按：《全唐诗凡例》引胡震亨谓唐初无五星联聚之事，疑其僞託。\n曾见陜西鄠县有大业三年郑州刺史李渊为子世民祈疾疏石刻拓本，孙星衍《访碑录》亦收载。\n）圣德合天地，五宿连珠见。\n和风拂世民，上下同欢宴。\n（《册府元龟》二一《帝王部·征应》）。",
        "dynasty": "唐",
        "collection_info": null
    },
    {
        "title": "题龟峯山（在麻城县）",
        "author": "李世民",
        "content": "干坤造化有神功，胜地安然气象雄。\n马蹟印开苍石上，龟头横插白云中。\n山高每有神仙过，寺号能仁天子封。\n试剑石边风拂拂，虎跑泉内水溶溶。\n龙吟南岭崎山雨，虎啸东林什子风。\n舍利塔中遗释子，观音崖上礼慈容。\n天开云现瑠璃碧，日落霞明玛瑙红。\n岩畔芊芊罗汉草，领头郁郁大夫松。\n望龟亭内迎仙客，喷雪崖前活水通。\n万里黎民皆润泽，一堂贤圣总虚空。\n游山宰相书名字，采药仙人留迹踪。\n任是丹青描不就，恍疑身世九霄宫。\n（《弘治黄州府志》七《艺文》）。",
        "dynasty": "唐",
        "collection_info": null
    },
    {
        "title": "游石淙诗（幷序）",
        "author": "武曌",
        "content": "若夫圆峤方壶，涉沧波而靡际；金台玉阙，陟玄圃而无阶。\n惟闻《山海》之经，空览《神仙》之记。\n爰有石淙者，即平乐涧也。\n尔其近接嵩领，俯届箕峯，瞻少室兮若莲，睇颍川兮如带。\n既而蹑崎岖之山径，荫蒙密之藤萝，汹涌洪湍，落虚潭而送响；高低翠壁，列幽涧而开筵。\n密叶舒帷，屏氛而荡燠；疏松引吹，清麦候以含凉。\n就林薮而王心神，对烟霞具而涤尘累。\n森沈丘壑，即是桃源；淼漫平流，还浮竹箭。\n[纫]（网）薜荔而成帐，耸莲石而如楼。\n洞口全开，溜千年之芳髓，山腰半坼，吐十里之香粳。\n无烦昆阆之游，自然形势之所。\n当使人题綵翰，各写琼篇，庶无滞于幽栖，冀不孤于泉石。\n各题四韵，咸赋七言。\n（《古今图书集成·山川典》六○《嵩山部》○今按：此诗在《全唐诗》一般有诗序者，大都全录，此系遗漏。\n现特补序，诗不重录。\n又《图书集成》推崇卷，作嵩山石淙侍宴应制者，有宋之问、沈佺期、苏味道、李峤诸人。\n）（据《金石萃编》卷六十三校改。\n）。",
        "dynasty": "唐",
        "collection_info": null
    },
    {
        "title": "",
        "author": "许敬宗",
        "content": "。",
        "dynasty": "唐",
        "collection_info": null
    },
    {
        "title": "辽左雪中登楼",
        "author": "许敬宗",
        "content": "岁杪崇朝雪，天涯绝塞城。\n冻云连海色，枯木助风声。\n怀古情无已，登楼赋未成。\n梅花南国思，笛裏暮愁生。\n（《古今图书集成·职方典》一七四《奉天府部》）。",
        "dynasty": "唐",
        "collection_info": null
    },
    {
        "title": "白龟城",
        "author": "左匡政",
        "content": "城堞千寻险，池隍十里余。\n楼台侵汉宇，鼓角动郊墟。\n罴虎三军拥，壶浆万户舒。\n急须修表进，天意欲何如？\n（《嘉庆泾县志》三十二《词赋》）。",
        "dynasty": "唐",
        "collection_info": null
    },
    {
        "title": "留题云门（一作「秦望山」）",
        "author": "萧翼",
        "content": "绝顶高峯（一作「山」）路不分。\n岚烟（一作「烟岚」）长锁绿苔纹。\n弥猴推落临（一作「悬」）崖石。\n打破（一作「落」）下方遮日云。\n（《万首唐人绝句》十一、《古今图书集成·山川典》一○五《秦望山部》）（北宋孔延之编《会稽掇献总集》卷六已收此诗。\n）。",
        "dynasty": "唐",
        "collection_info": null
    },
    {
        "title": "题雷威琴",
        "author": "欧阳询",
        "content": "合雅大乐，成文正音。\n徽絃一泛，山水俱深。\n（《西溪丛语》上）（《西溪丛语》云：「长兄伯声云：昔至渑邑，获一古琴，中题云〖略〗。\n雷威断，欧阳询书，陜郊处士魏野家藏。\n」同书復录雷威大历三年题字，知欧、雷并非同时之人。\n此诗如为欧作，则诗题误。\n颇疑「欧阳询书」云云，仅指其字体为欧书，而非必欧本人之作。\n）。",
        "dynasty": "唐",
        "collection_info": null
    },
    {
        "title": "过杨玄感墓",
        "author": "李百药",
        "content": "（《唐书》曰：天后西幸京师，路经杨玄感墓，上诵李百药《过玄感墓诗》云云，叹曰：「百药唯解缀文，不识大义。\n」○今按：两《唐书·则天纪》、《百药传》均不载。\n）剑有万人敌，文为一代英。\n除昏志不遂，僭乱道难平。\n（《太平御览》五五八《礼仪部》。\n）。",
        "dynasty": "唐",
        "collection_info": null
    },
    {
        "title": "落成会咏二首（前一首《全唐诗》已收）",
        "author": "陈元光",
        "content": "云霄开岳镇，日月列衙瞻。\n胜日当佳庆，清风去积炎。\n山畚遥猎虎，海舶近通盐。\n龙泽覃江浦，螭坳耀斗蟾。\n文床堆玉笏，武座肃金签。\n奇计绳陈美，明诚学孔兼。\n忠勤非一日，箴训要三拈。\n千古清泉水，居官显孝廉。",
        "dynasty": "唐",
        "collection_info": null
    },
    {
        "title": "半径寻真",
        "author": "陈元光",
        "content": "半径寻仙蹟，危峯望帝州。\n千山红日媚，万壑白云浮。\n坐石花容笑，穿林鸟语愁。\n招呼玄鹤下，捻捋紫芝柔。\n铸鼎龙归洞，惊旗虎负丘。\n高栖谋未遂，胜景至须留。\n岩谷连声应，漳湖合派流。\n飘然歌一曲，缥缈在瀛州。\n（以上《康熙漳浦县志》十八《艺文》下）。",
        "dynasty": "唐",
        "collection_info": null
    },
    {
        "title": "照镜见白髪（联句）",
        "author": "张九龄",
        "content": "宿昔青云志，蹉跎白髪年。\n谁知明镜裏，形影自相怜。\n（《万首唐人绝句》补本一。\n又见《四部丛刊》影明本《张九龄集》）。",
        "dynasty": "唐",
        "collection_info": null
    },
    {
        "title": "谢公楼",
        "author": "张九龄",
        "content": "谢公楼上好醇酒，三百青蚨买一斗。\n红泥乍擘绿蚁浮，玉盌纔倾黄蜜剖。\n（《永乐大典》七八九一「楼」字韵）。",
        "dynasty": "唐",
        "collection_info": null
    },
    {
        "title": "幸未央宫应制（补后四句）",
        "author": "宋之问",
        "content": "登高省时物，怀古发宸聪。\n钟连长乐处，台识未央中。\n（《文苑英华辨证》六《脱文》）（《文苑英华辨证》据宋之问集补此四句，原诗指《全唐诗》卷五三已收之《奉和幸长安故城未央宫应制》。\n诗云：「汉王未息战，萧相乃营宫。\n壮丽一朝尽，威灵千载空。\n皇明怅前迹，置酒宴羣公。\n寒轻綵仗外，春发幔城中。\n乐思回斜日，歌词继《大风》。\n今朝天子贵，不假叔孙通。\n」《文苑英华辨证》谓「春发幔城中」，集作「春发幔城东」，「《文苑》以『东』作『中』，遂脱四句。\n」四句应于「乐思」二句之前。\n）。",
        "dynasty": "唐",
        "collection_info": null
    },
    {
        "title": "题雷琴（二首） 一",
        "author": "宋之问",
        "content": "山虚水深，万籁萧萧。\n古无人踪，惟石嶕峣。",
        "dynasty": "唐",
        "collection_info": null
    },
    {
        "title": "题雷琴（二首） 二",
        "author": "宋之问",
        "content": "洛水多清泚，崧高有白云。\n圣朝容隐逸，时得咏南薫。\n（《古今图书集成》）（宋姚宽《西溪丛语》卷上云：「长兄伯声云：洛中董氏蓄雷琴一张，中题云〖引前四言诗，略〗。\n状其声也。\n其外漆下隐有朱书云〖引后五言诗，略〗。\n此诗见《宋之问集》。\n」据此，应仅后首为宋之问作。\n又此为后人取宋诗题雷琴此拟题为《题雷琴》，误。\n雷琴因雷威所制而得名，雷威为大历间人，宋之问不及见。\n）。",
        "dynasty": "唐",
        "collection_info": null
    },
    {
        "title": "钱",
        "author": "李峤",
        "content": "九府五铢世上珍，鲁襃曾咏道通神。\n劝君觅得须知足，虽解荣人也辱人。\n（《古今图书集成·食货典》三五八《钱钞部》）。",
        "dynasty": "唐",
        "collection_info": null
    },
    {
        "title": "玄武山圣水宴（幷序）",
        "author": "王勃",
        "content": "玄武山有圣泉焉，浸淫历数百千年，（「历」字据阳熙晋《骆临海集笺注》卷九补。\n陈熙晋云：「此序各本皆不载，今从《全唐文》录出。\n」「子安在梓州所作诗文尚多，恐非骆文。\n」）垂岩沁涌，接磴分流，下瞰长江，沙堤石岸，咸古人遗迹也。\n兹乃青苹绿芰，紫苔苍藓，遂使江湖思远，寤寐寄託。\n既而崇峦左峙，石壑（一作「壁」）前萦，丹崿万寻，碧潭千顷，松风唱响，竹露薫空。\n潇潇乎人间之难遇也，方欲以林壑为天属，琴罇为日用。\n嗟乎！古今同逝（一作「代谢」。\n）方深川上之悲；少长偕游，且尽山阴之乐。\n盍题芳什，共写高情。\n诗得泉字。\n诗曰。\n（《古今图书集成·坤舆典》三六《泉部》）（今按：《全唐诗》五六题作《圣泉宴》，有诗无序，故补序，诗不重录。\n）。",
        "dynasty": "唐",
        "collection_info": null
    },
    {
        "title": "陇西行（十首） 一",
        "author": "王勃",
        "content": "陇西多名家，子弟復豪华。\n千金买骏马，蹀躞长安斜。",
        "dynasty": "唐",
        "collection_info": null
    },
    {
        "title": "陇西行（十首） 二",
        "author": "王勃",
        "content": "雕弓侍羽林，宝剑照期门。\n南来射猛虎，西去猎平原。",
        "dynasty": "唐",
        "collection_info": null
    },
    {
        "title": "陇西行（十首） 三",
        "author": "王勃",
        "content": "既夕罢朝参，薄暮入终南。\n田间遭骂詈，低语示乘骖。",
        "dynasty": "唐",
        "collection_info": null
    },
    {
        "title": "陇西行（十首） 四",
        "author": "王勃",
        "content": "入被銮舆宠，出视辕门勇。\n无劳豪吏猜，常侍当无恐。",
        "dynasty": "唐",
        "collection_info": null
    },
    {
        "title": "陇西行（十首） 五",
        "author": "王勃",
        "content": "充国出上邽，李广出天水。\n门第倚崆峒，家世垂金紫。",
        "dynasty": "唐",
        "collection_info": null
    },
    {
        "title": "陇西行（十首） 六",
        "author": "王勃",
        "content": "麟阁图良将，六郡名居上。\n天子重开边，龙云垒相向。",
        "dynasty": "唐",
        "collection_info": null
    },
    {
        "title": "陇西行（十首） 七",
        "author": "王勃",
        "content": "烽火照临洮，榆塞马萧萧。\n先锋秦子弟，大将霍嫖姚。",
        "dynasty": "唐",
        "collection_info": null
    },
    {
        "title": "陇西行（十首） 八",
        "author": "王勃",
        "content": "开壁左贤败，夹战楼兰溃。\n献捷上明光，扬鞭歌《入塞》。",
        "dynasty": "唐",
        "collection_info": null
    },
    {
        "title": "陇西行（十首） 九",
        "author": "王勃",
        "content": "更欲奏屯田，不必勒燕然。\n古人薄军旅，千载谨边关。",
        "dynasty": "唐",
        "collection_info": null
    },
    {
        "title": "陇西行（十首） 十",
        "author": "王勃",
        "content": "少妇经年别，开帘知礼客。\n门户尔能持，归来笑投策。\n（以上同上五六五《巩昌府部》，又干隆《直隶秦州新志》十一《艺文》于此《诗》）（干隆《秦州新志》及干隆《狄道州志》十三收外诗，连作一首。\n前书每二十字为一行，或因此而析为十首。）",
        "dynasty": "唐",
        "collection_info": null
    },
    {
        "title": "自乡[还]（远）虢",
        "author": "王勃",
        "content": "（王福畤之子，勔、勮、勃皆有才名，故杜易简称为三珠树。\n其后助、劼、劝，又皆以文显。\n勃于兄弟之间极友爱，《自乡[还]〖还〗虢》诗云云。\n观此语意，岂兄弟有不相能者耶？\n及观《诫功劲云》：「欲不可纵，争不可常，勿轻小忿，将成大殃。\n」此二人者，似非处于礼义之域者。\n「《棠棣》废」之语，疑为此二人设也。\n）人生忽如客，骨肉知何常。\n愿及百年内，花萼常相将。\n无使《棠棣》废，取譬人无良。\n（《韵语阳秋》十）（据影宋本《韵语阳秋》校改。\n）。",
        "dynasty": "唐",
        "collection_info": null
    },
    {
        "title": "述怀拟古诗",
        "author": "王勃",
        "content": "仆生二十祀，有志十数年。\n下策图富贵，上策怀神仙。\n（《韵语阳秋》十二）。",
        "dynasty": "唐",
        "collection_info": null
    },
    {
        "title": "示知己（句）",
        "author": "王勃",
        "content": "客书同十奏，臣剑已三奔。\n（同上。\n）。",
        "dynasty": "唐",
        "collection_info": null
    },
    {
        "title": "春日代情人",
        "author": "董思恭",
        "content": "昔日管絃调，将人舞细腰。\n悬知今日恨，谁分昔时娇。\n弃妾频登陇，从军几度辽？\n可怜香草夜，空见落花朝。\n泪滴珠难尽，容残玉易销。\n偿随明月去，（「偿」，赵遂之云当作「傥」。\n）莫道梦魂遥。\n（《永乐大典》三○○五人字韵引《玉台后咏》）。",
        "dynasty": "唐",
        "collection_info": null
    },
    {
        "title": "座右铭（《陈伯玉集》未收）",
        "author": "陈子昂",
        "content": "事父尽孝敬，事君端忠贞。\n兄弟敦和睦，朋友笃信诚。\n从官重公慎，立身贵廉明。\n待士慕谦让，莅民尚宽平。\n理讼惟正直，察狱必审情。\n谤议不足怨，宠辱讵须惊？\n处[满]（蒲）常惮溢，居高本虑倾。\n诗、礼固可学，郑、卫不足听。\n幸能修实操，何俟钧虚声？\n白珪玷可灭，黄金诺不轻。\n秦穆饮盗马，楚客报绝缨。\n言行既无择，存殁自扬名。\n（《文苑英华》七九○《铭》）。",
        "dynasty": "唐",
        "collection_info": null
    },
    {
        "title": "送敬丞",
        "author": "张说",
        "content": "嘉会良难永，芳罇此夜闲。\n别离三春暮，亲爱相乡间。\n落花已覆水，岩云欲起山。\n庭兰行可佩，采采赠河关。",
        "dynasty": "唐",
        "collection_info": null
    },
    {
        "title": "见诸人送杜承诗因以成作（荆州作）",
        "author": "张说",
        "content": "吴楚分江镇，华容改旧城。\n讶君来远谒，知有去思情。\n风度沅湘险，烟还云梦平。",
        "dynasty": "唐",
        "collection_info": null
    },
    {
        "title": "幽州送随军入秦",
        "author": "张说",
        "content": "杨子来戎幕，老夫欣主诺。\n归路有光华，边庭少咨度。\n雁知穷朔苦，人羡长安乐。\n独将马革心，同声谢台阁。",
        "dynasty": "唐",
        "collection_info": null
    },
    {
        "title": "金庭观（在嵊县东南七十二里）",
        "author": "张说",
        "content": "元珠道在岂难求，海变须教鬓不秋。\n他日洞天三十六，碧桃花发共师游。\n（《嘉庆浙江通志》二三一《寺观》）（见《剡录》卷八，幷云：「先天间，遣女道士投简金庭观，见许承瓢，遂持以进。\n」《宝庆待物续志》卷四引后二句。\n）。",
        "dynasty": "唐",
        "collection_info": null
    },
    {
        "title": "黄金台",
        "author": "岑义",
        "content": "雕墙峻字无不亡，蓟城筑宫国乃昌。\n屈身延士礼优异，四方英俊如云翔。\n郭生马喻真良策，亟卿拜乐卿为上客。\n兵行旬日入临淄，秦楚诸君咸辟易。\n夙心已雪先王耻，七十齐城祇余二。\n君王先去主帅逃，嘆息后人非继志。\n巍台悲惨朔风号，不知骑劫何时招。\n（《古今图书集成·职方典》二九《顺天府部》）。",
        "dynasty": "唐",
        "collection_info": null
    },
    {
        "title": "从军行",
        "author": "王宠",
        "content": "空（〖1〗原列入「无世次」卷。\n检《新唐书·宰相世系表》琅琊王氏有王宠，其宜綝，相武后，曾孙玙，相肃宗。\n武后至肃宗间仅六、七十年，不至隔五世，其间必有误。\n然王宠约为开元前后人，殆无问题。\n故移入本卷。\n〖2〗〖《全唐诗》三八作王宏时，第九句「王」《文苑英华》作「皇」，「千」作「十」○《文苑英华》一九九《乐府》〗〖《全唐诗》卷三八录王宏诗，系源自《初唐诗纪》卷五，《初唐诗纪》则引僞书《龙城录》作宏传，幷不足据。\n当从《文苑英华》归王宠。\n〗）。",
        "dynasty": "唐",
        "collection_info": null
    },
    {
        "title": "夏弹琴（《文苑英华》二一二《音乐》、《初学记》一六「乐」部）",
        "author": "刘希夷",
        "content": "空（〖1〗《唐文粹》、《唐诗纪事》作刘希戬《弹琴》。\n〖2〗今按：《全唐诗》七六九作刘戬，第二句「素琴」《英华》作「素丝」，第六句「泉鱼」《英华》作「渊鱼」，第十二句「荒岳」《英华》作「山丘」。\n）。",
        "dynasty": "唐",
        "collection_info": null
    },
    {
        "title": "登楼",
        "author": "朱佐日",
        "content": "空（〖1〗《唐诗纪事》、《全唐诗》二五三作王之涣，《全唐诗》二○三又作处士朱斌。\n〖2〗武后尝吟诗云云，问是谁作，李峤对曰：「御史朱佐日诗也。\n」赐綵百疋，转侍御史。\n○《舆地纪胜》五《平江府·人物》、《中国人名大辞典》）（〖此诗作者凡有三说。\n其一为王之涣作，题作《登鹳鹊楼》，以《文苑英华》卷三一二所收为最早，宋执行所着《温公续诗话》、《梦溪笔谈》卷十五、《唐诗纪事》卷二六皆沿之，今人亦多从此说。\n其二为朱斌作，以收诗迄止年代距王之涣去世仅隔二年〖天宝三载〗的芮挺章《国秀集》卷下为最早，同书亦收有王之涣诗。\n其三即朱佐日作，除《舆地纪胜》外，又见于《记纂渊海》卷二十四及《吴郡志》卷二十二，《吴郡志》幷注明此条出自《翰林盛事》。\n《翰林盛事》为唐人张着撰，约撰成于大历、贞元间，今已佚，《郡斋读书志》卷二、《直斋书录解题》卷五均着录。\n以三说出现的次第言，朱斌最早，朱佐日次之，王之涣为最迟。\n《千唐志斋藏志》九○○页有朱佐日墓志，官武强县尉，待物人，天宝十三载卒，年四十九，似为另一人。\n〗）。",
        "dynasty": "唐",
        "collection_info": null
    },
    {
        "title": "七言",
        "author": "王梵志",
        "content": "生时不共作荣华，死后随车强叫唤。\n齐头送到墓门迴，分你钱财各头散。",
        "dynasty": "唐",
        "collection_info": null
    },
    {
        "title": "五言（八首） 一",
        "author": "王梵志",
        "content": "我肉众生肉，形殊姓不殊。\n元同一性命，只是别形躯。\n苦痛教他死，将来作己须。",
        "dynasty": "唐",
        "collection_info": null
    },
    {
        "title": "五言（八首） 二",
        "author": "王梵志",
        "content": "粗行出家儿，心中未平实。\n贫斋行则迟，富斋行则疾。\n贪他油煮䭔，我有波罗蜜。\n饱食不知惭，受罪无休日。",
        "dynasty": "唐",
        "collection_info": null
    },
    {
        "title": "五言（八首） 三",
        "author": "王梵志",
        "content": "不愿大大富，不愿大大贫。\n昨日了今日，今日了明晨。\n此之大大因，[彼之大大身]。\n（此句据《说郛》卷一引《云溪友议》补。\n）所愿只如此，真成上上人。\n（今按：疑缺第五句。\n）。",
        "dynasty": "唐",
        "collection_info": null
    },
    {
        "title": "五言（八首） 四",
        "author": "王梵志",
        "content": "良田收百顷，兄弟犹工商。\n却是成忧恼，珠金虚满堂。\n满堂何所用？妻儿日夜忙。\n行坐闻人死，不解暂思量。\n贫儿二亩地，（自「贫儿二亩地」以下，张锡厚另作一首。\n此句《说郛》作「买得贫家地。\n」）干枯十树桑。\n桑下种粟麦，四时供父娘。\n图谋未入手，祇是愿饥荒。\n结得百家怨，此身终受殃。",
        "dynasty": "唐",
        "collection_info": null
    },
    {
        "title": "五言（八首） 五",
        "author": "王梵志",
        "content": "本是尿屎袋，强将脂粉涂。\n（原注：「音茶。\n」）凡人无所识，唤作一团花。\n相牵入地狱，此最是寃家。",
        "dynasty": "唐",
        "collection_info": null
    },
    {
        "title": "五言（八首） 六",
        "author": "王梵志",
        "content": "照面不用镜，布施不须财。\n端坐念真相，此便是如来。",
        "dynasty": "唐",
        "collection_info": null
    },
    {
        "title": "五言（八首） 七",
        "author": "王梵志",
        "content": "大皮裏大树，小皮裏小木。\n生儿不用多，了事一箇足。\n省得分田宅，无人横煎蹙。\n但行平等心，天亦念孤独。\n我身虽孤独，（自「我身虽孤独」以下，张锡厚作另一首。\n）未死先怀虑。\n家有五男儿，哭我无所据。\n哭我我不闻，不哭我亦去。",
        "dynasty": "唐",
        "collection_info": null
    },
    {
        "title": "五言（八首） 八",
        "author": "王梵志",
        "content": "世间何物贵？无价是诗书。\n了了说仁义，愚夫都不知。\n深房禁婢妾，对客夸妻儿。\n青石甃行路，未知身死时。\n（以上五七言共九首，空虚录自《云溪友议》下）。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 一",
        "author": "王梵志",
        "content": "兀然无事改换，无事何须论一段。\n直心无散乱，他事不须断。\n过去已过去，未来何用算。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 二",
        "author": "王梵志",
        "content": "兀然无一事，何曾有人唤。\n向外觅功夫，总是痴顽汉。\n粮不畜一粒，逢饭便知{吗灬=廾}。\n世间多事人，相趁浑不反。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 三",
        "author": "王梵志",
        "content": "我不乐生天，亦不爱福田。\n饥来一钵饭，困来展脚眠。\n愚人以为笑，智者谓之然。\n非愚亦非智，不是玄中玄。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 四",
        "author": "王梵志",
        "content": "要去如是去，要住如住。\n身披一破衲，脚着娘生袴。\n多言復多语，由来反相误。\n若欲度众生，无过且自度。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 五",
        "author": "王梵志",
        "content": "莫漫求真佛，真佛不可见。\n妙性及灵台，何曾受熏炼。\n心是无事心，面是娘生面。\n劫石可动摇，箇中无改变。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 六",
        "author": "王梵志",
        "content": "无事何须读文字，削除人我本，冥合箇中意。\n种种劳筋骨，不如林中睡兀兀。\n举头见日出，乞饭从头𢫫。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 七",
        "author": "王梵志",
        "content": "将功用功，展转冥蒙。\n取即不得，不取自通。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 八",
        "author": "王梵志",
        "content": "吾有一言，绝虑忘缘。\n巧说不得，只用心传。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 九",
        "author": "王梵志",
        "content": "更有一语，无过直与。\n细极毫末，大无方所。\n本自圆成，不劳机杼。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 十",
        "author": "王梵志",
        "content": "世事悠悠，不如山丘。\n青松蔽日，碧涧常秋。\n山云当幕，夜月为钩。\n卧藤萝下，块石枕头。\n不朝天子，岂羡王侯？\n生死无虑，更復何忧。",
        "dynasty": "唐",
        "collection_info": null
    },
    {
        "title": "兀然无事（原卷缺题，不分篇段，现将分为十一首） 十一",
        "author": "王梵志",
        "content": "水月无形，我常只宁。\n万法皆尔，本自无生。\n兀然无事坐，春来草自青。\n（高士奇《江邨销夏录》卷二黄庭坚书梵志诗卷○董其昌题云：「黄文节公书，世多摹本，又多贋本。\n生平所见，以此卷为灼然无疑。\n梵志诗较寒山更自奇崛，书亦近之。\n」）（此组诗，黄庭坚自跋不云为王梵志作，至董其昌作跋时始断为王梵志作，实误。\n此诗为唐大历间衡岳僧明瓒〖即懒残〗作，见《祖堂集》卷三、《景德传灯录》卷三十、《南岳总胜集》卷下、《林间录》等书。\n诸书异文较多，另参《全唐诗续拾》卷十五。\n另项楚对此有考证，文刊《中华文史论丛》。\n又原诗为长诗一首，此处析为十一首，亦未允。\n）。",
        "dynasty": "唐",
        "collection_info": null
    },
    {
        "title": "五言白话诗",
        "author": "缺名",
        "content": "（原缺卷首。\n刘復云：「抄出者共四十六首。\n」现选录二十六首张锡厚《王梵志诗校辑》云与刘復所见伯三二一一卷同一系统的敦煌遗书尚有斯五四四一、斯五六四一两卷。\n其中斯五四四一卷题作「王梵志立诗集卷中」，因知伯三二一一卷诸诗亦应为王梵志作。\n）。",
        "dynasty": "唐",
        "collection_info": null
    },
    {
        "title": "五言白话诗 一",
        "author": "缺名",
        "content": "村头语户主，乡头无处得。\n在县用纸多，从吾相便贷。\n我命自贫穷，独辨不可得。\n（「辨」，张锡厚改作「辧」。\n）合村看我面，此度必须得。\n后衙空手去，定是搦你勒。\n（「搦」，斯五四四一卷作「独」，据张锡厚改。\n）。",
        "dynasty": "唐",
        "collection_info": null
    },
    {
        "title": "五言白话诗 二",
        "author": "缺名",
        "content": "人生一代间，贫富不觉老。\n王役逼駈駈，走多换行少。\n（「换行少」，斯五四四一卷作「缘行步」。\n）他家马上坐，我身步擎草。\n种得果报缘，不须自烦恼。\n受报人中生，（自「受报人中生」以下，张锡厚另作一首。\n）本为前身罪。\n今身不修福，痴愚脓血袋。\n病困卧着床，悭心由不改。\n（「由」，斯五四四一卷作「犹」。\n）临死命欲终，𢗞财不忏悔。\n身死妻后嫁，总将陪新壻。",
        "dynasty": "唐",
        "collection_info": null
    },
    {
        "title": "五言白话诗 三",
        "author": "缺名",
        "content": "世间何物贵？只有我身是。\n不见好出生，衣食谷米费。\n广贪长命财，缠绳短命鬼。\n放顽邻里行，元来不怕死。",
        "dynasty": "唐",
        "collection_info": null
    },
    {
        "title": "五言白话诗 四",
        "author": "缺名",
        "content": "世间慵懒人，五分向有二。\n例着一草衫，两膊成山字。\n出语觜头高，（「觜」，斯五四四一卷作「嘴」。\n）诈作达官子。\n草舍元无床，无氊復无被。\n他家人定卧，日西展脚睡。\n诸人五更走，日高未肯起。\n朝庭数千人，（自「朝庭数千人」以下，张锡厚另作一首。\n项楚谓另作一首不当。\n）平章共传戏。\n菜粥吃一𪲄，（「𪲄」，斯五四四一卷作「盔」。\n）街头阔立地。\n（「阔」，项楚校作「闲」。\n）逢人若共语，荒说天下事。\n唤女作家生，将儿作奴使。\n妻即赤体行，寻常饥欲死。\n一羣病赖贼，（「赖」，张锡厚改「懒」，项楚校作「癞」。\n）却搦父母耻。\n日月甚宽恩，不照五逆鬼。",
        "dynasty": "唐",
        "collection_info": null
    },
    {
        "title": "五言白话诗 五",
        "author": "缺名",
        "content": "家中渐渐贫，良由慵懒妇。\n长头爱床坐，饱吃没娑肚。\n频年懃生儿，不肯收家具。\n饮酒五夫敌，不解缝衫袴。\n（「不解」，斯五六四一卷作「不能」。\n）事当好衣裳，得便走出去。\n不要男为伴，心裏恒攀慕。\n东家能湼舌，西家好合[斗]。\n两家既不和，角眼相蛆姡。\n别觅好时对，趁却莫交住。\n。",
        "dynasty": "唐",
        "collection_info": null
    },
    {
        "title": "五言白话诗 六",
        "author": "缺名",
        "content": "用钱索新妇，当家有新故。\n儿替阿耶来，新妇替家母。\n替人既倒来，（「倒」，斯五六四一卷作「到」。\n）条录相分付。\n新妇知家事，儿郎永门户。\n（「永」，斯五六四一卷作「丞」，张锡厚改作「承」）好衣我须着，好食入我肚。\n我老妻亦老，替代不得住。\n语你夫妻道，我死还到汝。",
        "dynasty": "唐",
        "collection_info": null
    },
    {
        "title": "五言白话诗 七",
        "author": "缺名",
        "content": "孝是前身缘，不由相放习。\n儿行不忆母，母恒行坐泣。\n儿行母亦征，项膇连脑急。\n闻道贼出来，母愁空有骨。\n儿迴见母面，颜色肥没忽。",
        "dynasty": "唐",
        "collection_info": null
    },
    {
        "title": "五言白话诗 八",
        "author": "缺名",
        "content": "闻道须鬼兵，逢头即须搦。\n欲似园中果，未熟亦须摘。\n老少总皆去，共同众死厄。\n长命得八十，恰同寄住客。\n蹔在主人家，不久自分擘。\n喻若行路人，前后踏光陌。\n（「光」，戴密微校作「巷」。\n）。",
        "dynasty": "唐",
        "collection_info": null
    },
    {
        "title": "五言白话诗 九",
        "author": "缺名",
        "content": "自生还自死，煞活非关我。\n续续生出来，世间无处坐。\n若不急抽却，眼看塞天破。",
        "dynasty": "唐",
        "collection_info": null
    },
    {
        "title": "五言白话诗 十",
        "author": "缺名",
        "content": "天下恶官职，不过是府兵。\n四面有贼动，当日即须行。\n有缘重相见，业薄即隔生。\n逢贼被打煞，五品无人诤。\n生住无常界，（项楚云此句以下应移入下一首。\n）攘攘满街行。\n只拟人间死，不肯佛边生。",
        "dynasty": "唐",
        "collection_info": null
    },
    {
        "title": "五言白话诗 十一",
        "author": "缺名",
        "content": "从头捉将去，「顽骨」不心擎。\n（「顽骨」二字据斯五六四一卷补。\n「擎」，斯五六四一卷作「惊」。\n）虽然畜两眼，终是一双盲。\n向前黑如漆，直掇入深坑。\n沉沦苦海裏，何日更逢明？。",
        "dynasty": "唐",
        "collection_info": null
    },
    {
        "title": "五言白话诗 十二",
        "author": "缺名",
        "content": "本是达官儿，名作郎君子。\n从小好读书，更须多识字。\n长大人中官，当衙判曹事。\n高马衣轻裘，伴涉诸王子。\n官高渐入朝，供奉亲天子。\n纵得公王侯，终归不免死。",
        "dynasty": "唐",
        "collection_info": null
    },
    {
        "title": "五言白话诗 十三",
        "author": "缺名",
        "content": "秋长夜甚明，长夜照众生。\n死者归长路，生者蹔时行。\n夜眠由鬼界，天晓即营生。\n两两相刼夺，分毫努眼净。\n贤愚不相识。\n壤壤信缘行。",
        "dynasty": "唐",
        "collection_info": null
    },
    {
        "title": "五言白话诗 十四",
        "author": "缺名",
        "content": "工匠莫学巧，巧即他人使。\n身是自来奴，妻亦官人婢。\n夫壻蹔时无，曳将仍被耻。\n未作道与钱，作了擘眼你。",
        "dynasty": "唐",
        "collection_info": null
    },
    {
        "title": "五言白话诗 十五",
        "author": "缺名",
        "content": "奴人赐酒食，恩言出义气。\n（「奴」，项楚校作「好」。\n「义」，蒋绍愚校作「美」。\n）无赖不与钱，蛆心打脊使。\n贫穷实可怜，饥寒肚露地。\n户役一槩差，不辧棒下死。\n可出头坐，谁肯被鞭耻。\n何为抛宅走，良由不得止。",
        "dynasty": "唐",
        "collection_info": null
    },
    {
        "title": "五言白话诗 十六",
        "author": "缺名",
        "content": "狼多羊数少，莫畜恶儿子。\n年是无限年，你身甚急速。\n有意造罪根，无心念诸佛。\n你从何处来，脓血相和出。\n身如水上泡，暂时还却没。\n魂魄游空虚，盲人入闇窟。\n生死如江河，波浪𧉸啾唧。\n（「𧉸」，斯五六四一卷作「沸」）。",
        "dynasty": "唐",
        "collection_info": null
    },
    {
        "title": "五言白话诗 十七",
        "author": "缺名",
        "content": "世间日月明，皎皎照众生。\n贵者乘车马，贱者膊胆行。\n富者前身种，贫者悭贪生。\n贫富有殊别，业报自相迎。\n闻强造功德，吃着自身荣。\n智者天上去，愚者入深坑。",
        "dynasty": "唐",
        "collection_info": null
    },
    {
        "title": "五言白话诗 十八",
        "author": "缺名",
        "content": "身如大店家，命如一宿客。\n忽起向前去，本不是吾宅。\n吾宅在丘荒，园林出松柏。\n隣接千年冢，故路来长陌。\n。",
        "dynasty": "唐",
        "collection_info": null
    },
    {
        "title": "五言白话诗 十九",
        "author": "缺名",
        "content": "身卧空堂内，独坐令人怕。\n我今避头去，抛却空闲舍。\n（项楚谓以上四句应自为一首。\n）你道生时乐，吾道死时好。\n死即长夜眠，生即缘长道。\n生时愁衣食，死鬼无釜竃。\n愿作制拨鬼，入家偷吃饱。",
        "dynasty": "唐",
        "collection_info": null
    },
    {
        "title": "五言白话诗 二十",
        "author": "缺名",
        "content": "身如破皮袋，盛脓兼裏骨。\n将板作皮裘，埋入深坑窟。\n一入恒沙劫，无由更得出。\n除非寒食节，子孙冢傍泣。",
        "dynasty": "唐",
        "collection_info": null
    },
    {
        "title": "五言白话诗 二十一",
        "author": "缺名",
        "content": "世间何物平？不过死一色。\n老小终须去，信前业道力。\n纵使公王侯，用钱遮不得。\n各身改头皮，相逢定不识。",
        "dynasty": "唐",
        "collection_info": null
    },
    {
        "title": "五言白话诗 二十二",
        "author": "缺名",
        "content": "身如内架堂，（「内」，项楚校作「肉」。\n）命似堂中烛。\n风急吹烛灭，即是空堂屋。\n家贫无好衣，（自「家贫无好衣」以下，张锡厚作另一首。\n）造得一袄子。\n中心禳破毡，还将布作裏。\n清贫常使乐，不用浊富贵。\n白日串项行，夜眠还作被。",
        "dynasty": "唐",
        "collection_info": null
    },
    {
        "title": "五言白话诗 二十三",
        "author": "缺名",
        "content": "人生一代间，有钱须吃着。\n四海并交游，风光亦须觅。\n钱财只恨无，有时实不惜。\n闻身强健时，多施还须吃。",
        "dynasty": "唐",
        "collection_info": null
    },
    {
        "title": "五言白话诗 二十四",
        "author": "缺名",
        "content": "生坐四合舍。\n死入土角䚥。\n窅窅黑闇眠，永别明灯烛。\n死鬼忆四时，八节生人哭。",
        "dynasty": "唐",
        "collection_info": null
    },
    {
        "title": "五言白话诗 二十五",
        "author": "缺名",
        "content": "虚霑一百年，八十最是老。\n逢头捉将去，无老亦无小。\n须臾得暂时，恰同霜下草。\n横遭狂风吹，总即连根倒。\n悠悠度今日，今夜谁能保。\n语你愚痴人，急修未来道。",
        "dynasty": "唐",
        "collection_info": null
    },
    {
        "title": "五言白话诗 二十六",
        "author": "缺名",
        "content": "暂出门前观，川原足故冢。\n富者造山门，贫者如破瓮。\n年年并舍多，岁岁成街巷。\n前死后人埘，鬼补悲声送。\n纵得百年活，还入土孔笼。\n（以上《炖煌掇琐》三一引伯希和卷三二一一）。",
        "dynasty": "唐",
        "collection_info": null
    },
    {
        "title": "五言诗",
        "author": "缺名",
        "content": "（原为长篇连续不断。\n刘復云：「卷残，抄出者共五十二首。\n」现选录十首。\n〖张锡厚《王梵志诗校辑》卷五云与伯三四一八卷为同一系统的敦煌遗书尚有伯三七二四、斯六○三二、苏二八五二等三卷。\n今即据其所录校补。\n此组诗作者，张锡厚推测亦应为王梵志，但尚缺明确的证据。\n〗）。",
        "dynasty": "唐",
        "collection_info": null
    },
    {
        "title": "五言诗 一",
        "author": "缺名",
        "content": "审看世上人，有贱亦有贵。\n贱者由悭贪，𢗞财不布施。\n贵贱既有殊，业报前生值。\n（「值」，戴密微、项楚校作「植」。\n项楚谓以上应为一首。\n）有钱但吃着，（「有钱」，伯三七二四卷作「有财」。\n）实莫留樻□。\n（「樻□」，原缺一字，伯三七二四卷作「田柜」，张锡厚改作「填柜」。\n）一日厥摩师，（自「一日厥摩师」以下，张锡厚另作另一首。\n）他用不由你。\n妻嫁亲后夫，子心随母意。\n我物我不用，我自无意智。\n未有千年身，（「千年」，伯三七二四卷作「百年」。\n）从作千年事。\n（「从作」，伯三七二四卷作「徒使」。\n）。",
        "dynasty": "唐",
        "collection_info": null
    },
    {
        "title": "五言诗 二",
        "author": "缺名",
        "content": "吾死不须哭，徒劳枉却声。\n祇用四片板，四角八枚丁。\n急手涂埋却，（「涂」，袁宾、项楚校作「深」。\n）臭秽不中亭。\n墓内不须食，麦酒三五瓶。\n（「麦」酒，张锡厚录作「美酒」，伯三七二四卷作「羹酒」。\n）时时独饮乐，饮尽更须倾。\n（「饮」，伯三七二四卷作「沉」。\n）只愿长头醉，作伴唤刘伶。\n你道生胜死（自「你道生胜死」以下，张锡厚另作一首。\n），我道死胜生。\n生即苦战死，死即无人征。\n十六作夫役，二十充府兵。\n碛裏向前走，衣钾困须擎。\n白日趁食地，每也悉知更。\n（「每也」，伯三七二四卷作「□夜」。\n）铁钵淹甘饭，同火共分诤。\n长头饥欲旺。\n（「旺」，伯三七二四卷作「死」。\n）[肚]似砍穷坑。\n（「肚」字据伯三七二四卷补。\n「砍」，伯三七二四卷作「破」。\n）遗儿我受苦，（「遗」，伯三七二四卷作「遣」。\n）慈母不须生。\n相将归去来，（自「相将归去来」以下，张锡厚另作一首。\n）间不浮可亭。\n（「间不浮可亭」，伯三七二四卷作「阎浮不可停」。\n）妇人因重役，（「因」，伯三七二四卷作「应」。\n戴密微校作「困」。\n）男子从征行。\n带刀拟开煞，逢阵即相刑。\n将军马上死，兵灭地君营。\n（「君」，伯三七二四卷作「居」。\n「地君」，袁宾校作「敌军」，戴密微校作「他君」。\n）血流遍荒野，白骨在边庭。\n去马游残迹，（项楚校「游」为「犹」。\n）空留纸上名。\n关山千万里，影绝故乡城。\n生受刀光苦，意裏极皇皇。\n（「皇皇」，吕朋林谓当为「星星」，即「惺惺」。\n）。",
        "dynasty": "唐",
        "collection_info": null
    },
    {
        "title": "五言诗 三",
        "author": "缺名",
        "content": "夫妇生五男，幷有一双女。\n儿大须娶妻，女大须嫁处。\n（「处」，项楚校为「去」。\n）户役差耕来，（「差耕」，伯三七二四卷作「差科」。\n）弃抛我夫妇。\n（「抛」，伯三七二四卷作「挽」。\n）妻即无裙祓，（「裙祓」，伯三七二四卷作「褐被」。\n袁宾校「裙被」。\n）夫体无裈袴。\n父母俱八十，儿年五十五。\n当头忧妻儿，（「忧」，伯三七二四卷作「养」。\n）不勤养父母。\n浑家少粮食，寻常空饿肚。\n男女一处生，（「生」，伯三七二四卷作「坐」。\n「处」，项楚校作「出」。\n）却似饿狼虎。\n粗饭众厨飡，美味当房传佉。\n（「佉」，伯三七二四卷作「弃」，张锡厚改作「去」。\n）努眼看尊亲，只觅乳食处。\n少年生平又，（「平又」，伯三七二四卷作「夜□」，张锡厚改作「夜乐」，项楚校为「夜叉」。\n）老头自受苦。\n。",
        "dynasty": "唐",
        "collection_info": null
    },
    {
        "title": "五言诗 四",
        "author": "缺名",
        "content": "一岁已百年，（「已」，伯三七二四卷作「与」。\n）中间不怕死。\n长命得八十，渐渐无意智。\n悉能造罪根，不解生惭愧。\n广贪长命财，身当短命死。\n兴生向前走，惟求多出利。\n析心即心枉，（「析心」，伯三七二四卷作「折本」。\n）惶惶烦恼起。\n钱逸即独富，（「逸」，伯三七二四卷作「𨓚」，张锡厚定作「兑」，蒋绍愚校作「遶」，逮「饶」。\n）吾贫长省事。\n奴富欺郎君，婢富远娘子。\n（「富远」，伯三七二四卷作「有陵〖凌〗」。\n）鸟饥缘食亡，人能为财死。\n（「能」，项楚校作「穷」。\n）钱是害人物，智者常远离。\n（张锡厚录此诗，下有「□□□□□，心恒更愿取」。\n项楚谓此首当析为三首。\n）。",
        "dynasty": "唐",
        "collection_info": null
    },
    {
        "title": "五言诗 五",
        "author": "缺名",
        "content": "富饶田舍儿，论请实好事。\n度种如生田，（「度」，伯三七二四卷作「广」。\n）宅舍青烟起。\n槽上饲肥马，仍更卖奴婢。\n（「卖」，伯三七二四卷作「买」。\n）牛羊共成羣，满圈养生子。\n（「养牛子」，伯三七二四卷作「豢肥子」。\n项楚谓「牛」当作「㹠」。\n）窖内多埋谷，寻常愿米贵。\n里政追役来，（「里政」，伯三七二四卷作「里正」。\n下同。\n）坐着南厅裏。\n广设好饮食，多须遣醉。\n（「多须」，伯三七二四卷作「多酒」。\n）追车即与车，须马即与马。\n（「须马」，伯三七二四卷作「追马」。\n「与马」，伯三七二四卷作「与使」。\n）须钱便与钱，和市亦不避。\n索麵驴驼送，续后更有雉。\n官人应须物，当家皆具备。\n县官与恩宅，（「恩宅」，伯三七二四卷作「恩泽」。\n）曹司一家事。\n纵有重差科，有钱不怕你。\n贫穷田舍汉，（自「贫穷田舍汉」以下，张锡厚作另一首。\n）庵子𪳜孤栖。\n两共前生种，（「两共」，伯三七二是卷作「两穷」。\n）今世作夫妻。\n妇即客舂捣，夫即客扶犂。\n黄昏到家裏，无米復无柴。\n男女空饿肚，状似一食斋。\n里政追庸调，村头[共]相催。\n（「共」，据三七二四卷补。\n）𮂓头巾子路，（「路」，伯三七二四卷作「露」。\n）衫破肚皮开。\n体上无裈袴，足下復无鞋。\n丑妇来恶骂，啾唧搦头灰。\n里政被脚蹴，村头被拳搓，駈将见朋友。\n（「朋友」，伯三七二四卷作「枚」。\n）打脊趁迴来。\n租调无处出，还须里政倍。\n（「倍」，伯三七二四卷作「陪」。\n）门前见债主，入户见贫妻。\n舍漏儿啼哭，重重逢苦哉。\n（「苦哉」，伯三七二四卷「苦灾」。\n）如此更穷汉，村村一两𪱿。\n（「𪱿」，伯三七二四卷作「枚」。\n）。",
        "dynasty": "唐",
        "collection_info": null
    },
    {
        "title": "五言诗 六",
        "author": "缺名",
        "content": "当官自慵懒，不勤判文案。\n寻常打酒醉，（「打酒」，伯三七二四卷作「村酒」。\n）每日出逐伴。\n衙日唱稽逋，佐史寸脊烂。\n更兼受取钱，（「受」，伯三七二四卷作「爱」。\n）差科放却半。\n狂棒百姓死，（「狂」，伯三七二四卷作「枉」。\n）荒忙怕麦散。\n赋敛既不均，（「敛」，伯三七二四卷候「役」。\n）曹司即潦乱。\n啾唧被人言，御史秉正断。\n除名仍解官，告身夺入案。\n宅舍不许坐，（「宅舍」，伯三七二四卷作「官宅」。\n）钱财即分散。\n路人见心酸，傍看罪过汉。\n一则耻妻儿，二则羞同伴。\n无面还本乡，诸州且游观。",
        "dynasty": "唐",
        "collection_info": null
    },
    {
        "title": "五言诗 七",
        "author": "缺名",
        "content": "天下浮游人，（「浮游」，斯六○三二卷作「浮逃」。\n）商多买一半。\n（「商多买一半」，斯六○三二卷作「不啻多一半」。\n）南北掷纵横，谁他蹔归贯。\n（「谁」，斯六○三二卷作「诳」；「纵横」作「踪藏」。\n）游游自觅活，不愁雁户役。\n无心念二亲，有意随恶伴。\n强处出头来，不须曹主唤。\n（「曹主」，斯六○三二卷作「主人」。\n）闻苦即深藏，寻常拟于算。\n（「于」项楚校作「相」。\n）欲似鸟作羣，惊即当头散。\n（「当头」，斯六○三二卷作「分头」。\n）心毒无忠孝，不过浮游汉。\n（「浮游」，斯六○三二卷作「浮浪」。\n）此是五逆贼，打杀何须案。",
        "dynasty": "唐",
        "collection_info": null
    },
    {
        "title": "五言诗 八",
        "author": "缺名",
        "content": "男女有亦好，无时亦最精。\n儿在愁他役，又恐点着征。\n一则无租调，二则绝兵名。\n闭门无呼唤，耳裏挃星星。\n（「挃」，项楚校作「极」。\n）。",
        "dynasty": "唐",
        "collection_info": null
    },
    {
        "title": "五言诗 九",
        "author": "缺名",
        "content": "生儿拟替公，儿大须公死。\n天配作次第，合去不由你。\n父子总长命，地下无人使。\n阎老忽嗔迟，即棒伺命使。\n火急须领兵，走来且取你。\n不及别妻儿，向前任料理。",
        "dynasty": "唐",
        "collection_info": null
    },
    {
        "title": "五言诗 十",
        "author": "缺名",
        "content": "蹔得一代人，风光亦须觅。\n（张锡厚以止二句属另一首。\n）金玉不成宝，{戒廾=天}身实可惜。\n（「{戒廾=天}」，项楚校作「宍」，即「肉」字。\n）白髮随年生，美貌别今夕。\n贫富光常空，（「光」，郭在贻校作「无」，即「无」。\n）恣意多着吃。\n活时恠不用，塞墓慎何益？\n（「慎」，戴密微校作「真」。\n）（以上《炖煌掇琐》三○引伯希和卷三四一八。\n诗中别体不明之处，暂未校正（王梵志诗及此无名氏诗所录今人校订意见，皆录自郭在贻《王梵志诗彙校》。\n））。",
        "dynasty": "唐",
        "collection_info": null
    },
    {
        "title": "杂诗",
        "author": "寒山",
        "content": "无嗔即是戒，心净即出家。\n我性与汝合，一切法无差。\n（《万首唐人绝句补》十）（《宗镜镜》卷二四、《五灯会元》卷二收此诗为拾得作。\n）。",
        "dynasty": "唐",
        "collection_info": null
    },
    {
        "title": "",
        "author": "弘忍",
        "content": "。",
        "dynasty": "唐",
        "collection_info": null
    },
    {
        "title": "五祖自咏（时復生再来）（此诗为后人僞托。）",
        "author": "弘忍",
        "content": "垂垂白髮下青山，七岁归来改旧颜。\n人却少年松却老，是非从此落人间。\n（《弘治黄州府志》五《人物·仙释》、同上七《艺文·黄梅县》）。",
        "dynasty": "唐",
        "collection_info": null
    },
    {
        "title": "偈",
        "author": "神秀",
        "content": "（五祖弘忍一日会众传法弟子，神秀呈偈出于壁间。\n）身是菩提树，心如明镜台。\n时时勤拂拭，勿使惹尘埃。\n（《嘉庆广东通志》三二八《释老传》引《指月录》）（此偈最早见于《六祖法宝坛经》。\n末句，敦煌本作「莫使有尘埃」。\n）。",
        "dynasty": "唐",
        "collection_info": null
    },
    {
        "title": "",
        "author": "慧能",
        "content": "。",
        "dynasty": "唐",
        "collection_info": null
    },
    {
        "title": "偈",
        "author": "慧能",
        "content": "（慧能不识字，闻人诵神秀偈，乃偈请人书其侧曰：）菩提本无树，明镜亦非台。\n本来无一物，何处惹尘埃？\n（同上。\n）（此偈最早见于法海本《六祖法宝坛经》。\n敦煌本引作二首，文字差异较大，另详《全唐诗续拾》卷九。\n）（今按：禅宗六祖南北二家之偈，实为明白如话的哲理诗，最有代表性，故特补录。\n）。",
        "dynasty": "唐",
        "collection_info": null
    },
    {
        "title": "自皋亭至吴门弔二大护法",
        "author": "慧净",
        "content": "病耳蚊过似走雷，杖行犹怯步难回。\n一舠白水牵愁断，两束黄香拭泪开。\n了悟世缘容直往，徘徊梦影或双来。\n远公自看莲花漏，无復宗雷过讲台。\n（《古今图书集成·神异典》二一一《居士部》）。",
        "dynasty": "唐",
        "collection_info": null
    },
    {
        "title": "丹霄驿诗刻",
        "author": "李隆基",
        "content": "驿前南面架危桥，久欲登临畏路遥。\n今日偶然寻得到。\n直从平地上丹霄。\n（《舆地纪胜》一○七《昭州》）。",
        "dynasty": "唐",
        "collection_info": null
    },
    {
        "title": "幸蜀回居南内梦中见妃子于蓬山太真院作诗遗之使焚于马嵬山下",
        "author": "李隆基",
        "content": "风急云惊雨不成，觉来仙梦甚分明。\n当时苦根银屏影，遮隔仙姬秪听声。",
        "dynasty": "唐",
        "collection_info": null
    },
    {
        "title": "又作妃子所遗罗袜铭",
        "author": "李隆基",
        "content": "罗袜罗袜，香尘生不绝。\n细细圆圆，地下得琼鈎；窄窄弓弓，手中弄新月。\n又如脱履露纤圆，恰似同衾见时节。\n方知清梦事非虚，暗引相思几时歇？\n（以上《诗话总龟》三三《纪梦门》）（此二首疑出后人依託。\n）。",
        "dynasty": "唐",
        "collection_info": null
    },
    {
        "title": "马跑神泉",
        "author": "卢象",
        "content": "将军称贺鲁，遗庙俯灵渊。\n漦喷蛟龙穴，波跳赤鲤泉。\n路迴芹涧水，村近石林烟。\n野马含暄气，农夫出故廛。\n土膏兴耒耜，尸祝傍山岭。\n阅世无铭石，兹游匪慕天。\n顷来规下宇，必葺慕先贤。\n悦使成能事，抡材出俸钱。\n伉香推干蛊，班匠择精专。\n黝垩何其丽，栾栌本自然。\n松青离石道，云白介山田。\n适嘆飞翚速，仍忧黄雀穿。\n梨花寒食后，桂藉酒樽前。\n饥麝寻香柏，流莺助晚絃。\n吴歈催玉斝，赵舞落金钿。\n上巳无过酒，春衣欲试湔。\n故园思巩洛，褉饮客汾川。\n寄语西河老，乡心朝暮悬。\n（《古今图书集成·职方典》三四一《汾州府部》）。",
        "dynasty": "唐",
        "collection_info": null
    },
    {
        "title": "送李邕之秦",
        "author": "王昌龄",
        "content": "空（《文镜秘府论》地《十七势》，《全唐诗》作《送李十五》。\n《文镜秘府》首句「怨别」作「别怨」，三句「杳」作「梦」，四句「影」作「映」。\n）。",
        "dynasty": "唐",
        "collection_info": null
    },
    {
        "title": "",
        "author": "元德秀",
        "content": "。",
        "dynasty": "唐",
        "collection_info": null
    },
    {
        "title": "归隐",
        "author": "元德秀",
        "content": "缓步巾车出鲁山，陆浑佳处处恣安闲。\n家无仆妾饥忘爨，自有琴书兴不阑。\n（《古今图书集成·职方典》四八八《汝州部》）。",
        "dynasty": "唐",
        "collection_info": null
    },
    {
        "title": "春燕",
        "author": "徐璧",
        "content": "空（《文苑英华》三二九《禽兽》诗《全唐诗》七六九失题，又列为无世次爵里可考）。",
        "dynasty": "唐",
        "collection_info": null
    },
    {
        "title": "催粧",
        "author": "徐璧",
        "content": "空（《搜玉小集》《唐人选唐诗》，皆初唐人〖《全唐诗》七六九作徐安期。\n〗〖《唐诗纪事》卷十三署徐安期，《万首唐人绝句》卷五五亦署徐璧。\n《全唐诗补逸》卷十七据《永乐大典》卷六五二三录《催妆》诗，作徐壁，今删彼存此。\n〗）。",
        "dynasty": "唐",
        "collection_info": null
    },
    {
        "title": "题季子庙",
        "author": "李华",
        "content": "空（《全唐诗》七七八作李季华诗，第二句「听」《图书集成》作「继」，第四句「冷」作「满」。\n）（出处当为《舆地纪胜》卷七《镇江府》。\n《全唐诗》作李季华，系出《万首唐人绝句》卷一百，疑涉诗题而致误。\n）。",
        "dynasty": "唐",
        "collection_info": null
    },
    {
        "title": "题泽州石佛阁",
        "author": "李华",
        "content": "览胜诗千首，登高酒一壶。\n此情谁管领，分付石浮图。\n（《古今图书集成·职方典》三六四《泽州部》）。",
        "dynasty": "唐",
        "collection_info": null
    },
    {
        "title": "赠任华",
        "author": "高适",
        "content": "丈夫结交须结贫，贫者结交交始亲。\n世人不解结交者，唯重黄金不重人。\n黄金虽多有尽时，结交一成无竭期。\n君不见管仲与鲍叔，至今留名名不移。\n（《唐诗纪事》二二《任华》）。",
        "dynasty": "唐",
        "collection_info": null
    },
    {
        "title": "题雷威琴",
        "author": "徐浩",
        "content": "石山孙枝，样剪伏羲。\n将扶大隐，永契神机。\n（《西溪丛语》上）。",
        "dynasty": "唐",
        "collection_info": null
    },
    {
        "title": "送东林廉上人还庐（山）",
        "author": "徐浩",
        "content": "空（《古今图书集成·神异典·僧部》。\n又《山川典·庐山部》作句融诗）殷璠《河岳共同愿望尽快集》卷上收此为（刘眘虚诗。\n）（《全唐诗》一四○作王昌龄诗，第二句「人」《图书集成》作「入」，第五句「昔」作「常」，末三字「望清辉」作「无清机」。\n）。",
        "dynasty": "唐",
        "collection_info": null
    },
    {
        "title": "感春（句）",
        "author": "张谓",
        "content": "梧桐三寸叶，杨柳一寻枝。\n（《岁华纪丽》一《春》）。",
        "dynasty": "唐",
        "collection_info": null
    },
    {
        "title": "句（书《奉使帖》后）",
        "author": "颜真卿",
        "content": "人心无路见，时事只天知。\n（黄本骥编订《颜鲁公文集》十二）。",
        "dynasty": "唐",
        "collection_info": null
    },
    {
        "title": "龙虎山",
        "author": "吴筠",
        "content": "道土身披鱼鬣衣，白日忽上青天飞。\n龙虎山头好明月，玉殿珠楼空翠微。\n（《古今图书集成·山川典》一四七《龙虎山部》。\n又《职方典》八六六《广信府部》）。",
        "dynasty": "唐",
        "collection_info": null
    },
    {
        "title": "竹枝词",
        "author": "圆观",
        "content": "（二首○《蜀中名胜记》二三《夔州府·万县》引《碑目》云：「大云寺碑有唐僧圆泽传。\n」又《忠义传》载李源道人再生事诗云云。\n）。",
        "dynasty": "唐",
        "collection_info": null
    },
    {
        "title": "竹枝词 一",
        "author": "圆观",
        "content": "三生石上旧精魂，赏月吟风不要论。\n惭愧情人远相访，此身虽异性长存。",
        "dynasty": "唐",
        "collection_info": null
    },
    {
        "title": "竹枝词 二",
        "author": "圆观",
        "content": "身前身后事茫茫，欲话因缘恐断肠。\n吴越溪山寻已遍，却迴烟棹上瞿塘。\n（《岁时广纪》三三《中秋》引《甘泽谣》）（见《太平广记》卷三八七引《甘泽谣》。\n《宋高僧传》卷二十有《唐洛京慧林寺圆观传》）。",
        "dynasty": "唐",
        "collection_info": null
    },
    {
        "title": "为哥舒翰歌",
        "author": "西鄙人",
        "content": "（天宝中，哥舒翰为安西节度使，控地数千里，甚着威令。\n故西鄙人歌曰：）北斗七星高，哥舒夜带刀。\n吐蕃总杀尽，更筑[丽]（西）重壕。\n（《全唐诗》后二句作「至今窥牧马，不敢过临洮」。\n《南部新书》庚）（据《太平广记》卷四九五引《干𦠆子》及《知不足斋丛书》本《南部新书》校改。\n「哥舒」，《太平广记》作「歌舒翰」，衍一字。\n）。",
        "dynasty": "唐",
        "collection_info": null
    },
    {
        "title": "寒女吟",
        "author": "李白",
        "content": "昔君布衣时，与妾同辛苦。\n一拜五官郎，便索邯郸女。\n妾欲辞君去，君心便相许。\n妾读蘼芜书，悲歌泪如雨。\n忆昔嫁君时，曾无一夜乐。\n不是妾无堪，君家妇难作。\n起来强歌舞，纵好君嫌恶。\n下堂辞君去，去后悔遮莫。\n（《才调集》六）。",
        "dynasty": "唐",
        "collection_info": null
    },
    {
        "title": "日出东南隅行",
        "author": "李白",
        "content": "（《文苑英华》一九三载李白此诗，注云：「集无此诗。\n」郭茂倩《乐府诗集》以为殷谋诗。\n）秦楼出佳丽，正值朝日光。\n陌头能驻马，花处復添香。\n（《乐府诗集》卷二八署陈殷谋，《先秦汉魏晋南北朝诗·陈诗》卷九据以收入。\n）。",
        "dynasty": "唐",
        "collection_info": null
    },
    {
        "title": "代佳人寄翁参枢先辈",
        "author": "李白",
        "content": "（《文苑英华》二六二注云：「此诗总目及《李集》皆不载，惟《英华》诸本有之。\n」）等闲经夏復经寒，梦裏惊嗟岂暂安。\n南家风光当世少，西陵江浪过江难。\n周旋小字桃灯读，重迭遥山隔雾看。\n真是为君飡不得，书来莫说更加飡。\n（《文苑英华》）（严羽《沧浪诗话·考证》谓本诗「乃晚唐之下者」。\n詹锳《李诗辨僞》云：「按《文苑英华》编次体例，各类之中，一以时代先后为序。\n此诗置于张祜、李洞、方干与李羣玉、陈陶之间，与太白时代相去悬远，定是晚唐之作。\n」吴企明云：「先辈为应试举子对已及第者的称呼，或是进士出身的人互相推敬的称呼，李白从未应试，不应用此称呼，集中亦无此称。\n」又推测翁参枢或为《登科记考》卷二二所载咸通元年盈第的翁彦枢，「参」、「彦」形近易讹，时代亦与李洞、方干相近。\n）。",
        "dynasty": "唐",
        "collection_info": null
    },
    {
        "title": "阳春曲",
        "author": "李白",
        "content": "芣苡生前径，含桃落小园。\n春心自摇荡，百舌更多言。",
        "dynasty": "唐",
        "collection_info": null
    },
    {
        "title": "摩多楼子",
        "author": "李白",
        "content": "从戎向边北，远行辞密亲。\n借问阴山侯，还知塞上人。\n（以上《万首唐人绝句》。\n又《乐府诗集》作无名氏）（按影宋本《乐府诗集》卷五一收《阳春曲》，卷七八收《摩多楼子》，皆不署作者名，但紧接李白诗后，于例并非李白诗。\n汲古阁刊本目录于《阳春曲》下署「无名氏」，可证。\n今人校点本于《摩多楼子》下据王琦《李太白集》补「李白」二字，尤误，王琦已云《乐府诗集》作无名氏。\n）。",
        "dynasty": "唐",
        "collection_info": null
    },
    {
        "title": "钓滩（一作「台」）",
        "author": "李白",
        "content": "磨尽石岭墨，浔阳钓赤鱼。\n霭峯尖似笔，堪画不堪书。\n（《舆地纪胜》二十《徽州》有此诗，注称在黟县南十八里，相传太白游新安，尝钓于此，作诗云云。\n《九域志》、《锦绣万花谷》、《一统志》皆引「霭峯尖似笔」之句，以为太白诗。\n康熙《徽州府志》二《山川》引此诗，「石岭墨」作「石墨岭」，「笔」作「削」。\n〖王琦《李太白诗集注》卷三十疑此诗或为南唐另翰林学士李白作。\n〗）。",
        "dynasty": "唐",
        "collection_info": null
    },
    {
        "title": "小桃源",
        "author": "李白",
        "content": "黟县小桃源，烟霞百里间。\n地多灵草木，人尚古衣冠。\n市向晡前散，山经夜后寒。\n（《舆地纪胜》二十《徯州》载此诗六句，注云见《龙城志》。\n《锦绣节花谷》亦载此诗，以为太白作。\n王琦按：「此诗乃南唐许坚诗，其后小有二韵。\n」今按：已从《舆地纪胜》补其一韵。\n又按：《全唐诗》七五七及八六一两见许坚，皆未收此诗。\n〖本书卷十五又笖此诗于许坚名下，凡八句。\n今仍两存之。\n〗）。",
        "dynasty": "唐",
        "collection_info": null
    },
    {
        "title": "乌牙寺",
        "author": "李白",
        "content": "夜宿乌牙寺，举手扪星辰。\n不取高声语，恐惊天上人。\n（《舆地纪胜》四七《蕲州》引王得臣《尘史》云：「蕲之黄梅有乌牙山，僧舍小诗，曰李太白也，李集中无之。\n」又《侯鲭录》、《西清诗话》、《苕溪渔隐丛话》、《竹坡诗话》等又作《题峯顶寺》。\n〖诗见《尘史》卷中。\n王琦《李太白诗集注》卷三十收录有关此诗之资料甚众，其中引《侯鲭录》，或云此为王元之〖即王禹偁〗少登楼诗，《竹坡诗话》则云为杨大年〖杨亿〗幼年时作，《西清诗话》则以为非极亿作。\n王琦亦未能定之。\n诸书引文差异甚大，不具录。\n〗）。",
        "dynasty": "唐",
        "collection_info": null
    },
    {
        "title": "桃源（二首） 一",
        "author": "李白",
        "content": "昔日狂秦事可嗟，直驱鸡犬入桃花。\n至今不出烟溪（一作「峦」）口，万古潺湲二（一作「一」）水斜。\n。",
        "dynasty": "唐",
        "collection_info": null
    },
    {
        "title": "桃源（二首） 二",
        "author": "李白",
        "content": "露暗烟浓草色新，一翻流水满溪春。\n可怜渔歌父重来访，只见桃花不见人。\n（《舆地纪胜》六八《常德府》引《绵州志》云「李白逸篇」）。",
        "dynasty": "唐",
        "collection_info": null
    },
    {
        "title": "普照寺",
        "author": "李白",
        "content": "天台国清寺，天下为四绝。\n今到普照游，到来復何别。\n柟（一作「枿」）木白云飞，高僧顶残雪。\n门外（一作「前」）一条溪（一作「水」），几回流岁月。\n（《咸淳临安志》八四。\n○苏东坡曰：「予旧在富阳，见国清院太白诗，绝凡近，即此篇也。\n」《渔隐丛话》：「新安水西寺，寺依山背，下瞰长溪。\n太白题诗断句云：『槛外一条溪。\n几回流碎月。\n』今集中无之。\n」王琦按：「《渔隐》所引，即此篇末二句也，盖未睹全篇，故讹以为《是否水西寺》断句也。\n」。）",
        "dynasty": "唐",
        "collection_info": null
    },
    {
        "title": "兴唐寺",
        "author": "李白",
        "content": "（在歙县郡城练水西，唐至德二年建。\n宋太平举国中勅改太平举国寺。\n）天台国清寺，天下称四绝。\n我来举唐游，于中更无别。\n枿木划断云，高峯顶积雪。\n槛外一条溪，几回流碎月。\n（康熙《徽州府志》十八《寺观》。\n○今按：此诗与前篇，异地异题，辗转汉传，各有可取之处。\n《苕溪渔隐》所引，应即此一篇之末二句。\n王琦未见此篇，不得称《渔隐》以为《题水西寺》断句为讹。\n〖宋朱弁《曲洧旧闻》卷八谓此诗石刻在歙溪西太平寺。\n〗）。",
        "dynasty": "唐",
        "collection_info": null
    },
    {
        "title": "殷十一赠栗冈砚",
        "author": "李白",
        "content": "殷侯三玄士，赠我栗冈砚。\n洒染中山毫，光映吴门练。\n天寒水不冻，日用心不倦。\n携此临墨池，还如对君面。\n（高似孙《砚笺》四）（见宋初吴淑《事类赋》卷十五，「光映」作「光辉」。\n）。",
        "dynasty": "唐",
        "collection_info": null
    },
    {
        "title": "赠江油尉",
        "author": "李白",
        "content": "岚光深院裏，傍砌水泠泠。\n野燕巢官舍。\n溪云入[古]厅。\n日斜孤吏过，帘捲乱峯青。\n五色神仙尉，焚香读道经。\n（杨慎《全蜀艺文志》）（见《蜀中名胜记》卷十，云此诗「为米芾书，刻在县卫」。\n「古」字据此书补。\n吴企明谓此诗中「五色神仙尉」一句，用《北梦琐言》卷十二所载张裼之子闻说壁鱼入道经函，因蠹食神仙字身有五色，吞之可成仙的典故，因疑此诗为晚唐人或宋人所假託。\n）。",
        "dynasty": "唐",
        "collection_info": null
    },
    {
        "title": "南陵五松山别荀七",
        "author": "李白",
        "content": "六即颍水荀，何惭许郡宾。\n相逢太史奏，应是聚贤人。\n玉隐且在石，兰枯还见春。\n俄成万里别，立德贵清真。\n（见影宋蜀刻本《李太白文集》卷十三，「立德」作「立得」。\n）。",
        "dynasty": "唐",
        "collection_info": null
    },
    {
        "title": "暖酒",
        "author": "李白",
        "content": "热暖将来宾铁文，暂时不动聚白云。\n拨却白云见青天，掇头裏许便乘仙。\n（见影宋蜀刻本《李太白文集》卷二十三。\n）（以上缪氏本《太白集》）。",
        "dynasty": "唐",
        "collection_info": null
    },
    {
        "title": "栖贤寺",
        "author": "李白",
        "content": "知见一何高，拭眼避天位。\n同观洗耳人，千古应无愧。\n（以上《正德南康府志》十《诗类》）。",
        "dynasty": "唐",
        "collection_info": null
    },
    {
        "title": "题楼山石笋",
        "author": "李白",
        "content": "石笋如卓笔，县之山之巅。\n谁为不平者，与之书青天。\n（《遵义府志》四五《艺文诗》）（按此诗太白文集不载，即他拾遗本亦无之。\n孙志有此，不知何本，仍录俟考。\n）。",
        "dynasty": "唐",
        "collection_info": null
    },
    {
        "title": "阙题",
        "author": "李白",
        "content": "朝披梦泽云，笠钓青茫茫。\n暮跨紫鳞去，海气侵肌凉。\n（《苕溪渔隐丛话前集》五引东坡。\n又《诗话总龟》七《评论门》引《百斛明珠》。\n云：「予都下见有人携一纸文书，字则颜鲁公也，墨迹如未干，纸亦新健，其首两句云云。\n此语非太白不能道。\n」〖此即传为李白所作之《上清宝鼎诗》中的四句，全诗及考证见《全唐诗续拾遗》卷十四。\n〗）。",
        "dynasty": "唐",
        "collection_info": null
    },
    {
        "title": "阙题",
        "author": "李白",
        "content": "庭中繁树乍含芳，红锦重重翦作囊。\n还合炎蒸留烁景，题来渭得好篇章。\n（王琦辑注《太白集》附录）（详后「句」末附按。\n）。",
        "dynasty": "唐",
        "collection_info": null
    },
    {
        "title": "题宝圌山（圌音缠）（句）",
        "author": "李白",
        "content": "樵夫与耕者，出入画屏中。\n（《方舆胜览》五四）。",
        "dynasty": "唐",
        "collection_info": null
    },
    {
        "title": "句",
        "author": "李白",
        "content": "。",
        "dynasty": "唐",
        "collection_info": null
    },
    {
        "title": "句 一",
        "author": "李白",
        "content": "野禽啼杜宇，山蝶舞庄周。\n（《苕溪渔隐丛话后集》四引《法藏碎金》）（见《法藏碎金》卷六。\n）。",
        "dynasty": "唐",
        "collection_info": null
    },
    {
        "title": "句 二",
        "author": "李白",
        "content": "霜结梅梢玉，阴凝竹干银。",
        "dynasty": "唐",
        "collection_info": null
    },
    {
        "title": "句 三",
        "author": "李白",
        "content": "竹粉千腰白，桃皮半颊红。",
        "dynasty": "唐",
        "collection_info": null
    },
    {
        "title": "句 四",
        "author": "李白",
        "content": "心为杀人剑，泪是报恩珠。",
        "dynasty": "唐",
        "collection_info": null
    },
    {
        "title": "句 五",
        "author": "李白",
        "content": "佳人微醉玉颜酡，笑伾粧楼澹小蛾。",
        "dynasty": "唐",
        "collection_info": null
    },
    {
        "title": "句 六",
        "author": "李白",
        "content": "借问单楼与同穴，可能银汉胜重泉。\n（以上王琦辑注《太白集》附录）（以上诸句及「庭中繁树乍含芳」一首，王琦云见于《海录碎事》、《锦绣万花谷》二书，「未详为谁氏之作，其句法皆与太白不相似，亦皆以为太白诗矣。\n」又推测或为南唐时另一翰林学士李白撰。\n）。",
        "dynasty": "唐",
        "collection_info": null
    },
    {
        "title": "菩萨蛮",
        "author": "李白",
        "content": "举头忽见衡阳雁，千声万字情何限。\n叵耐薄情夫，一行书也无。\n泣归香阁恨，和泪淹红粉。\n待雁却回时，也无书寄伊。\n（《尊前集》）（《全宋词》第四册第二五一月页云《历代诗余》卷九载此为陈以庄词，杨金本《草堂诗余》卷下作陈达叟词。\n）。",
        "dynasty": "唐",
        "collection_info": null
    },
    {
        "title": "画像题诗",
        "author": "杜甫",
        "content": "迎旦东风骑蹇驴，旋呵冻手暖髯鬚。\n洛阳无限丹青手，还有功夫画我无？\n（《苕溪渔隐丛话后集》八云：「世有碑本子美画像，上有诗云云。\n子美决不肯自作，兼集中亦无之，必好事者为之也。\n」又《诗人玉屑》十一《考证》云：「『迎旦东风骑蹇驴』，决非唐人气象，只似白乐天言语。\n今者世俗图画，以为少陵诗，渔隐亦辨其非矣。\n黄伯思编入《杜集》，非也。\n」〖《诗人玉屑》所引，见《沧浪诗话·考证》。\n〗）。",
        "dynasty": "唐",
        "collection_info": null
    },
    {
        "title": "句",
        "author": "杜甫",
        "content": "君看墙头桃树花，尽是行人眼中血。\n（《萤雪丛说》下卷）（宋曾季貍《艇斋诗话》引唐人诗云：「时人有酒送张八，惟我无酒送张八。\n君有陌上梅花红，尽是离人眼中血。\n」末二句与此仅数字不同。\n《唐诗纪事》卷三一收李约《赠韦况》有「明月照张八」之句，疑此诗亦李约作。\n《四库提要》谓《萤雪丛书》错误甚多，作杜诗恐不足为据。\n）。",
        "dynasty": "唐",
        "collection_info": null
    },
    {
        "title": "",
        "author": "刘秩",
        "content": "。",
        "dynasty": "唐",
        "collection_info": null
    },
    {
        "title": "过芜湖",
        "author": "刘秩",
        "content": "百里芜湖县，封侯自汉朝。\n荻林秋带雨，沙浦晚生潮。\n近海鱼盐富，濒淮粟麦饶。\n相逢白头叟，击壤颂唐尧。\n（《嘉庆芜湖县志》二三《艺文志》）。",
        "dynasty": "唐",
        "collection_info": null
    },
    {
        "title": "题龙日寺西龛石壁",
        "author": "严武",
        "content": "圣泽久润物，皇明常独幽。\n恩从祥风翱，德与和气游。\n报国建香剎，开蛮临僻州。\n天长面绿水，地迥起朱楼。\n寻异遍众壑，坐禅逢一丘。\n永怀根本妙，誓以身心修。\n奇色艷草满，珍名嘉树稠。\n远江崩涛喧，復涧微雨休。\n嘹唳猿响谷，参差峯入流。\n碧烟曳篁径，白日悬沙洲。\n泛海谢安石，吟诗王子猷。\n扬雄爱清静，山简多优游。\n性分固有适，蓍龟何足求？\n神閒孤台月，目送千里舟。\n携手逸羣品，浩歌邈悠悠。\n山情慕禽尚，诗格惊曹刘。\n旌能举滞时，选异拔奇俦。\n鼎食当自致，岩栖难久留。\n嗟余参符守，汉主远分忧。\n往往行春到，闻钟散客愁。\n（《蜀中名胜记》二五《保宁府·巴州》）。",
        "dynasty": "唐",
        "collection_info": null
    },
    {
        "title": "宁国院（在新城县）",
        "author": "牛仙客",
        "content": "步步穿萝入径幽，柏高松老几人游。\n花开花落非僧事，自有清流对碧流。\n（《嘉庆浙江通志》二二七《寺观》）（南宋潜说友《咸淳临安志》卷八五收此诗，幷云此院唐时名碧流，吴越时因避讳更名碧沼，宋大中祥符元年始改名宁国。\n据此，诗题似应作《碧流院》）。",
        "dynasty": "唐",
        "collection_info": null
    },
    {
        "title": "句",
        "author": "灵澈",
        "content": "经来白马寺，僧到赤乌年。\n（《诗话总龟后集》四四《释氏门》引《雪波斋日记》）（见《刘宾客文集》卷十九《澈上人文集纪》，诗题为《芙蓉园新寺》。\n）。",
        "dynasty": "唐",
        "collection_info": null
    },
    {
        "title": "赠兄崇凯",
        "author": "范元凯",
        "content": "空（〖1〗《全唐诗》二九五作何兆诗，题为《赠兄》。\n首句「兄」《全蜀艺文志》作「君」○《全蜀艺文志》二○）（「崇凯，内江人，奏《花萼楼赋》为第一。\n其弟元凯，亦自负其才，故赠兄」云云。\n○今按：本诗前有李白《送友人内江范崇凯》五律一首，查各本《李白集》题下均无内江范崇凯五字，王琦亦未加注，不知杨慎有何依据。\n特记于此。\n）。",
        "dynasty": "唐",
        "collection_info": null
    },
    {
        "title": "题阮客旧居（《全唐诗》二六二作李阳冰，第三句「到」《诗话总龟》作「得」）",
        "author": "李𬜪",
        "content": "空（赵明诚《金石录》云：《题阮客旧居诗》，小篆书，《集古录》以为阳冰作。\n验其姓名，乃缙云今李{茊/山}，非阳冰也。\n其字画亦不工。\n盖阳冰肃宗上元中尝令缙运，其篆字石刻，尚多有存者，故欧阳公亦误以此诗为阳冰作尔。\n○《诗话总龟》二九《正讹门》〖赵明诚语见《金石录》卷三十，「李{茊/山}」作「李𬜪」。\n〗）。",
        "dynasty": "唐",
        "collection_info": null
    },
    {
        "title": "铁山（一名凤凰山）",
        "author": "独孤及",
        "content": "雁阵起秋云，鸡声满林屋。\n客思不可禁，铁峯驻雕毂。\n（《蜀中名胜记》三○《潼川府·安岳县》）。",
        "dynasty": "唐",
        "collection_info": null
    },
    {
        "title": "经兰亭故池联句",
        "author": "严维",
        "content": "（原注：鲍防、严维、刘全白、宋迪，共三十五人，具姓名。\n大历中唱和五十七人，元本不注姓名于联句下。\n）曝水邀欢处，遗芳尚宛然。\n名从右军出，山在古人前。\n芜没成尘迹，规模得大贤。\n湖心舟已并，村步骑仍连。\n赏是文辞会，欢同癸丑年。\n茂林无旧径，修竹起新烟。\n宛是崇山下，仍依古道边。\n院开新地胜，门占旧畬田。\n荒阪披兰筑，枯池带墨穿。\n敍成应唱道，杯作每推先。\n空见云生岫，时闻鹤唳天。\n滑苔封石磴，密篠碍飞泉。\n事感人寰变，归惭府服牵。\n寓时仍覩叶，叹逝更临川。\n野兴攀藤坐，幽情枕石眠。\n玩奇聊倚策，寻异稍移船。\n草露犹霑服，松风尚入弦。\n山游称绝调，今古有多篇。\n（桑世昌《兰亭考》十二）（此诗为众人联句之作。\n最早应见于《大历年浙东联唱集》，此书今不传。\n北宋孔延之《会稽掇英总集》卷十四收入时，每两句后空两格，题注：「元本不注名姓于联句下。\n」「元本即指《大历年浙东联唱集》。\n《兰亭考》连抄不空格，本书收严维名下而未作说明，皆欠妥。\n」）。",
        "dynasty": "唐",
        "collection_info": null
    },
    {
        "title": "泛太湖",
        "author": "薛据",
        "content": "万顷波涵一碧秋，飘飘随处任轻舟。\n踏歌听立忘机鹭，击楫惊飞熟梦鸥。\n烟水淡图山点翠，云霞丽景日抛毬。\n帆收不尽湖天景，何必蒹葭古渡头。\n（《古今图书集成·山川典》二八二《太湖部》）。",
        "dynasty": "唐",
        "collection_info": null
    },
    {
        "title": "题竹",
        "author": "玄览",
        "content": "（玄览，大历末住荆州陟岵寺，道高有风韵，人不可得而亲。\n张璪尝画古松于斋壁，符载讚之，卫象诗之，亦一时三绝，览悉加垩焉。\n问其故，曰：「无事疥吾壁也。\n」僧那即其甥，为寺之患，发瓦探鷇，坏墙熏鼠，览未尝责。\n有弟子义诠，布衣一食，览亦不称。\n或怪之，乃题诗于竹曰：）大海从鱼跃，长空任鸟飞。\n欲知吾道廓，不与物情违。\n（《酉阳杂俎前集》十二《语资》。\n又《诗话总龟》三十《道僧门》引《古今诗话》。\n又《万首唐人绝句》补本十，诗中前二句与后二句倒置。\n。）",
        "dynasty": "唐",
        "collection_info": null
    },
    {
        "title": "贞元六年春三月庚子百寮宴于曲江亭上赋诗以赐之",
        "author": "李适",
        "content": "岁闰节华晚，众芳繁暮春。\n霁日天地晴，元巳风景新。\n禊饮传旧俗，古今欢此辰。\n至乐在同和，丝竹奚所陈。\n熏琴是赏心，姑射可凝神。\n何必尚躭缅，浮觞曲水滨？\n（《太平御览》五九二《文部·御制》引《唐书》。\n）（今按：两《唐书》本纪均不载，《全唐诗》另有一首不同。\n）。",
        "dynasty": "唐",
        "collection_info": null
    },
    {
        "title": "三月三日寒食从刘八丈使君登迁仁楼眺望",
        "author": "李穆",
        "content": "从公无小大，在伴乐人贤。\n楚国逢荒岁，随人若有年。\n空波交水埒，重岫夹畬田。\n桑柘温风软，云霞返照鲜。\n因高寺剎迥，临远郡楼偏。\n花柳清明节，亲宾上巳筵。\n故乡徒有路，春雁独归边。\n幸望山阴客，为文内史前。\n（《刘长卿集》五）。",
        "dynasty": "唐",
        "collection_info": null
    },
    {
        "title": "留辞",
        "author": "李穆",
        "content": "（今按：刘长卿另有《送李穆归淮南诗》，《全唐诗》一五一误以此诗为长卿诗○同前八。\n）。",
        "dynasty": "唐",
        "collection_info": null
    },
    {
        "title": "送韦判官赴闽中",
        "author": "皇甫冉",
        "content": "空（《全唐诗》二一○作皇甫诗。\n第四句「伤」《文苑英华》作「惊」《文苑英华》二七二《送行》）。",
        "dynasty": "唐",
        "collection_info": null
    },
    {
        "title": "寄（一作「赠」）章司直",
        "author": "皇甫冉",
        "content": "空（原注：「《百家诗选》作郎士元诗。\n」《全唐诗》二四八作郎士元《赠韦司直》同上二五四《寄赠》）。",
        "dynasty": "唐",
        "collection_info": null
    },
    {
        "title": "三月三日后亭泛舟",
        "author": "皇甫冉",
        "content": "越中山水高且深，兴来无处不登临。\n永和九年刺海郡，暮春三月醉山阴。\n（桑世昌《兰亭考》十二）。",
        "dynasty": "唐",
        "collection_info": null
    },
    {
        "title": "太姥山",
        "author": "薛令之",
        "content": "扬舲穷海岛，选胜访神仙。\n鬼斧巧开凿，仙踪常往还。\n东瓯冥漠外，南越渺茫间。\n为问容成子，刀圭乞驻颜。\n（《古今图书集成·职方典》一一○八《福宁州部》）。",
        "dynasty": "唐",
        "collection_info": null
    },
    {
        "title": "送元使君",
        "author": "钱起",
        "content": "郢门将咫尺，龙节莫夷犹。\n送客与云散，行人看月愁。\n遥闻江汉水，日与政声流。\n（《舆地纪胜》八四《郢州》）。",
        "dynasty": "唐",
        "collection_info": null
    },
    {
        "title": "历山",
        "author": "魏炎",
        "content": "（齐州城东有孤石，平地耸出，俗谓之历山。\n以北有泉，号舜井。\n东隔小街，又有石井，汲之不绝，云是舜东家之井。\n干元中有魏炎者，于此题诗曰：）齐州城东舜子郡，邑人虽移井不改。\n时闻汹汹动绿波，犹谓华井中在。",
        "dynasty": "唐",
        "collection_info": null
    },
    {
        "title": "又曰",
        "author": "魏炎",
        "content": "西家今为定戒寺，东家今为练戒寺。\n一边井中投一瓶，两井相摇响泙濞。",
        "dynasty": "唐",
        "collection_info": null
    },
    {
        "title": "又曰",
        "author": "魏炎",
        "content": "济南郡裏多沮洳，娥皇女英汲井处。\n窃向池中潜甽来，浇茆畦上平流去。\n（《封氏闻见记》八《历山》）。",
        "dynasty": "唐",
        "collection_info": null
    },
    {
        "title": "",
        "author": "戎昱",
        "content": "。",
        "dynasty": "唐",
        "collection_info": null
    },
    {
        "title": "诗",
        "author": "戎昱",
        "content": "寒食涔阳诸小儿，齐歌齐舞带花枝。\n郡从兵乱年荒后，人似开元天宝时。\n（《舆地纪胜》引此四句后，注「云云」二字，復引「行春」二句。\n知原诗为七律，引时删去第三联，今仅六句。\n此处分列，未允。\n）。",
        "dynasty": "唐",
        "collection_info": null
    },
    {
        "title": "句 一",
        "author": "戎昱",
        "content": "行春更欲游何处，东郭门前竹马期。",
        "dynasty": "唐",
        "collection_info": null
    },
    {
        "title": "句 二",
        "author": "戎昱",
        "content": "不须挂岭居天末，但见涔阳在眼前。\n〖1〗（以上《舆地纪胜》七十《沣州》）（〖1〗《舆地纪胜》卷一○三《静江府》引「不知桂岭居天末」句，题作《寄薛评事》，注云：「见《曹州图经》。\n」）。",
        "dynasty": "唐",
        "collection_info": null
    },
    {
        "title": "药（一见《宋之问集》）",
        "author": "陈润",
        "content": "有嘉（宋作「卉」）秘神仙，君臣有礼焉。\n忻当苦口喻，不畏入肠偏。\n扁鹊功成日，神农定器然（宋作「品年」）。\n丹成如可待，鷄犬自闻天。\n（《文苑英华》三二七《花木》。\n此诗在宋之问《春泉洗药》后，缺姓名，据目录作陈润。\n）。",
        "dynasty": "唐",
        "collection_info": null
    },
    {
        "title": "酬张二十员外（《全唐诗》二四二张继《江上送客游庐山》诗后）",
        "author": "窦叔向",
        "content": "空（此诗原缺出处，应出《文苑英华》卷二四三，题作《酬张二十员外前成长子博士叔向》，署「张继」，《全唐诗》据以收于张继名下，岑仲勉《唐人行第录》考证此应为窦叔向诗，张二十即张继。\n此诗题应作《酬张二十员外》，「前国子博士叔向」为附收入张作时之署名。\n后人不明唐集附收之例，因误作张诗。\n）。",
        "dynasty": "唐",
        "collection_info": null
    },
    {
        "title": "题普门上人房（《文苑英华》二三五《寺院》〖1〗）",
        "author": "皇甫曾",
        "content": "空（〖1〗《全唐诗》卷二四九作皇甫冉，卷一四八又作刘长卿诗，另日末流藏唐钞本《唐诗卷》则作郎士元诗。\n）。",
        "dynasty": "唐",
        "collection_info": null
    },
    {
        "title": "送韩司直（《全唐诗》二四八作郎士元诗，第三句「春草」，《文苑英华》作「芳草」○同上二七二《送行》〖1〗）",
        "author": "皇甫曾",
        "content": "空（〖1〗《全唐诗》卷一四八又作刘长卿诗。\n《极玄集》卷下又作皇甫冉诗。\n〗）。",
        "dynasty": "唐",
        "collection_info": null
    },
    {
        "title": "句",
        "author": "陆贽",
        "content": "（贽为渭南尉有诗云云。\n盖县内多流泉。\n）姜泉流渺渺，夹砌树阴阴。\n（宋敏求《长安志》十七《渭南县》。\n）（今按：《全唐诗》引《唐语林》，谓任江淮尉题廰诗句。\n第一句不同，第二句「夹」误「来」。\n〖此引《长安志》当为《经训堂丛书》本，《四库全书》本前句作「遶阶流虢㶁」，《唐语林》卷四作「遶阶流助𣵪」，「助𣵪」当作「渺渺」。\n《记纂渊海》卷二四题作《题姜泉》，前句作「遶街流渺渺」。\n〗）。",
        "dynasty": "唐",
        "collection_info": null
    },
    {
        "title": "语录诗",
        "author": "无住",
        "content": "慧眼近空心，非关髑髅孔。\n对面说不识，饶你母姓董。\n（敦煌写本《历代法实记》所附（《历代法宝记》云此为无住引王梵志诗。\n此作无住，似误。\n）。",
        "dynasty": "唐",
        "collection_info": null
    },
    {
        "title": "咏走马灯诗",
        "author": "无际",
        "content": "团团游了又来游，无箇明人指路头。\n除却心中三昧火，鎗刀马一齐休。\n（《悦心集》一）（曹汛谓走马灯始见于宋，唐时未有，诗疑出依託。\n）。",
        "dynasty": "唐",
        "collection_info": null
    },
    {
        "title": "荣禄（句）",
        "author": "张九宗",
        "content": "牛羊卫草窥环佩，鸟雀离花听管絃。\n（《舆地纪胜》一五五《遂宁府》）。",
        "dynasty": "唐",
        "collection_info": null
    },
    {
        "title": "白云向空尽（原注：《类诗》作焦郁。《全唐诗》五○五作焦郁诗〖1〗）",
        "author": "周存",
        "content": "白云生（一作「昇」）远岫，摇曳入晴空。\n乘化随舒卷，无心任始终。\n欲销仍白（一作「带」）日，将断或（一作「更」）因风。\n势薄飞难定，天高色易穷。\n影收元气表，光灭太虚中。\n况（一作「傥」）若从龙去（一作「出」），还施润（一作「济」）物功。\n（《文苑英华》一八二《省试》）（明刻本《文苑英华》注引《类诗》，指宋人所编之《唐宋类诗》，其于省试诸诗的归属，与《文苑英华》有异。\n就今所可考知之各例看，多以《文苑英华》所署者为长。\n而《全唐诗》多从《类诗》，似未允。\n）。",
        "dynasty": "唐",
        "collection_info": null
    },
    {
        "title": "竹〖1〗",
        "author": "张南史",
        "content": "竹价长东南，别种殊草木。\n成林处处云，抽笋年年玉。\n天风起成韵，池水涵更绿。\n閒临庾信园，数竿心自足。\n（《古今图书集成·草木典》一九二《竹部》）（〖1〗《文苑英华》卷三二五、《全唐诗》卷二九六收张南史《竹》诗，为一字至七字诗。\n此作五言诗，而诗句与一字至七字诗大致相同，可断定为后人据原诗改写而成。\n《佩文斎咏物诗选》卷三三五所收亦同此。\n）。",
        "dynasty": "唐",
        "collection_info": null
    },
    {
        "title": "晚次渭上",
        "author": "冷朝阳",
        "content": "晚来清渭上，一似楚江边。\n鱼网依沙岸，人家旁水田。\n不逢京口信，空认渡头船。\n逆旅无消息，归心谁为传？\n（《又玄集》上）。",
        "dynasty": "唐",
        "collection_info": null
    },
    {
        "title": "过绣林（句）",
        "author": "于鹄",
        "content": "绣林直照刘郎浦，铺碛女皋。\n（《舆地纪胜》六五《江陵府》）。",
        "dynasty": "唐",
        "collection_info": null
    },
    {
        "title": "登瀛洲阁〖1〗",
        "author": "李愿",
        "content": "翠阁傍瀛洲，洲中胜事幽。\n沙明眠雪鹭，波涨宿霜鸥。\n溅雨荷盘腻，萦风柳带柔。\n公余自多暇，尊酒奉仙游。\n（曹汛谓康熙《蓬莱县志》卷二、干隆《登州府志》卷；用均云《登蓬莱阁》为宋李愿撰。\n并疑其人约欧阳修同时。\n姑仍存之，俟考详。\n）。",
        "dynasty": "唐",
        "collection_info": null
    },
    {
        "title": "望仙门",
        "author": "李愿",
        "content": "楼影空门裏，门开望众仙。\n绿鬟云漠漠，翠黛月涓涓。\n烟驾知何处，星槎记昔年。\n夕阳孤鸟畔，渺渺海浮天。\n（《古今图集当成·职方典》二八○《登州府部》）。",
        "dynasty": "唐",
        "collection_info": null
    },
    {
        "title": "梅花吟",
        "author": "李愬",
        "content": "平淮策骑过东来，适遇梅花灼烁开。\n相耐岁寒存苦节，故于冷境发枯荄。\n（《弘治黄州府志》七《艺文·黄梅县》）。",
        "dynasty": "唐",
        "collection_info": null
    },
    {
        "title": "漳州（句）",
        "author": "徐放",
        "content": "南宫才调久淹留，符节初临海上州。\n（《舆地纪胜》一三一《漳州》）。",
        "dynasty": "唐",
        "collection_info": null
    },
    {
        "title": "留别刘员外",
        "author": "朱放",
        "content": "寥落穷秋九月天，风吹白雪起江边。\n岂意与君于此别，相看挃泪水潺湲。\n（《四部丛刊》影印明正德本《刘随州诗集》八）。",
        "dynasty": "唐",
        "collection_info": null
    },
    {
        "title": "膏泽多丰年",
        "author": "张聿",
        "content": "空（原缺姓名，据目录补。\n《全唐诗》四六六作薛存诚，第四句「庾」《文苑英华》作「庆」，又七八七列入无名氏。\n）。",
        "dynasty": "唐",
        "collection_info": null
    },
    {
        "title": "望禁苑祥光",
        "author": "张聿",
        "content": "空（原缺姓名，据目录补。\n《全唐诗》七八七列入无名氏，第七句「鼎气」《文苑英华》作「暴气」○以上《文苑英华》一八○《省试》。\n）。",
        "dynasty": "唐",
        "collection_info": null
    },
    {
        "title": "题皎然影堂",
        "author": "范传正",
        "content": "（皎然名昼，以贞元元年终山寺。\n有集十卷，于頔序集。\n贞元八年正月，勅写其文集入于秘阁，天下荣之。\n又着《儒释交游传》及《内典类聚》共四十卷，《号呶子》十卷，时贵流布。\n元和四年，太守范传正、会稽释灵澈同过旧院，就影堂伤悼弥久，遗题曰：）道安已返无何乡，慧远来过旧草堂。\n余亦当时及门者，共吟佳句一焚香。\n（《古今图书集成·神异典》一六九《僧部列传》引《高僧传》）（见《宋高僧传》卷二十九《唐湖州杼山皎然传》。\n「以贞元元年终山寺」，《宋高僧传》作「以贞元年终山寺」。\n据赵昌平考证，皎然约卒于贞元末。\n）。",
        "dynasty": "唐",
        "collection_info": null
    },
    {
        "title": "秋疾初愈月夜咏左思招隐诗因而成咏",
        "author": "权德舆",
        "content": "闲吟理轻步，不厌凉夜咏。\n断续风际声，清羸月中影。\n萤光拂花露，泉脉连桐井。\n心畅百虑销，境条万籁静。\n前贤有遗韵，顾我三日省。\n朗怀方自怡，星河渐耿耿。",
        "dynasty": "唐",
        "collection_info": null
    },
    {
        "title": "卧病初愈崔侍御相访",
        "author": "权德舆",
        "content": "移疾门常掩，今朝枉绣衣。\n笑言之乍惬，拜伏力犹微。\n晚岁贞筠少，贫家上客稀。\n如何忽见访，里巷有清辉。",
        "dynasty": "唐",
        "collection_info": null
    },
    {
        "title": "夏雨率成呈邑中诸",
        "author": "权德舆",
        "content": "片云飞暮雨，潇洒小亭闲。\n细响疎芜裏，目凉坐卧间。\n已深池际水，更绿枕前山。\n未敢劳车马，柴扉且闭关。",
        "dynasty": "唐",
        "collection_info": null
    },
    {
        "title": "自咎",
        "author": "权德舆",
        "content": "自咎咎何穷，飘然荜户中。\n清时名未立，稔岁室犹空。\n幽独惭芳桂，飞鸣羡早鸿。\n出门何所见，歏息向秋风。\n（以上《四部丛刊》影印大兴氏刊本《权载之文集》一）。",
        "dynasty": "唐",
        "collection_info": null
    },
    {
        "title": "题隐者所居",
        "author": "权德舆",
        "content": "一径茅茨下，千峯麋鹿羣。\n鸿妻同懒逸，渔父每知闻。\n旦暮鸟择木，天阴山出云。\n此心终不动，鼓腹向尧君。\n（同前七）。",
        "dynasty": "唐",
        "collection_info": null
    },
    {
        "title": "天竺寺",
        "author": "权德舆",
        "content": "香剎西天寺，昔游梦中。\n烟萝迷俗驾，猿狖应山童。\n萧飒松静，欹危石栈通。\n云霞栖半壁，丹绀照晴空。\n世累悲何已，心期惜未同。\n相看整归骑，花雨夕洪蒙蒙。\n（同前七）。",
        "dynasty": "唐",
        "collection_info": null
    },
    {
        "title": "贞元七年蒙恩除太常博士自江东来朝时与郡君同行西岳庙停东祝谒元和八年拜东都留守途次祠下追计前事已二十三年于兹矣时郡君以疾恙续发因代书却寄",
        "author": "权德舆",
        "content": "忆昔辛未岁，诏书下江酒濡。\n尽室赴礼官，脂车杂辎軿。\n行役过梁苑，淹留经圃田。\n（郡君表姊壻元俯为宣武从事，权理宋州，郡君从壻李融，时为郑州，各淹留累日。\n）秦关信百二，征驾逾三千。\n仙掌眺莲峯，灵祠谒八天。\n驺驭俨已驻，女巫争来前。\n动容既纷若，展敬方肃然。\n（时为女竺所导，过于恭敬，不能具举。\n）蹇步入国门，华簪拱祥烟。\n谏曹迨居守，倐已十六迁。\n及兹东乘辕，二十余三年。\n盛明受恩泽，清近皆联翩。\n忽当礼寺重，俄忝相印悬。\n陈力才不任，乞骸词颇坚。\n解龟罢八鼎，赐剑犹要么泉。\n鄙夫何所能，实赖中馈贤。\n谈笑皆体远，箴规谅才全。\n拜恩理晨装，诏使来骈阗。\n风生鞍马疾，日出旌旗鲜。\n信宿历道途，曩游记周旋。\n暂别亦不易，沉痾今未痊。\n医文验桐君，道术依竺干。\n庶凭神明佑，得使疾恙蠲。\n（医工辅氏，深于药术诊切，大比丘尼优昙持念精至，并约同来，累路将护。\n）永怀心如惔，引望脰已㾓。\n离披夏云尽，皎镜秋月圆。\n开缄讽色丝，撰日驰平肩。\n延企劳梦寐，涕洟暗潺湲。\n想君路经兹，还復申祝延。\n摄拜奠清酤，相期保华颠。\n远惭周君较，聊拟顾彦先。\n慇懃俟来报，泪墨书此篇。\n（同前十）。",
        "dynasty": "唐",
        "collection_info": null
    },
    {
        "title": "漳州",
        "author": "张登",
        "content": "漳州悲远道，龛留大业僧。\n七年驰便路，三蹑石梯层。\n（《永乐大典》九七六四「岁」字韵引《恩平志》。\n）。",
        "dynasty": "唐",
        "collection_info": null
    },
    {
        "title": "秋夜馆中醉后作",
        "author": "张登",
        "content": "一叶惊风风已凉，华灯照夜夜何长。\n阆山截云不过雁，涨海浸日谁为梁。\n北向多虞剑戛戛，南中独望天茫茫。\n客亭迟还还復醉，醉裏狂歌歌更狂。\n（同上一一三一三「馆」字韵引《张灯集》）。",
        "dynasty": "唐",
        "collection_info": null
    },
    {
        "title": "赏牡丹（句）",
        "author": "李正封",
        "content": "（唐文皇好诗，大和中赏牡丹，上谓程修己曰：「今京邑人传牡丹诗，谁为首出？\n」对曰：「中书舍人李正封诗天番云云。\n」时杨妃侍，上曰：「妆台前宜饮以一紫金盏酒，则正封之诗见矣。\n」）天香夜染衣，国色朝酣酒。\n（《唐诗纪事》四十）（见《松窗杂录》。\n）。",
        "dynasty": "唐",
        "collection_info": null
    },
    {
        "title": "岘山（句）",
        "author": "李正封",
        "content": "岘山移柱石，流水辍恩波。\n（《舆地纪胜》八二《襄阳府》）。",
        "dynasty": "唐",
        "collection_info": null
    },
    {
        "title": "九鲤湖",
        "author": "许稷",
        "content": "道是烧丹地，依然云水居。\n山空人去后，梦醒客去初。\n溪雨飞沙霁，岩门隐雾虚。\n高歌对明月，松影落扶疎。\n（《古今图书集成·山川典》三○二《九鲤湖部》。",
        "dynasty": "唐",
        "collection_info": null
    },
    {
        "title": "",
        "author": "韩愈",
        "content": "。",
        "dynasty": "唐",
        "collection_info": null
    },
    {
        "title": "题杜工部坟",
        "author": "韩愈",
        "content": "何人凿开混沌壳，二气由来有清浊。\n孕其清者为圣贤，钟其浊者成愚朴。\n英豪虽没名犹嘉，不肖虚死蓬麻。\n荣华一旦世俗眼，忠孝万古贤人芽。\n有唐文物盛復全，名书史册俱才贤。\n中间诗笔谁清新？屈指都无四五人。\n独有工部称全美，当日诗人无拟伦。\n笔追清风洗俗耳，心夺造化回阳春。\n天光晴射洞庭秋，寒玉万顷清光流。\n我常爱慕如饥渴，不见其面生闲愁。\n今春偶客耒阳路，悽惨去寻江上墓。\n召朋特地踏烟雾，路入溪村数百步。\n招手借问骑牛儿，牧儿指我祠堂路。\n入门古屋三四间，草茅缘砌生无数。\n寒竹珊珊摇晚风，野蔓层层缠庭户。\n升堂再拜心恻然，心欲虔启不成语。\n一堆空土烟芜裏，虚使诗人叹悲起。\n怨声千古寄西风，寒骨一夜沉秋水。\n归时处处多白酒，生肉如今家家有。\n饮酒食肉今如此，何故常人无饱死？\n子美归日称才贤，聂侯见待诚非喜。\n洎乎圣意再搜求，姦臣以此欺天子。\n捉月走入千丈波，忠谏便沉汩罗底。\n固知天意有所存，三贤所归同一水。\n过客留诗千百人，佳词绣句虚相美。\n坟空饫死已传闻，千古丑声竟谁洗？\n明时好古疾恶人，应以我意知终始。\n（蔡梦弼《集注草堂杜工部诗外集酬唱附录》引）（〖1〗蔡梦弼跋云：「此退之《题杜工部坟》，惟见于刘斧《摭遗小说》，韩昌黎正集无之，似非退之所作。\n然大历、元和，时之相去犹未为远，不归与本集抵牾若是。\n乃后之好事俗休儒託而为之，以厚诬退之，决非退之所作也睄矣。\n梦弼今谩录于此，以备后人观览也。\n」）。",
        "dynasty": "唐",
        "collection_info": null
    },
    {
        "title": "三伤颂",
        "author": "伏牛上人",
        "content": "（斯五五五八卷录此诗，题作「龙兴寺香严和尚《嗟世三伤吟》」。\n香严和尚法名智闲，青州人，住持邓州香严山，梁干化中卒。\n《宜堂集》卷十九、《宋高僧传》卷十三有传。\n该卷存前二首，其一为「伤嗟啜刀鸟」，其三为「伤嗟垒巢燕」，异文较多，校如次。\n校文中均以「一作某」代指该卷。\n）。",
        "dynasty": "唐",
        "collection_info": null
    },
    {
        "title": "三伤颂 其一",
        "author": "伏牛上人",
        "content": "伤嗟垒巢燕，虽巧无深见。\n修营一箇窠，往復几千转。\n双飞碧水头，对主动权虹梁畔。\n身缘觅食疲，口为衔泥烂。\n驱驰九夏初，方产巢中卵。\n（「产巢」，一作「有窠」。\n）停腾怕饥渴，抚养知寒暖。\n怜惜过于人，衔虫餧皆徧。\n（「餧」，一作「餵」）父为理毛衣，母来将食饘（一作「眩」）。\n一旦翅翼成，（「一旦」句，一作「一旦翅开便」。\n）分飞不相管。\n世有少智人，恳力忧家眷。\n男女未成长，颜色已（一作「亦」）衰变。\n（「颜色」，一作「容颜」。\n）燕子燕子听吾语，随时且过休辛苦。\n纵使窠中千箇儿，秋风纔动终须去。\n（「秋风」句，一作「秋穴纔起皆飞去」。\n）世人世人不要贪，（「贪」，一作「忙」。\n）此言是药思量取。\n（「思量取」，一作「容思量」。\n）饶你平生男女多，谁能伴归泉路。\n（「饶你」二句，一作「饶渠平生男女多，三涂恶业自须当」。\n）。",
        "dynasty": "唐",
        "collection_info": null
    },
    {
        "title": "三伤颂 其二",
        "author": "伏牛上人",
        "content": "伤嗟鵽刀鸟，夜夜啼天晓。\n坠翼柳攀枝，（「柳」，一作「脚」。\n）身随露叶低，影逐风枝袅。\n一种情相生，尔独何枯槁。\n（「一种」二句，一作「一种情想生，尔何独枯栲」。\n）驱驱饮啄稀，役役飞腾少。\n不是官所差，都缘业所造。\n（「都缘」句，一作「有缘业力造」。\n）亦似世间人，贪生不觉老。\n吃着能几多，强自萦烦恼。\n咄络无眼人，（「无眼人」，一作「无眠人」。\n）织络何时了。\n只为一六迷，遂成十二到。\n（「到」，一作「倒」。\n）{歠欠=鸟}刀{歠欠=鸟}刀林裏叫，（「叫」，一作「啼」。\n）山僧山僧床上笑。\n有人会意解推寻，不假三祇便成道。\n（「有人」二句，一作「有人会意解推寻，不历僧祗便成道」。\n）。",
        "dynasty": "唐",
        "collection_info": null
    },
    {
        "title": "三伤颂 其三",
        "author": "伏牛上人",
        "content": "伤嗟造蜜蜂，忙忙采花蘂。\n接翼入芳业，分头傍烟水。\n抱蘂唼香滋，寻花恋春饵。\n驱驰如有萦，盘旋若遭魅。\n蹭蹬遇丝罗，飘零餵蝼蚁。\n才能翅翼成，方始窠巢备。\n恶人把火烧，哀鸣树中死。\n蜜是他人将，美是他人美。\n虚忙百草头，于身有何利。\n世有少智人，与此恰相似。\n只缘贪爱牵，几度虚沈坠。\n夏日岁处浮生，十年作童稚。\n一半悲与愁，一半病与悴。\n除折算将来，能得几多子。\n更将有漏身，自翳无生理。\n永不见如来，都缘开眼睡。\n蜜蜂蜜蜂休役役，空哉终是他人吃。\n世人世人不要贪，留富他人有何益。",
        "dynasty": "唐",
        "collection_info": null
    },
    {
        "title": "一钵歌",
        "author": "一钵和尚",
        "content": "阿剌剌，闹聒聒，总是悠悠造末挞。\n（「阿」，《大正藏》本《景德传灯录》〖以下简称「一作」〗卷三十作「遏」。\n「末挞」，一作「抹㒓」）如饥吃监加得渴，枉却一生头戛戛。\n（「戛戛」，一作「枿枿」。\n）究竟不能知本末，（「本末」，一作「始末」。\n）抛却死尸何处脱。\n闲事到头须结撮，火落身上当头拨。\n（「头」，一作「须」。\n）莫待临时叫菩萨，大丈夫儿须豁豁。\n（「大丈夫儿」，一作「丈夫语话」。\n）莫学痴人受摩捋，也繫裏，也摆拨，（「也繫裏」二句，一作「趁时结裏学摆拨」。\n）也学柔和也粗粝，亦解剃头亦披褐，（「亦解」句，一作「也剃头，也披褐」。\n）也学凡夫作生活。\n直言向君君未达，（「直言」，一作「直语」。\n）更作长歌歌一钵。\n多中少，少中多，（「多中少」二句，一作「一钵歌，多中一，一中多」。\n）莫笑野人一钵歌，缘持此钵度婆娑。\n（「一钵歌」，一作「歌一钵」。\n「缘持此钵」，一作「曾将一钵」。\n）青天寥寥月初上，此时境空含万象。\n（「境空」，一作「影空」。\n）几处浮生自是非，一源清洁无来往。\n（「清洁」，一作「清净」。\n）莫谩将心学水泡，百毛流火无事交。\n（「莫谩」二句，一作「更莫将心造水泡，百毛流血是谁教」。\n）不如静坐真如地，头上从他鹊作巢。\n（「头」，一作「顶」。\n）万代金轮圣王子，只这真如灵觉是。\n菩提树下度众生，度尽生不生死。\n真丈夫，（「真丈夫」，一作「不生不死真丈夫」。\n）无形无相大毘卢。\n尘劳灭尽真如在，一颗圆明无价珠。\n眼不见，耳不闻，无见无闻无不闻。\n（「无见」句，一作「不见不闻真见闻」。\n）从来一钵无言说，（「一钵」，一作「一句」。\n）今日千言强为分。\n强为分，须谛听，人人总有真如性。\n（「总」，一作「尽」。\n）恰似黄金在矿中，炼去金砂金体净。\n（「金砂」，一作「炼来」。\n）真是妄，妄是真，为求真妄更无人。\n（「为求」，一作「若除」。\n）将心不用生烦恼，（「将心不用」，一作「真心莫谩」。\n）衣食随时养色身。\n好也着，恶也着，一切不贪无染着。\n（「恶」，一作「弱」。\n「不贪」，一作「无心」。\n）亦无恶，亦无好，一际坦然平等道。\n（「一」，一作「二」。\n）粗亦飡，莫学凡夫相上看。\n（「看」，一作「观」。\n）亦无粗，亦无细，（「亦」，一作「也」。\n）上方香积无根蒂。\n坐亦行，行亦坐，坐死树是菩提果。\n（坐」，一作「生」。\n一本此下多「亦无坐，亦无行，无生何用觅无生。\n生亦得，死亦得，处处当来见弥勒」六句。\n）亦无生，亦无死，三世如来总如此。\n离即着，着即离，实相门中无实义。\n（「即」，一作「则」。\n「实相」，一作「幻化」。\n）不可离，不可着，何处更求治病药。\n（「不」，一作「无」。\n「治」，一作「无」。\n）语时默，默时语，语默寻踪无定所。\n（「寻踪」，一作「纵横」。\n「定」，一作「处」。\n）亦无语，亦无默，莫唤东西作南北。\n嗔时喜，喜时嗔，（「时」，一作「即」。\n）我自降魔转法轮。\n亦无嗔，亦无喜，水不离波波是水。\n（「是」，一作「即」。\n）悭时舍，舍时悭，不离内外与中间。\n（「与」，一作「及」。\n）亦无悭，亦无舍，寂寂寥寥无可把。\n苦时乐，乐时苦，只箇修行断门户。\n（「箇」，一作「遮」。\n）亦无苦，亦无乐，本来自性无缠缚。\n（「本来自在无绳索」。\n）垢即净，净即垢，两边恶境无关于后。\n（「恶境」，一作「毕竟」。\n）亦无垢，亦无净，大千同一真如性。\n药是病，病是药，到头两事浑捻（一作「忘」）却。\n（「浑」，一作「须」。\n）亦无药，亦无病。\n正是真如灵觉性。\n魔是佛。\n佛是魔，如影随形水上波。\n（「是」，一作「作」。\n「如影随形」，一作「镜裏寻形」。\n）亦无魔，亦无佛，三界比来无一物。\n（「三界比来」，一作「三世本来」。\n）凡即圣，圣即凡，色裏胶清水裏咸。\n亦无凡，亦无圣，万行扫除无一行。\n（「扫除」，一作「总持」。\n）真中假，假中真，自是凡起恶尘。\n（「恶」，一作「妄」。\n）亦无真，亦无假，若不呼时谁应者。\n（「若不」句，一作「若不唤时何应诺」。\n）本无姓，本无名，（「本无姓」，一作「本来无姓」。\n）只么腾腾信脚行。\n有时市鄽（一作「井」）幷屠肆，一叶莲花火上生。\n（「一叶莲花」，一作「一朶红莲」。\n）也曾策杖游京洛，身似浮云无住着。\n（「住」，一作「定」。\n）究竟从来是寄居，他方处处无缠缚。\n（「究竟」二句，一作「幻化由来似寄居，他家触处更清虚」。\n）若觅戒，三毒药病何时瘥；（「药病何」，一作「疮痍几」。\n）若觅禅，我自纵横大可怜。\n不是狂，不是颠，在世间中出世间。\n（「我自」四句，一作「我自纵横汩碖眠。\n大可怜，不是颠，世间出世天中天」。\n）时人不会此中意，打着南边与北边。\n（「与」，一作「动」。\n）若觅法，鸡足山头问迦叶。\n见说传衣在彼中，无心不用求某甲。\n（「见说」二句，一作「大士持衣在此中，本来不用求专甲。\n若觅经，法性真源无可听。\n若觅律，穷子不须教走出」，凡六匔。\n）若觅修，八万浮图何处求。\n只知黄叶上啼哭，（「上」，一作「止」。\n）不觉黑云遮日头。\n莫怪狂言无次第，筛罗渐入粗中细。\n只这粗中细。\n只这粗中细也无，即是圆明真实谛。\n亦无真，但有名闻即是尘。\n（「亦无真」，一作「真实谛，本非真」。\n「有」，一作「是」。\n）若向尘中解真实，便是当来出世人。\n（「当来」，一作「堂堂」。\n）无造作，独行独坐空索索。\n（「无造作」，一作「出世人，莫造作」。\n「坐」，一作「步」。\n）无湼槃，（「无湼槃」，一作「无生无死无湼槃」。\n）本来生死不相干。\n直须省，（「直须省」，一作「无是非，无动静」。\n）莫谩将身入空井。\n无去也无来，明镜挂高台。\n（「无去」二句，一作「无善恶，无去来，亦无明镜挂高台」。\n）侬家见解只如此，不用将心算劫灰。\n（「侬家」，一作「山僧」。\n「不用」句，一作「不信从他造劫灰」。\n）（以上《鑑诫录》十《高僧谕》）。",
        "dynasty": "唐",
        "collection_info": null
    },
    {
        "title": "灵岩洞",
        "author": "蒋防",
        "content": "一湾溪水出岩泉，前洞沉沉后洞连。\n可惜秦人不曾到，空留名蹟在桃川。\n（《古今图书集成·职方典》一二六二《常德府部》）。",
        "dynasty": "唐",
        "collection_info": null
    },
    {
        "title": "瀑布泉",
        "author": "刘禹锡",
        "content": "时出西郊霁色开，寻真欲去重徘徊。\n风泉净洗高人耳，松柏化为君子材。\n翠巘絶高尖插汉，碧潭无底搅轰雷。\n上盘下际非凡境，箇裏何曾俗客来。\n（《正德南康府志》十《诗类》）。",
        "dynasty": "唐",
        "collection_info": null
    },
    {
        "title": "虎丘西寺",
        "author": "刘禹锡",
        "content": "吴王冠剑作尘埃，葬地翻为七宝台。\n石砌百□光似镜，井轮千转响成雷。\n昔年棣萼联枝发，今日莲宫并蒂开。\n更有女郎坟在此，时时云雨试僧来。\n（康熙顾《虎丘志》三《寺字》）。",
        "dynasty": "唐",
        "collection_info": null
    },
    {
        "title": "恩赐耆老布帛（《文苑英华》一八○《省试》）",
        "author": "张復元",
        "content": "空（《全唐诗》三一九作崔枢诗。\n第二句「赈黎元」《文苑英华》作「轸玄元」，第三句「生涯作」作「生成在」，第七句「泰」作「太」，第八句「沾」作「澹」。\n）。",
        "dynasty": "唐",
        "collection_info": null
    },
    {
        "title": "过华山（句）（《全唐诗》四八四作杨虞卿句）",
        "author": "杨茂卿",
        "content": "（《云溪友议》卷中《中山诲》云：「杨危〖应作茂〗卿配校书《过华山》诗曰〖见下〗。\n此句实为佳对。\n又《唐语林》二《文学》，刘禹锡茂卿云。\n〖见下〗此诗题云《过华山下作》。\n而用莲蓬之菡萏。\n极的当而暗静矣。\n」）河势昆崙远，山形菡萏秋。\n（《唐诗纪事》三九）。",
        "dynasty": "唐",
        "collection_info": null
    },
    {
        "title": "观音岩",
        "author": "孟郊",
        "content": "岩洞分明是普陀，和风甘雨向来多。\n空山寂寞香灯少，莲坐春云长薜萝。\n（《古今图书集·职方典》七八五《安庆府部》）。",
        "dynasty": "唐",
        "collection_info": null
    },
    {
        "title": "虎丘寺",
        "author": "张籍",
        "content": "望月登楼海气昏，剑池无底浸云根。\n老僧只怕山移去，日暮先教锁寺门。\n（康熙顾湄《虎丘志》三《寺字》）。",
        "dynasty": "唐",
        "collection_info": null
    },
    {
        "title": "白门前",
        "author": "李贺",
        "content": "白门前，大楼喜，悬虹云，挞龙尾。\n剑破匣，舞蛟龙，蚩尤死，鼓龙蓬。\n天堕地，无惊飞，海千里。\n（《四部业刊》影印所以刊本《李贺歌诗编》）（此诗为《全唐诗》卷三九三李贺《上之回》一诗之别本，前八句仅数字不同，末四句，《上之回》为七言二句。\n）。",
        "dynasty": "唐",
        "collection_info": null
    },
    {
        "title": "落叶",
        "author": "刘乂",
        "content": "返蚁难寻穴，归禽易见窠。\n满廊僧不厌，一片俗嫌多。\n（《诗话总亀后集》三八《诙谐门》（此诗出《苕溪渔歌隐业话前集》卷五五《宋朝杂记下》，作者作刘义。\n《诗人玉屑》卷三引《冷斎夜话》、《诗林广记》卷二引《古今诗话》均以为郑谷诗，未详孰是。\n「刘乂」，辑者意当指刘叉、乂、义相淆者较多，但此诗是否刘叉作，恐尚难确定。\n）。",
        "dynasty": "唐",
        "collection_info": null
    },
    {
        "title": "黄鹤楼",
        "author": "贾岛",
        "content": "高槛危檐势若飞，孤云野水共依依。\n青山万古长如旧，黄鹤何年去不归。\n岸映西山（一作「州」）城半山，烟生南浦树将微。\n定知羽客无因见，空使含情对落晖。\n（《古今图书集成·职方典》一一二五《武昌府部》（民国《湖北通志》卷一○一《金石》九录《鄂州杂诗碑》，分五层，录谢朓及唐人诗三十九首，其中即贾岛此诗及本书后录之卢郢诗。\n碑署「熙宁二年六月□日额立」，不着书人姓名，清代尚存于黄鹤楼后斗姥阁西壁。\n）。",
        "dynasty": "唐",
        "collection_info": null
    },
    {
        "title": "留题南赵古庙",
        "author": "贾岛",
        "content": "鳞鵕老树铁生斑，神宇荒凉野壑閒。\n地僻无人秋寂寂，一川红影夕阳间。\n（同上三○五《太原府部》）。",
        "dynasty": "唐",
        "collection_info": null
    },
    {
        "title": "虎丘千人坐（又名千人石）",
        "author": "贾岛",
        "content": "上陟千人从，低窥百尺松。\n碧池藏宝剑，寒涧宿潜龙。\n（康熙顾湄《虎邱志》二《泉石》）。",
        "dynasty": "唐",
        "collection_info": null
    },
    {
        "title": "题安业县",
        "author": "贾岛",
        "content": "一山未了一山迎，百里都无半里平。\n宜是老禅遥指处，只堪图画不堪行。\n（《关中胜蹟图志》二五《商州地理》）。",
        "dynasty": "唐",
        "collection_info": null
    },
    {
        "title": "贡茶唱和（句）",
        "author": "贾餗",
        "content": "（金沙池泉，在常州宜兴县罨画溪之东，有寺，寺有碑，载当时杭、湖、常三州贡茶唱和，乐天云：「十隻画船何处宿？\n洞庭山脚太湖心。\n」常州太守，忘其姓名，和云。\n○今按：白居易二句见《全唐诗》四四七卷《宿湖中》一诗。\n同卷有《赴苏州至常州答贾舍人》。\n及《自到郡斋仅旬日方专公务未及宴游偷閒走笔题二十四韵兼寄常州贾舍人湖州崔郎中仍呈吴中诸客》各诗，知常州太守即贾餗。\n）殷勤为报春风道，不贡新茶只贡心。\n（《诗话总龟》三四《纪梦门》）。",
        "dynasty": "唐",
        "collection_info": null
    },
    {
        "title": "李娃行（句）",
        "author": "元稹",
        "content": "平常不是堆珠玉，难得门前暂徘徊。\n（任渊《后山诗註》二《徐氏闲轩》注引）玉颜婷婷阶（原误作「街」）下立。\n（同上《黄梅五首》之三注引）。",
        "dynasty": "唐",
        "collection_info": null
    },
    {
        "title": "送沈仓曹赴江西",
        "author": "白居易",
        "content": "落日驱单骑，凉风换袷衣。\n远鱼传信至，秋雁趁行飞。\n洛下闲居住，城东醉伴稀。\n莫辞船舫重，多觅酒钱归。\n（《白氏长庆集》五九《三教论衡》）。",
        "dynasty": "唐",
        "collection_info": null
    },
    {
        "title": "东山寺（在黄梅县）",
        "author": "白居易",
        "content": "直上青霄望八都，白云影裏月轮孤。\n茫茫宇宙人无数，几箇男儿是丈夫。\n（《弘治黄州府志》七《艺文》）（曹汛谓《全唐诗》卷八五八吕岩《絶句》三十二首之十四，后二句与此全同，前句稍异，作白诗疑误。\n）。",
        "dynasty": "唐",
        "collection_info": null
    },
    {
        "title": "句（《全唐诗》七八四作织锦人「如今」句。「士」《白香山诗集·补遗》作「事」○汪立名辑《白香山诗集·补遗》）",
        "author": "白居易",
        "content": "空（〖1〗《卢氏杂话》云：卢氏子合下第，步出都门，投逆旅。\n有一人续至。\n吟诗云云。\n卢愕然，忆是白居易诗，问之，曰：）（「某世织绫锦，以薄艺投本行，皆云如今花样与前不同，且东归去。\n」〖2〗此段出《太平广记》卷二五七引《卢氏杂说》，汪氏所引为节文。\n）。",
        "dynasty": "唐",
        "collection_info": null
    },
    {
        "title": "汉文帝母薄太后庙赋诗",
        "author": "牛僧孺",
        "content": "香风引上大罗天，月地花宫拜洞仙。\n具道人间惆怅事，不知今夕是何年。\n（《唐诗纪事》二九引《周秦行纪》（《周秦行纪》，一般认为是李党託牛僧孺之作，《贾氏谈录》谓韦瓘作。\n诗繫牛僧孺名下，恐未允。\n）。",
        "dynasty": "唐",
        "collection_info": null
    },
    {
        "title": "答张郎中分寄翰林贡余笔歌",
        "author": "张碧",
        "content": "圆金五寸轻错刀，天人摘落霜兔毛。\n我之宗兄掌文檄，翰林分与神仙毫。\n东风吹柳作金线，狂涌辞波力生健。\n此时捧得江文通，五色光从掌中见。\n江龙角嫩无精彩，尽日挥空射烟霭。\n谁能邀得怀素来，晴明书破琉璃海。\n扬雄得之《甘泉赋》，胸中白鳯无因飞。\n他年拟把补造化，穿江入海剜天涯。\n昨宵梦见欧率更，先来醉我黄金觥。\n手擎瑟瑟三十斗，博归天上书《黄庭》。\n梦中摆手不相许，怅望空乘碧云去。\n（《文房四谱》二《笔谱》）。",
        "dynasty": "唐",
        "collection_info": null
    },
    {
        "title": "游安禅寺",
        "author": "徐凝",
        "content": "欲到安禅游圣概，先观涌塔出香城。\n楼台有日连云汉，壑谷无年断水声。\n倚竹并肩青玉立，上桥如踏白虹行。\n伤嗟置寺碑交碎，不见梁朝施主名。\n（《严陵集》一）。",
        "dynasty": "唐",
        "collection_info": null
    },
    {
        "title": "苏小小墓",
        "author": "徐凝",
        "content": "古木寒鸦噪夕阳，六朝遗恨草茫茫。\n水如香篆船如叶，咫尺西陵不见郎。\n（《舆地纪胜三《嘉兴府·古迹》（熊飞云《宋诗纪事》卷二十二据《嘉兴府志补》收此诗为沈括作。\n今按徐凝有《嘉兴寒食》诗咏及苏小小墓，此诗疑因脱冒而误归其名下。\n沈括《长兴集》存本诗皆缺失，尚难定谳，姑仍存。\n）。",
        "dynasty": "唐",
        "collection_info": null
    },
    {
        "title": "砥柱",
        "author": "柳公权",
        "content": "禹凿锋鈚后，巍峨直至今。\n孤峰浮水面，一柱钉波心。\n顶压三门险，根随九曲深。\n拄天形突兀，逐浪势浮沉。\n岸嚮秋涛射，祠斑夜涨侵。\n喷香龙上下，刷羽鸟登临。\n祇有尖迎日，曾无柱影阴。\n旧碑文字在，遗事可追寻。\n（《古今图书集成·山川典》三九《底柱山部》（《记纂渊海》卷二十四收此诗「顶压三门险」以下四句，题作《题砥柱山》。\n「拄天」作「撑天」。\n）。",
        "dynasty": "唐",
        "collection_info": null
    },
    {
        "title": "谢庐山僧寄谷帘水",
        "author": "张又新",
        "content": "消渴陵客，甘凉庐阜泉。\n泻从千仞石，寄逐阴江船。\n竹柜新茶出，铜铛活火煎。\n育花浮晚菊，沸沫响秋蝉。\n啜忆吴僧共，倾宜越椀圆。\n气清宁怕睡，骨健欲成仙。\n吏役寻无暇，诗情得有缘。\n深疑尝沆瀣，犹欠听潺湲。\n迢递康王谷，尘埃陆羽篇。\n何当结茅屋，长在水帘前。\n（《正德南康府志》十）。",
        "dynasty": "唐",
        "collection_info": null
    },
    {
        "title": "题常云峯（常云峯，去乐清县东八十里，在雁荡山西谷。以其「常」有云雾，登者心志则为澄霁。又名灵府山。）",
        "author": "张又新",
        "content": "仙府云坛莫谩登，綵云香雾昼常烝。\n君能到此消尘虑，隐豹垂天亦为澄。\n（《永乐温州府乐清县志》二《山川》。\n又《广雁荡山志》三《山水》）。",
        "dynasty": "唐",
        "collection_info": null
    },
    {
        "title": "太玉洞（句）",
        "author": "张又新",
        "content": "一国洞天三十六，东嘉幸得一仙居。\n（《永乐大典》一三○七五「洞」字韵引《元一统志》）。",
        "dynasty": "唐",
        "collection_info": null
    },
    {
        "title": "龙虎山",
        "author": "吴武陵",
        "content": "龙虎山中紫翠烟，青精颜色四时妍。\n桃枝惯见花成实，瀛岛宜闻海变田。\n五斗米仙真有道，一神楼药岂无缘。\n秋风吹绿茂陵草，的的黄金飞上天。\n（《古今图书集成·山川典》一四七《龙虎山部》）。",
        "dynasty": "唐",
        "collection_info": null
    },
    {
        "title": "传奇小说（诗句）",
        "author": "沈亚之",
        "content": "命笑无人笑，含娇何处娇。\n徘徊花上月，空（一作「虚」）度可怜宵。\n（《艺林伐山》十七。\n又《诗人玉屑》十二《品藻》引后二句（《太平广记》卷三二六《沈警》条引《异闻录》载此为沈警诗。\n《诗人玉屑》以为沈亚之作，未详所据。\n程毅中《〈异闻集〉考》因疑《沈警》篇为沈亚之作。\n惜尚乏他证佐定之。\n）。",
        "dynasty": "唐",
        "collection_info": null
    },
    {
        "title": "长揖诗（贞元中，刘忠州任大夫科选，多滥进。有无名子自云山东野客，移书于刘，附长揖诗曰：）",
        "author": "山东野客",
        "content": "三铨选客不须嗔，五箇登科各有因。\n无识伯和怜吉獠，弄权虞候为王申。\n载华甲第归丞相，裴子门徒入舍人。\n莫怪邵南书判好，他家自有景监亲。\n（《唐摭言》十三《无名子谤议》）。",
        "dynasty": "唐",
        "collection_info": null
    },
    {
        "title": "桂花曲",
        "author": "李德谷",
        "content": "仙女侍，董双成，桂殿夜凉（一作「寒」）吹玉笙。\n曲终却从仙宫去，万户千门空月明。\n河汉女，玉练颜，云軿往往到人间。\n九霄有路去无际（一作「迹」），袅袅大风吹佩环。\n《苕溪渔隐业话后集》十二：「战斗曲《许彦周诗话》谓是李卫公作，《桐江诗话》谓是均州武当山石壁上刻之，云神仙所作，未知孰是。\n」（《全唐诗补逸》卷五以前五句作李栖筠诗，未妥，今删彼存此。\n详参书末之修订说明。\n《全唐诗》卷八九○收作李白《桂殿秋》词，恐误。\n）。",
        "dynasty": "唐",
        "collection_info": null
    },
    {
        "title": "寄家书",
        "author": "李德谷",
        "content": "琼与中原隔，自然音信疎。\n天涯无去雁，船上有回书。\n一别五年外，相思万里余。\n开缄更多感，老泪湿霜鬚。\n（《光绪崖州志》二一《艺文》（周建国云：李德裕大中元年贬崖州，三年冬卒。\n「别五年外」之「五「当作「三」。\n）。",
        "dynasty": "唐",
        "collection_info": null
    },
    {
        "title": "谪崖州过北流鬼门关作（《舆地纪胜》一○四《容州·景物》。又《永乐大典》二三三八及二三四○「梧」字韵两见）",
        "author": "李德谷",
        "content": "空（《全唐诗》一二一作杨炎诗，《唐诗纪事》三二同。\n第三句「何处在」《舆地纪胜》作「在何处」。\n〖周建国云此当为李德裕作，宋初乐史《太平寰宇记·岭南道·容州》已收为李作，比《唐诗纪事》可靠。\n〗）。",
        "dynasty": "唐",
        "collection_info": null
    },
    {
        "title": "咏吐绶鸡（句）",
        "author": "李德谷",
        "content": "葳蕤散绶轻风裏，若衔（御）若垂何可拟。\n（《诗话总龟后集》二七《咏物门》引《蔡宽夫诗话》。\n○今按：《全唐诗》四七五引《事文类聚》，上句缺「散绶」二字，又无序，故重录之。\n）（〖1〗《蔡宽夫诗话》今佚，《总龟》所引，系据《苕溪渔隐业话前集》卷二十转录。\n二书所引，皆未以此段文字为序。\n按其文意，仅「出剡溪」三字为李德裕所云，余皆蔡宽夫之语。\n此处误读。\n《说郛》卷二十二引《山家清供》录二句，后句作「若衍若垂何可据」。\n周建国告《刘宾客文集》卷三七《吐绶鸟词》序提及此首，题应作《吐绶鸟词》。\n）。",
        "dynasty": "唐",
        "collection_info": null
    },
    {
        "title": "南窜途中感愤（句）",
        "author": "李德谷",
        "content": "（李卫公历三朝大权，出门下者多矣。\n及南窜，怨嫌併集，途中感愤，有句云：）十五余年车马客，无人相送到崖州。\n（《唐语林》七《补遗》）。",
        "dynasty": "唐",
        "collection_info": null
    },
    {
        "title": "诗",
        "author": "广文诸生",
        "content": "（《唐语林》七《补遗》云：「李卫公颇升寒素。\n旧府解有等第，卫公既贬，崔少保龟从在省，子殷梦为府解元。\n广今诸生为诗云云。\n卢渥司徒以府元为第五人，自此废等第。\n」又《唐摭言》七云：「李太尉德裕颇为寒畯〖《纪事》为素〗开路，及谪官南去，或有诗曰：「八百孤寒齐下泪，一时南望李崖州。\n」〖又《云溪友议》云：「后之文场困辱者，若周人之思乡焉。\n皆曰：『八百孤寒齐下泪，一时回首望崖州』。\n」《唐新的纪事》及《全唐诗》无名氏诗句同，亦均只存后二句。\n）省司府局正绸缪，殷梦元知作解头。\n三百孤寒齐下泪，一时南望李崖州。\n（《唐语林》七《补遗》）。",
        "dynasty": "唐",
        "collection_info": null
    },
    {
        "title": "金庭洞",
        "author": "裴通",
        "content": "寂寂金庭洞，清香发桂枝。\n鱼吞左慈钓，鹅踏右军池。\n（《永乐大典》一三○七四「洞」字韵（此诗未全，全篇见《全唐诗续拾》卷二六。\n）。",
        "dynasty": "唐",
        "collection_info": null
    },
    {
        "title": "白云亭（《全唐诗》八六○作许宣平《见李白诗又吟》，出入较多，故重录。）",
        "author": "罗万象",
        "content": "一池荷叶衣无尽，数树松花食有余。\n刚被世人知住处，不如依旧再移居。\n（《严陵集》二）（原列入无世次作者。\n按《云笈七籤》卷一一三录沈汾《续仙传》云：「罗万象，不知何所人。\n有文学，明天文，洞深于）（《易》，节操奇特。\n惟布衣游天下，居王屋山。\n久之，游罗浮山，遂结庵以居。\n」《舆地纪胜》卷八引晏殊《类要》云：「唐罗万象者分水县人也。\n隐于紫逻山。\n节度使李德裕使人召之，闻之，更移入深山，依白云而居，终身不出。\n」今移此。\n曹汛谓《五灯会元》卷三收大梅法常偈，与此多同。\n）。",
        "dynasty": "唐",
        "collection_info": null
    },
    {
        "title": "泰伯井",
        "author": "李绅",
        "content": "至德今何在，平墟井有泉。\n梁鸿重浚后，又历几千年。\n（《梅里志》三《诗》）。",
        "dynasty": "唐",
        "collection_info": null
    },
    {
        "title": "莺莺歌（逸句〖1〗）",
        "author": "李绅",
        "content": "（董解元《西厢记诸宫调》征引公垂《莺莺歌》凡四处。\n卷一有「伯劳飞迟燕飞疾」八句，已见《全唐诗》。\n）。",
        "dynasty": "唐",
        "collection_info": null
    },
    {
        "title": "莺莺歌（逸句〖1〗） 一",
        "author": "李绅",
        "content": "河桥上将亡官军，虎骑长「戟」（战）交垒门。\n凤凰诏书犹未到，满城戈甲如「云」（雪）屯。\n家家玉帛弃泥土，少女娇妻愁被虏。\n出门走马皆健儿，红粉潜藏欲何处？\n鸣鸣阿母啼向天，窗中抱女投金钿。\n铅华不顾欲藏艷，玉颜转莹如神仙（《董解元西厢记》卷二〖2〗）。",
        "dynasty": "唐",
        "collection_info": null
    },
    {
        "title": "莺莺歌（逸句〖1〗） 二",
        "author": "李绅",
        "content": "此时潘郎未相识，偶住莲馆对南北。\n潜叹悽惶阿母心，为求白马将军力。\n明明飞诏五云下，将选金门兵悉罢。\n阿母深居鸡犬安，八珍玉食邀郎餐。\n千言万语对生意，小女初笄为姊妹。\n（同上〖卷三〗）。",
        "dynasty": "唐",
        "collection_info": null
    },
    {
        "title": "莺莺歌（逸句〖1〗） 三",
        "author": "李绅",
        "content": "丹诚寸之难自比，写在红笺方寸纸。\n寄与春风伴落花，彷佛随风绿杨裏。\n窗中暗读人不知，剪破红绡裁作诗。\n还怕香风易飘荡，自令青鸟口衔之。\n诗中报郎含隐语，郎知暗到花深处。\n三五月明当户时，与郎相见花间路。\n（同上〖卷四〗）。",
        "dynasty": "唐",
        "collection_info": null
    },
    {
        "title": "莺莺歌（逸句〖1〗） 四",
        "author": "李绅",
        "content": "恍然梦作瑶台客。\n（《施注苏诗》十五《见月诗》注引）（〖1〗《董解元西厢记》卷一、卷二、卷三所引，皆作《莺莺本传歌》，卷四作《本传歌》。\n〖2〗两处校改，均据人民文学出版社出版凌景埏校注本。\n）。",
        "dynasty": "唐",
        "collection_info": null
    },
    {
        "title": "石佛谷",
        "author": "皇甫曙",
        "content": "空（〖1〗《全唐诗》三六九作皇甫湜诗，第十五句「鸟迹」《图书集成》作「鸟趾」，十七句「间」作「阔」。\n〖2〗《古今图书集成·职方典》三六四《泽州部》〖《金石录》卷十着录：「唐皇甫曙《题石佛谷诗》，李道夷正书，开成元年十一月。\n」《宝刻业编》卷二十亦着录。\n皇甫曙于大和九年至开成二年间任泽州刺史，详郁贤皓《唐刺史考》卷八。\n诗即曙刺泽州时作。\n《全唐诗》误归皇甫湜，应移正。\n〗）。",
        "dynasty": "唐",
        "collection_info": null
    },
    {
        "title": "九华山谢雨诗",
        "author": "费冠卿",
        "content": "青嶂庙前纔滴酒，白龙湫上气如蒸。\n一声霹雳惊风雨，万顷秋田水溢堘。\n（《嘉靖池州府志》五）。",
        "dynasty": "唐",
        "collection_info": null
    },
    {
        "title": "过桐庐场郑判官",
        "author": "施肩吾",
        "content": "荣阳郑君游说余，偶因榷茗来桐庐。\n幽奇山水引高步，暐煜风光随使车。\n算緍百万日不虚，吏人业裏唯簿书。\n眼前横制断犀剑，心中暗转灵蛇珠。\n有时退公兼退食，一尊长在朱轩侧。\n胡商大鼻左右趍，赵妾细眉前后直。\n醉来引客上红楼，面前一道桐溪流。\n登临山色在掌内，指点霞光随杖头。\n东郭野人慵栉沐，使将破履升华屋。\n数杯酩酊不得归，楼中便盖江云宿。\n却被江郎湿我衣，赖君借我貂襜归。",
        "dynasty": "唐",
        "collection_info": null
    },
    {
        "title": "西山即事奉寄故园徐处士",
        "author": "施肩吾",
        "content": "仆作江西少施氏，君为城北老徐翁。\n诗篇忆昔欢相接，颜貎如今恨不同。\n世界尽忧蔬上露，时人皆怕烛前风。\n唯余独慕神仙道，芥子虽穷寿不穷。",
        "dynasty": "唐",
        "collection_info": null
    },
    {
        "title": "夏日过从叔幽居",
        "author": "施肩吾",
        "content": "且将一叶繫垂阳，角对清溪夏日长。\n林下喜逢青竹卷，局边输却紫罗囊。\n碧蹄骏马衔刍细，红粉佳人挈榼香。\n伯仲历官年尽少，那知不笑汉冯唐。",
        "dynasty": "唐",
        "collection_info": null
    },
    {
        "title": "赠族叔处士",
        "author": "施肩吾",
        "content": "我家名士已无求，若见翔鸿便举头。\n紫有岩边吟绣段，青苔纸上落银钩。\n高人酒席称无醉，细字经书读未休。\n定是仙山足灵药，年过八十转风流。\n。",
        "dynasty": "唐",
        "collection_info": null
    },
    {
        "title": "桐庐厅覩论事叟",
        "author": "施肩吾",
        "content": "扰扰厅前走羸瘵，中有老人扶杖拜。\n天公霹雳耳不闻，犹为子孙争地界。",
        "dynasty": "唐",
        "collection_info": null
    },
    {
        "title": "秋日桐江送裴秀才归淮南（〖1〗《全唐诗》四九四题为《送裴秀才归淮南》，第二句「枫叶」《严陵集》作「桐树」，「夕」作「叶」。）",
        "author": "施肩吾",
        "content": "空。",
        "dynasty": "唐",
        "collection_info": null
    },
    {
        "title": "题钓台兰若",
        "author": "施肩吾",
        "content": "山僧不钓台下鱼，几年空寄台边坐。\n有时手把干松枝，沿江乞得沙上火。",
        "dynasty": "唐",
        "collection_info": null
    },
    {
        "title": "归分水留赠王少府",
        "author": "施肩吾",
        "content": "仙吏饮冰多玉声，新诗丽句遗狂生。\n不愁日暮归山去，故把隋珠入夜行。\n（以上《严陵集》一）。",
        "dynasty": "唐",
        "collection_info": null
    },
    {
        "title": "寺居清晨（〖1〗《全唐诗》三○五作刘復诗，第四句「虚光」《文苑英华》作「灵光」。○《文苑英华》二三六《寺院》。）",
        "author": "刘三復",
        "content": "空。",
        "dynasty": "唐",
        "collection_info": null
    },
    {
        "title": "忧旱吟",
        "author": "张祜",
        "content": "炎熇肆蒸溽，南薫日飘扬。\n田畴苦焦烈，龟坼无润壤。\n嘉禾穟为实，灌注期穰穰。\n午火云炽，虐焰弥穹苍。\n桔槹置无用，何计盈仓箱。\n老农力耕耨，扪心热衷肠。\n公租与私税，焉得俱无伤？\n今年已憔悴，斗米百钱偿。\n富豪索高价，闭廪几绝粮。\n引领望甘雨，倾城祷林桑。\n匹夫动天地，奚俟暴巫尫。\n浃旬竟弗验，神明果茫茫。\n彼苍岂降割，以重吾民殃。\n（《古今图书集成·庶征典》五九《旱灾部》）。",
        "dynasty": "唐",
        "collection_info": null
    },
    {
        "title": "平望驿寄吴兴徐使君玄之〖1〗",
        "author": "张祜",
        "content": "故人为作郡，百里到吴兴。\n藻思江湖满，公平道路称。\n包山方峻直，霅水况澄清。\n伫听司空第，遥知下诏征。\n（《百城烟水》四《吴江》）（〖1〗《嘉泰吴兴志》卷十四《郡守题名》云：「徐玄之，开元七年自谏议大夫授，改邠王府长史。\n《统纪》云：开元十五年。\n」郁贤皓《唐刺史考》从《统纪》之说。\n张祜约生于贞元间，卒于大中中，于徐玄之不同时，诗显非其作。\n确作者不详，姑仍存此。\n）。",
        "dynasty": "唐",
        "collection_info": null
    },
    {
        "title": "伊山",
        "author": "张祜",
        "content": "晋代衣冠梦一场，精蓝往是读书堂。\n桓伊曾弄柯亭笛，吹落梅花万点香。\n（《古今图书集成·职方典》一二五三《衡州府部》）。",
        "dynasty": "唐",
        "collection_info": null
    },
    {
        "title": "即席为诗献徐州节度王智兴（时于使院会饮赋诗）",
        "author": "张祜",
        "content": "古来英杰动寰区，武德文经未有余。\n王氏柱天动业外，李陵章句右军书。\n（《唐诗纪事》五十四王智兴名下引此诗，前三句作「十年受命镇方隅，孝节忠规两有余。\n谁信将坛嘉政外（第四句同）。\n」又《全唐诗》三百十四王智兴《徐州使院赋》，第一句「三十年前老健儿」，《剧谈录》作「平生弓剑自相随」，第四句「独」作「自」。\n附注于此。\n○《剧谈录》上。\n。",
        "dynasty": "唐",
        "collection_info": null
    },
    {
        "title": "文学泉（〖1〗《全唐诗》一二九裴迪《西塔寺陆羽茶泉》，共八句，最后二句为此诗所无。题下注《统籤》云：「此诗杨慎以为见之石刻，然羽自在大历后，则非迪诗矣。」〖杨慎语见《升庵诗话》卷十二。按裴迪为玄、肃间人，代宗时似已不存，陆羽约生于开元末，卒于贞元末，与裴迪时代相接。然诗中云：「景陵西塔寺，……曾经陆羽居。草堂荒产蛤，茶井冷生鱼。」似应为陆羽身后作。裴夷直长庆、大和间在世，与诗意正合。《统籤》疑僞是，当从《舆纪胜》归夷直。〗〖2〗《舆地纪胜》七六《復州》）",
        "author": "裴夷直",
        "content": "空。",
        "dynasty": "唐",
        "collection_info": null
    },
    {
        "title": "和李卫公漳浦驿留题",
        "author": "杨发",
        "content": "南尽封邮见好山，苍苍桂岭类商颜，谁怜后夜思乡处，白草黄茅旧汉关。\n（《舆地纪胜》一三一《漳州》。\n又《康熙漳浦县志》十九《杂志·古蹟》）。",
        "dynasty": "唐",
        "collection_info": null
    },
    {
        "title": "",
        "author": "李合",
        "content": "。",
        "dynasty": "唐",
        "collection_info": null
    },
    {
        "title": "贺州思九疑作",
        "author": "李合",
        "content": "我世家九疑，山在宅之阳。\n林业倚虚壁，峭拔绝坤方。\n卓植斗杓南，序列俨成行。\n烟岚缈相接，午影常中堂。\n去留如有期，胜览夸新妆。\n少怀不羁思，那能繫空桑？\n对此疑山高，目悬几成尩。\n飘风微我荡，此兴颀然长。\n幸随长者车，身便神亦爽。\n讵仍手中扶，扶摇上翱翔。\n云开跻峦顶，万丈诚孤亢。\n俯瞷总羣植，纤纤若毫芒。\n上与举汗漫期，倒景彻罔浪。\n璇玑盘胸次，灿烂皆文章。\n清风时掀髯，世虑浑相忘。\n伸手叩元关，阊阖鸣金琅。\n九垓若可极，纵身托穹苍。\n四眺凭空忽，兴尽思弓藏。\n翩然下其肩，稽首来帝旁。\n有严淑多士，登户皆贤良。\n探怀摅忠荩，吾亦倾吾囊。\n锋铓避英锐，铅椠费挥张。\n胪传动天阍，颜厚何可当。\n腾章控多逊，遗珠映奎光。\n蔽贤吾焉敢，亦将励名芳。\n维皇怒斯赫，投檄幷炎荒。\n怅望九峯云，母远在莲塘。\n夜分缉余绪，旦期裨衮裳。\n美人弗可见，此心中忙忙。\n朝哦甑巓松，夕把流霞觞。\n何上层解羁绁，量移慰悽怆。\n媸作卢敖游，愿为曼倩狂。\n长揖别临贺，策马指延唐。\n时携二三子，葺彼山阿房。\n苋苋迹其故，余復奚所望。",
        "dynasty": "唐",
        "collection_info": null
    },
    {
        "title": "过九疑山有怀",
        "author": "李合",
        "content": "晚度疑山道，依然想重华。\n云飘上苑叶，雪映御沟花。\n行叹戍麾远，坐令衣带赊。\n交何通绝徼，弱水浸流沙。\n旅思徒漂梗，归期未及瓜。\n两阶干羽绝，夜夜泣胡笳。",
        "dynasty": "唐",
        "collection_info": null
    },
    {
        "title": "咏舜庙古杉",
        "author": "李合",
        "content": "总负亿年质，高临千仞峯。\n贞心欺晚桂，劲节掩寒松。\n任彼风飙折，挺然霜雪衝。\n茎凌霄汉表，根蟠龙窟中。\n仙客频栖舞，良工何渺逢。\n枝头连理翠，拥护圣神宫。",
        "dynasty": "唐",
        "collection_info": null
    },
    {
        "title": "游九疑黄庭观（《全唐诗》七八作骆宾王《游灵公观》，诗中字句多有异同）",
        "author": "李合",
        "content": "灵峯标舜境，神府枕疑川。\n玉殿斜临汉，金堂逈架烟。\n断风疎晚竹，流水切寒絃。\n别有月帔上，寄怀骑鹤仙。\n（《文苑英华》卷二二六、江标影宋本《骆宾王集》卷中、《唐人三家集》本《骆宾王文集》〖据影宋蜀刻本翻雕〗卷四均收此诗为骆作，作李诗恐非是。\n）（以上《古今图书集成·山川典》一七○《九疑山部》）。",
        "dynasty": "唐",
        "collection_info": null
    },
    {
        "title": "还故居",
        "author": "江全铭",
        "content": "路入丰溪上，超然绝世氛。\n懒寻书作伴，长与鹤为羣。\n千虑凈如水，一身閒似云。\n梅花领幽赏，疎雪隔帘分。\n（嘉庆《旌德县志》七《选举》及十九《艺文》）。",
        "dynasty": "唐",
        "collection_info": null
    },
    {
        "title": "九华山",
        "author": "杜牧",
        "content": "昔年幽赏快疎慵，每喜佳山在邑封。\n江上重来六七载，云间略见两三峯。\n凌空瘦骨寒如削，照水清光翠且重。\n却忆谪仙才格俊，解吟秀出九芙蓉。\n（《舆地纪胜》二二《池州》（吴在庆谓此诗又见于嘉靖《池州府志》卷八，仅录后四句。\n又云杜牧仅在会昌四年九月至六年九月在池州任刺史，此外别无到池州之迹，亦无游九华山之作。\n相据此诗前四句，显为诗人重游九华山之作，所谓「昔年」乃距重游时六七年，而这一情况，显然与杜牧生平不合。\n因疑此诗非杜牧作。\n）。",
        "dynasty": "唐",
        "collection_info": null
    },
    {
        "title": "句",
        "author": "杜牧",
        "content": "江声秋入寺（一作「峡」），雨气（一作「色」）夜侵楼。",
        "dynasty": "唐",
        "collection_info": null
    },
    {
        "title": "句",
        "author": "杜牧",
        "content": "闭门客到常疑（一作「如」）病，满院花开不似（一作「未是」）贫。\n（以上《云溪友议》上《冯生佞》。\n又《唐诗纪事》五六、《诗话总龟》三《知遇门》、《诗人玉屑》十《知音》、《唐才子传》七）。",
        "dynasty": "唐",
        "collection_info": null
    },
    {
        "title": "题阴阳井",
        "author": "许浑",
        "content": "仙人修炼地，玉井着神功。\n日月双轮见，阴阳两窍通。\n可堪清彻底，那更施无穷。\n尚冀丹砂力，当浇俗虑空。\n（《弘治句容县志》八《题咏类》）。",
        "dynasty": "唐",
        "collection_info": null
    },
    {
        "title": "白云潭禅院（在宁国白云山）",
        "author": "许浑",
        "content": "一片白云千丈峯，殿略楼阁架虚空。\n山僧不语捲帘坐，遥看世间如梦中。\n（嘉靖《宁国府志》卷四、卷五两见）。",
        "dynasty": "唐",
        "collection_info": null
    },
    {
        "title": "晋元帝庙",
        "author": "李商隐",
        "content": "青山遗庙与僧邻，断镞残碑锁暗尘。\n紫盖适符江左运，翠华空忆洛中春。\n夜台无月照珠户，秋殿有风开玉宸。\n弓剑神灵定何处？年年春绿上麒麟。\n（《浩然斋雅谈》（见《四库全书》本《浩然斋雅谈》卷中，四库馆臣注：「案此诗李商隐集不载，未详所据何本，疑姓名有误。\n」）。",
        "dynasty": "唐",
        "collection_info": null
    },
    {
        "title": "缺题",
        "author": "李商隐",
        "content": "重午云阴日正长，佳辰早至浴兰汤。\n凉风入座无消扇，彩索灵符映羽觞。\n（《锦绣花谷别集》）。",
        "dynasty": "唐",
        "collection_info": null
    },
    {
        "title": "咏雪（句）",
        "author": "李商隐",
        "content": "郊野鹅毛满，江湖雁影空。\n（《合璧事类》）。",
        "dynasty": "唐",
        "collection_info": null
    },
    {
        "title": "咏桃（句）",
        "author": "李商隐",
        "content": "酥胸酣暖日，玉脸笑春风。\n（《锦绣万花谷》）。",
        "dynasty": "唐",
        "collection_info": null
    },
    {
        "title": "桐柏观",
        "author": "郑熏",
        "content": "深山桐柏观，残雪路犹分。\n数里踏红叶，全家穿但是云。\n月寒岩障晓，风远蕙兰芬。\n明日出云去，吹笙不可闻。\n（《古今图书集成·山川典》一二六《桐柏山部》（见《嘉定赤城志》卷三十。\n《天台前集》卷中题作《冬暮挈家宿桐拍观》。\n）。",
        "dynasty": "唐",
        "collection_info": null
    },
    {
        "title": "松江",
        "author": "赵嘏",
        "content": "松江菰叶正芳繁，张翰逢秋忆故园。\n千里帆遮馆娃寺，一川风暖采香村。\n潮声渐遇仙人宅，鹤市曾迷子夜魂。\n我有五湖烟艇在，不堪残日动征鞍。\n（《百城烟水》四《吴江》）。",
        "dynasty": "唐",
        "collection_info": null
    },
    {
        "title": "题开元寺水阁（在宣州）",
        "author": "赵嘏",
        "content": "年来独向此游频，谢氏青山与寺邻。\n朱槛夜飞溪路雪，碧林晴隔马蹄尘。\n波穿十里桥连寺，絮压千家柳送春。\n（《舆地纪胜》一九《宁国府》）。",
        "dynasty": "唐",
        "collection_info": null
    },
    {
        "title": "广陵",
        "author": "赵嘏",
        "content": "广陵城中饶花光，赚得英雄尽白头。\n（《国史补》曰：「进士科得之艰难，其有老死于文场者，亦无所恨。\n故诗云云。\n」《画墁录》以为赵嘏作。\n（李肇《国史补》无此则。\n《唐摭言》卷一录此二句，不云作者，《全唐诗》卷七九六收作无名氏句。\n《画墁录》谓赵嘏作，未言所据。\n）。",
        "dynasty": "唐",
        "collection_info": null
    },
    {
        "title": "谒天柱山真君祠",
        "author": "韦曾",
        "content": "天柱吐白云，仙宫隔青霭。\n新亭皇黄家，旧封传汉代。\n犹持苹藻奠，永荷阎闾泰。\n彷佛见羣仙，凌风振青佩，仰攀丹凤翼，俯跃苍龙背。\n暂息三峯前，还逐九霄外。\n灊岳高似掌，皖水遥疑带。\n半壁风雨来，空林鬼神会。\n今我何为者，赤绂仍皂盖。\n远愧黄与龚，流芳及千载。\n（《古今图书集成·山川典》八六《灊山部》）（〖1〗韦曾，原列入「无世次」作者。\n今考《元和姓纂》卷二韦氏西眷房有韦曾，为万年令光朝之子，任舒州刺史、职方）（员外郎。\n《宝刻业编》卷十八载韦曾贞元二十年撰《巴郡太守严颜庙碑》。\n《郎官石柱题名》司动员外郎有韦曾，劳格《郎官考》卷八录山东益都元和十四年石刻《宝巩等题名》有「裏行韦曾」字样。\n天柱山在舒州怀宁，此诗当即韦曾任舒州刺史时作。\n）。",
        "dynasty": "唐",
        "collection_info": null
    },
    {
        "title": "丫髻岩",
        "author": "韦膺",
        "content": "丫髻山头残月，腊岩洞口斜阳。\n啼鸟唤人归去，此身犹在他乡。\n（同上《职方典》一○二六《温州府部》）（〖1〗韦膺，原列入「无世次」作者。\n今考《新唐书》卷七四《宰相世系表》韦氏逍遥公房有韦膺，为衢州刺史光辅之子。\n《元和姓纂》卷二载光辅为京兆杜陵人，任大理少卿。\n《唐会要》卷六六载光辅大历十年任太府少卿，《宝刻业编》卷十三载其贞元三年任衢州刺史。\n可知韦膺应为贞元以后人。\n嘉靖《瑞安县志》卷九有刺史韦庸，喜庆《浙江通志》卷一一二载韦镛，宣宗时任温州刺史，同书卷一五六引《明一统志》云会昌中温州刺史韦庸兴水利而为民所颂，何误。\n其任温州刺史的时间，当从《唐刺史考》作会昌中为是。\n〖参张忱石考证〗）。",
        "dynasty": "唐",
        "collection_info": null
    },
    {
        "title": "行桐柏山",
        "author": "姚鹄",
        "content": "际海礼冰碧，穿云来玉清。\n千山盘鸟道，十里入猿声。\n草木飘香异，云霞引步轻。\n谁言鳌顶上，此处是蓬瀛。\n（《古今图书集成·山川典》一二六《桐拍山部》）。",
        "dynasty": "唐",
        "collection_info": null
    },
    {
        "title": "过灊岳",
        "author": "马戴",
        "content": "塞上征兵久，淮南赋敛多。\n抱琴方此去，为县欲如何。\n灊岳积苍翠，皖溪生素波。\n真君松庙近，公退为谁过？\n（《古今图书集成·山川典》八六《灊山部）。",
        "dynasty": "唐",
        "collection_info": null
    },
    {
        "title": "方城怀古（句）",
        "author": "马戴",
        "content": "申胥枉向秦庭哭，靳尚终贻楚国羞。\n（《唐语林》二《文学》〖1〗○今按：《全唐诗》五五六缺题，又无出处。\n）（〖1〗此则出《金华子杂编》，见原本《说郛》卷十一，《四库全书》辑本《金华子杂编》失收。\n）。",
        "dynasty": "唐",
        "collection_info": null
    },
    {
        "title": "题铜官山庙（灵佑王祠在铜官山）",
        "author": "裴休",
        "content": "浔阳贤太守，遗庙古溪边。\n树影入流水，石门当洞天。\n幡花凝宝座，香案俨炉烟。\n若到千年后，重修事宛然。\n（《嘉靖铜陵县志》八、又《嘉靖池州府志》五）。",
        "dynasty": "唐",
        "collection_info": null
    },
    {
        "title": "白鹿寺释迦瑞相诗",
        "author": "裴休",
        "content": "无相无亏有相圆，多生檀越种因缘。\n三千境见阎浮土，丈六身留兜率天。\n绀目辉腾沧海月，玉毫光射宝炉烟。\n道人参到非非处，不是丹霞破佛禅。\n（《同治湖南通志》二三八《方外志·寺观·益阳县》）。",
        "dynasty": "唐",
        "collection_info": null
    },
    {
        "title": "东林寺",
        "author": "张毅夫",
        "content": "驻斾息东林，清泉洗病心。\n炉峯霄汉近，烟树荔萝阴。\n溪浚龙蛇隐，岩高雨露侵。\n猿声云壑断，罄韵竹房深。\n欲问吾师法，衰年力不任。\n（《永乐大典》六六九九江字韵引《江州志》）（〖1〗张毅夫，原列「无世次」作者。\n今检《旧唐书》卷一六二《张正甫传》附其事迹，节引如次：毅夫，南阳人。\n正甫之子。\n登进士第，位至户部侍郎、弘文馆学士判院事。\n《唐仆尚丞郎表》卷三谓其任户部侍郎约在咸通间。\n《旧唐书·宣宗纪》载其大中十一年四月自江西观察使为京兆尹，十二年正月出为鄂岳观察使。\n）。",
        "dynasty": "唐",
        "collection_info": null
    },
    {
        "title": "句",
        "author": "郑嵎",
        "content": "春游鸡鹿塞，家在鹧鸪天。\n（《艺需要伐山》十八）。",
        "dynasty": "唐",
        "collection_info": null
    },
    {
        "title": "寄郑碏迭石砚歌",
        "author": "庄南杰",
        "content": "娲皇补天残锦片，飞落人间为石砚。\n孤峯削迭一尺云，虎干熊跪势皆徧。\n半掬走泉澄浅清，洞天彻底寒泓泓。\n笔头抢起松烟轻，龙蛇怒閗秋云生。\n我今得此以代耕，如探禹穴披峥嵘。\n披峥嵘，心骨惊，坐中髣髴到蓬瀛。\n（《文房四谱》三《砚谱》）。",
        "dynasty": "唐",
        "collection_info": null
    },
    {
        "title": "明月湖醉后蔷薇花歌（《文苑英华》三三七《歌行》。《全唐诗》七八五无名氏第一首）（〖1〗《文苑英华》录诗皆署作者姓名，不署字，此说恐未允。）",
        "author": "英才",
        "content": "空。",
        "dynasty": "唐",
        "collection_info": null
    },
    {
        "title": "石榴歌",
        "author": "庄布",
        "content": "玳瑁殻皴枝婀娜，马牙硝骨绵敷裏。\n霜风击破锦香囊，鹦鹉啄残红豆颗。\n美人擎在金盘腹，错认海螺斑碌碌。\n满口含尝琼液甘，一堂齿冷敲寒玉。\n（《古今图书集成·草木典》二八二《石榴部》〖1〗）（〖1〗此诗见宋祝穆《事文类聚后集》卷二六、陈景沂《全芳备祖后集》卷六。\n）。",
        "dynasty": "唐",
        "collection_info": null
    },
    {
        "title": "四面寺瀑布",
        "author": "李忱",
        "content": "穿山度石不辞劳，到底还他地步高。\n溪涧岂能留得住，终层大海作波涛。\n（《古今图书集·职方典》七八五《安庆府部》。\n又《全唐诗》以前二句为黄蘗禅师联句，且文字多不同。\n）。",
        "dynasty": "唐",
        "collection_info": null
    },
    {
        "title": "赠隐者",
        "author": "温庭筠",
        "content": "楚客隐名姓，围碁当薜萝。\n乱溪藏钓石，一鹤在庭柯。\n败堰水声急，破窗山色多。\n南轩新竹径，应许子猷过。\n（《又玄集》中）。",
        "dynasty": "唐",
        "collection_info": null
    },
    {
        "title": "蜂蝶（句）",
        "author": "温庭筠",
        "content": "蜜官金翼使，花贼玉腰奴。\n（《清异录》三）。",
        "dynasty": "唐",
        "collection_info": null
    },
    {
        "title": "与温庭筠云蓝纸绝句（幷序。诗见《全唐诗》五八四。现补序）",
        "author": "段成式",
        "content": "一日辱飞卿九寸小纸，两行亲书，云要采笺十番，录少诗「稿」（为）。\n予有杂笺数角，多抽拣与人，既玩之轻明，復用殊麻滑。\n尚愧大庾所得，犹至四百枚，岂及右军不节，尽付九万幅。\n因知碧云棋上，重翻懊恼之辞，红叶沟中，更拟相思之曲。\n固应桑根作本，藤角为封，古拙不重蔡侯，新样偏饶桓氏。\n何啻奔墨驰骋，有贵长帘，下笔纵横，偏求侧理。\n所恨无色如鸭卵，状如马肝，称写《璇玑》，且题裂帛者。\n予在九江，出意造云蓝纸。\n既乏左伯之法，全无张永之功。\n輙分五十枚，并绝句一首，或得闲中暂当药饵也。\n（原注：今《飞卿集》中有《播掿词》○苏易简《文房四谱》四《纸谱》。\n〖1〗）（〖1〗据《知不足斋业书》本《文房四谱》校改。\n另「碧云棋上」，作「碧联棋上」；「裂帛」，作「裂锦」；「全无张永之功」之「全」字作「今」字。\n）。",
        "dynasty": "唐",
        "collection_info": null
    },
    {
        "title": "老僧续得贵妃袜（李羣玉同作）",
        "author": "李远",
        "content": "坠仙遗袜老僧收，一锁金函八十秋。\n霞色尚鲜宫锦靿，彩光依旧夹罗头。\n轻香为着红酥践，微绚曾经玉指构。\n三十六宫歌舞地，唯君独步占风流。\n（《青琐高议前集》六）。",
        "dynasty": "唐",
        "collection_info": null
    },
    {
        "title": "李远获贵妃袜（各赋诗一首）",
        "author": "李羣玉",
        "content": "故物存事渺茫，把来忍见旧时香。\n抝连绮锦分奇样，终合飞蝉饮瑞光。\n常束凝酥迷圣主，应随玉步浴温汤。\n如今落在吾兄手，无限幽情付本子郎。\n（《青琐高议前集》六）。",
        "dynasty": "唐",
        "collection_info": null
    },
    {
        "title": "沧洲〖1〗",
        "author": "李羣玉",
        "content": "童儿待郭伋，竹马空迟留。\n路指云汉津，谁能吟《四愁》。\n银壶傲海雪，青管罗名讴。\n贱子迹未安，谋身拙如鸠。\n分随烟霞老，岂有风云求。\n不逐万物化，但贻知己羞。\n方穷力命说，战胜心悠悠。\n不然蹲会稽，鈎下二五牛。\n所期波涛助，燀赫呈吞舟。\n（四部业刊影宋本《李羣玉诗便携集》卷上）（〖1〗《全唐诗》卷五六八收作《洞庭驿楼雪讌集奉赠前湘州张员外》之后半篇，似误。\n王安石《唐百家诗选》卷十七亦以此诗自为一首。\n）。",
        "dynasty": "唐",
        "collection_info": null
    },
    {
        "title": "送羣玉归别业（句）",
        "author": "李寿朋",
        "content": "秦树有残蝉，沣浦将归客。\n（《舆地纪胜》七十《沣州》）（〖1〗作者原作「李朝士、李寿朋」。\n检《舆地纪胜》原文作「唐季朝士李寿朋」知李寿朋为唐末朝士，非另有「李朝士」其人。\n兹删去「李朝士」三字。\n）。",
        "dynasty": "唐",
        "collection_info": null
    },
    {
        "title": "送羣玉（句）",
        "author": "韩续",
        "content": "濡毫乱洒湘江月，整棹轻飞沣浦船。\n（同上）。",
        "dynasty": "唐",
        "collection_info": null
    },
    {
        "title": "望南郡城（《全唐诗》引《方舆胜览》缺题）",
        "author": "李频",
        "content": "楚地八千里，槃槃此都会。\n巍峨数里城，远水霜映带。\n（《舆地纪胜》六五《江陵府》）。",
        "dynasty": "唐",
        "collection_info": null
    },
    {
        "title": "寄旧友西干耕隐童先辈",
        "author": "李频",
        "content": "种竹参差长，栽松次第成。\n戎衣遍江汉，未厌子真耕。\n（《四部业刊三编》影明抄本《梨岳诗集·辑补》（原注：「右见徐璈刊本。\n」）。",
        "dynasty": "唐",
        "collection_info": null
    },
    {
        "title": "送春",
        "author": "储嗣宗",
        "content": "无语共春别，细腰枝上红。\n来年又相见，还恐是愁中。\n（江标影刻宋本《唐五十家小集》）。",
        "dynasty": "唐",
        "collection_info": null
    },
    {
        "title": "九华楼",
        "author": "霍总",
        "content": "东门带溪路，上有三丈楼。\n层基接重阜，一览山水周。\n天边九芙蓉，出没不可求。\n鸿惊晓霜凈，花明雨初收。\n巉然倚圭璧，爽气凌尊筹。\n主人金闺彦高兴思穷幽。\n时来据绳床，山色供远眸。\n危峯曳游云，岭月悬曲钧。\n吟嘨意不浅，浩然追轲丘。\n明年鸡省梦，肯忘江上州。",
        "dynasty": "唐",
        "collection_info": null
    },
    {
        "title": "楼望",
        "author": "霍总",
        "content": "楼高九华近，极目望峯顶。\n云破松风寒，路浓山色迥。\n古剎轩层檐，白水浮小艇。\n愿结一间茅，归来就丹鼎。\n（以上《嘉靖池州府志》八）。",
        "dynasty": "唐",
        "collection_info": null
    },
    {
        "title": "赠妓（相牧庐州，有朝客留意饮妓，祖送短亭，妓车后至，相赠之曰：）",
        "author": "敬相",
        "content": "望断苏娘小小坡，竹埿金雁展轻莎。\n客卿幸有凝情意，何必临尊始转波？\n（《诗话总龟》二三《寓情门》引《唐贤抒情》）（〖1〗敬相，当作敬湘。\n《新唐书·宰相世系表五上》敬氏有「湘，庐州刺史」，为敬括曾孙。\n《郎官石柱题名考》卷十六金部员外郎有敬湘，约咸通末年任。\n原列「无世次」作者，今移此。\n）。",
        "dynasty": "唐",
        "collection_info": null
    },
    {
        "title": "泛石岐海",
        "author": "郑愚",
        "content": "此日携琴剑，飘然事远游。\n台山初罢雾，岐海正分流。\n渔浦扬来笛，鸿逵翼去舟。\n鬂愁蒲柳早，衣怯芰荷秋。\n未卜虞翻宅，休登王粲楼，怆然怀伴侣，徒尔赋离忧。\n（《嘉庆广东通志》一○一《山川略·香山县》）（〖1〗《全唐诗》卷五九七收「台山」以下四句，题为《幼作》。\n）。",
        "dynasty": "唐",
        "collection_info": null
    },
    {
        "title": "春日游南山（句）",
        "author": "刘蜕",
        "content": "屏开十里画，江渡两歧风。\n（《舆地纪胜》一五四《潼川府》）。",
        "dynasty": "唐",
        "collection_info": null
    },
    {
        "title": "武侯墓",
        "author": "张演",
        "content": "动业伊周亚，经纶楚汉前。\n有才真命世，无地与中天。\n大统《春秋》意，誊章《说命篇》。\n吾家子房后，千载英贤。\n（《关中胜蹟图志》二十二《汉中府·古蹟·郊邑》）。",
        "dynasty": "唐",
        "collection_info": null
    },
    {
        "title": "赠刘郎中",
        "author": "李郢",
        "content": "东南秀气动文星，天子应教扫内庭。\n湘渚雪晴弧鹤唳，锦江云尽一峰青。\n仁含楚树花先发，爽照宾「筵」□□□。\n□□定宜端剑佩，上仙风骨紫兰馨。",
        "dynasty": "唐",
        "collection_info": null
    },
    {
        "title": "题水精钗",
        "author": "李郢",
        "content": "脉脉两条秋水色，农夫贱卖古城旁。\n何年偶堕青丝髮，问价应齐白玉珰。\n插去定难分镜彩，看时长似滴珠光。\n人间更有不足贵，金雀徒夸十二行。",
        "dynasty": "唐",
        "collection_info": null
    },
    {
        "title": "放鹧鸪",
        "author": "李郢",
        "content": "玉楼珠户养经时，放出雕笼久不飞。\n秦地游僧一弹指，楚城迁客重思归。\n岗田戏下晴风暖，茅壠惊啼返照微。\n山畔家家有罗网，莫教伤损好毛衣。",
        "dynasty": "唐",
        "collection_info": null
    },
    {
        "title": "渡淮后却泗州秦处士",
        "author": "李郢",
        "content": "淮上风吹别酒醒，淮南潮落见沙汀。\n正愁客路逢山雨，更忆云外卧草亭。\n野鹭独飞仙嶂绿，农田□植晚苗青。\n何人得及秦居士，药化丹砂剑有灵。\n。",
        "dynasty": "唐",
        "collection_info": null
    },
    {
        "title": "山中",
        "author": "李郢",
        "content": "清浊山中一气分，洞中仙籁静时闻。\n竹花生□□□□，桑叶抱风蠒蛾纷纷。\n夜月泛琴絃似磬，秋潭洗砚墨成云。\n海边兄弟无音息，斜日愁看绿峤曛。",
        "dynasty": "唐",
        "collection_info": null
    },
    {
        "title": "送友生下第出关",
        "author": "李郢",
        "content": "天牓无名玉未焚，几飘凝泪泣青云。\n挈将孤剑家何在，叫断重阍帝不闻。\n花笑旅人惟赖酒，镜欺双鬓莫言文。\n糟床滴沥余声尽，典重裘又送君。",
        "dynasty": "唐",
        "collection_info": null
    },
    {
        "title": "早春送友人归江南",
        "author": "李郢",
        "content": "洞庭归客莫相催，予忆沧江久未迥。\n归渡遇霜杨柳尽，寒郊欲雪鹡鸰来。\n舟依青路帆初挂，鸟出红尘眼渐开。\n千里同来不同去，莫惊愁泪溅离杯。",
        "dynasty": "唐",
        "collection_info": null
    },
    {
        "title": "读《汉武内传》",
        "author": "李郢",
        "content": "云锦囊开得画图，岳神森耸耀灵躯。\n青真小童捧诀箓，紫府道士携琼苏。\n金鼎未成悲浊世，玉缄时捧望青都。\n一辞姥长昏醉，方朔留言尽记无。",
        "dynasty": "唐",
        "collection_info": null
    },
    {
        "title": "不睡",
        "author": "李郢",
        "content": "沃洲山裏苦心人，十五年来少睡身。\n诗句每多閒夜得，鬓毛终为半愁新。\n纷纷落烬看将久，历历寒更听转频。\n家寄江南断音信，一凭归梦去无因。\n。",
        "dynasty": "唐",
        "collection_info": null
    },
    {
        "title": "春晚思江上旧游寄城中知己",
        "author": "李郢",
        "content": "一春江上好韶光，刘阮相随醉几场。\n令节轻云着罗绮，晓天晴色在壶觞。\n紫云楼畔金丝发，红杏园中玉辇香。",
        "dynasty": "唐",
        "collection_info": null
    },
    {
        "title": "寄友人乞菊栽（〖1〗《全唐诗》八八四有缺字。第五句「及」《石渠宝笈》作「近」，第七句《全唐诗》缺首字「孺」，末句「鸠」《石渠宝笈》作「鸳」。）",
        "author": "李郢",
        "content": "空。",
        "dynasty": "唐",
        "collection_info": null
    },
    {
        "title": "送涧水陜东二十里自江南来作",
        "author": "李郢",
        "content": "泠泠孤涧陜城东，我有飞泉此路通。\n行客莫惊黄叶尽，家山祇在白云中。\n秋声可乱鸟鱼意，远色偏依蒲稗业。\n过去多应不相待，殷勤重掬洒西风。",
        "dynasty": "唐",
        "collection_info": null
    },
    {
        "title": "五湖冬日",
        "author": "李郢",
        "content": "楚人家住五湖东，斜掩柴门水石中。\n猎猎夜山明远烧，骚骚寒苇动疎风。\n园林向腊停霜果，葭菼和烟宿暝鸿。\n范蠡扁舟不知处，一将前事话渔翁。",
        "dynasty": "唐",
        "collection_info": null
    },
    {
        "title": "江南冬日喜遇故人",
        "author": "李郢",
        "content": "江南木落塞鸿飞，江汉离人久未归。\n客舍无成重相见，雪天留宿可相违。\n篇章只使容颜改，名利空教翰墨稀。\n终拟全家漾舟去，五湖高掩白云扉。",
        "dynasty": "唐",
        "collection_info": null
    },
    {
        "title": "春夜",
        "author": "李郢",
        "content": "街鼓初残百八声，小园芳树宿孤莺。\n人迴野寺昏醉，月照闲房悄悄明。\n杏酪香浓寒食近，梨花影散夜风轻。\n谁家静捻参差管，一曲《霓裳》学凤清。",
        "dynasty": "唐",
        "collection_info": null
    },
    {
        "title": "雨夜",
        "author": "李郢",
        "content": "蛩声雨思夜迢迢，空馆何人问寂寥。\n寒烛细烟摇寝幌，湿萤微影缀芭蕉。\n正当孤枕鸿初过，况復穷居叶尽凋。\n閒忆秋江钓船裏，洒篷沾浪听萧萧。",
        "dynasty": "唐",
        "collection_info": null
    },
    {
        "title": "送僧游天台（〖1〗《全唐诗》五九○题作《送圆鑑上人游天台》。末句《石渠宝笈续编》作「幽涧泠泠竹室开」）",
        "author": "李郢",
        "content": "空。",
        "dynasty": "唐",
        "collection_info": null
    },
    {
        "title": "试日上主司侍郎 一",
        "author": "李郢",
        "content": "十年多病到京迟，到日风霜逼试期。\n线不因针何处入，水难投石古来知。\n青烟羃寒更恨，白髮星星晓镜悲。\n可惜龙门好风水，何人一为整鳞鬐。",
        "dynasty": "唐",
        "collection_info": null
    },
    {
        "title": "试日上主司侍郎 二",
        "author": "李郢",
        "content": "石帆山下有灵源，修竹茅堂寄此村。\n闭户偶多乡老誉，读书精得圣人言。\n来时已作青云意，试夜忧生白髮根。\n十五年余诗弟子，名成岂合在他门。",
        "dynasty": "唐",
        "collection_info": null
    },
    {
        "title": "送李商隐侍御奉使入关",
        "author": "李郢",
        "content": "梁园相遇管絃中，君踏仙梯我转蓬。\n《白雪》咏歌人似玉，青云头角马生风。\n相逢几日虚怀待，宾幕连期醉蝶同。\n如有扁舟棹歌思，题诗时寄五湖东。",
        "dynasty": "唐",
        "collection_info": null
    },
    {
        "title": "板桥重送",
        "author": "李郢",
        "content": "梁苑城西蘸水头，玉鞭公子醉风流。\n几多红粉低鬟恨，一部清商驻拍留。\n王事有程须仃仃，客身如梦正悠悠。\n洛阳浸畔逢神女，莫坠金楼醉石榴。",
        "dynasty": "唐",
        "collection_info": null
    },
    {
        "title": "紫极宫上元斋日呈诸道流（〖1〗《全唐诗》「日」作「次」。又诗中第五句「风拂乱灯山磬曙」，《全唐诗》缺「曙」字。）",
        "author": "李郢",
        "content": "空。",
        "dynasty": "唐",
        "collection_info": null
    },
    {
        "title": "赠罗道士",
        "author": "李郢",
        "content": "子训成仙色似花，每人思见礼烟霞。\n气呵云液变白髮，爪入水精尝绿瓜。\n五岳真官随起坐，百年风烛笑荣华。",
        "dynasty": "唐",
        "collection_info": null
    },
    {
        "title": "终南山",
        "author": "李郢",
        "content": "终南雨后絶纤埃，太乙先生石室开。\n汉史烟霞通楚塞，秦风章句有条梅。\n归逢四皓收灵朮，几见千官祝寿杯。\n会得功成毕婚嫁，幅巾藜杖独归来。",
        "dynasty": "唐",
        "collection_info": null
    },
    {
        "title": "春山夜雨",
        "author": "李郢",
        "content": "诗成数盏兀忘思，瞑目昏昏倒接䍦。\n无鱼无愁且须醉，好风好月更何为。\n长留酒在花堆雪，不厌身閒鬓聚丝。\n一夕春山到明坐，杜鹃啼歇麑啼时。",
        "dynasty": "唐",
        "collection_info": null
    },
    {
        "title": "骊山怀古（五首） 一",
        "author": "李郢",
        "content": "武帝寻仙驾海游，禁门高闭水空流。\n深宫带日年年静，翠柏凝烟夜夜愁。\n鸾凤影沉归万古，歌钟声断梦千秋。\n晚来惆怅无人会，云水犹飞傍玉楼。",
        "dynasty": "唐",
        "collection_info": null
    },
    {
        "title": "骊山怀古（五首） 二",
        "author": "李郢",
        "content": "烟深树老蔽苍苍，楼殿参差隐夕阳。\n白玉砌寒苔自碧，真珠帘断月无光。\n骊山南去侵天尽，渭水东流入海长。\n唯有春风旧情在，不将花艷出宫墙。",
        "dynasty": "唐",
        "collection_info": null
    },
    {
        "title": "骊山怀古（五首） 三",
        "author": "李郢",
        "content": "紫府灵坛降玉真，华清台殿影长新。\n雪翻晓艳御阶秀，风送夜香宫树春。\n杉桂静同无梦客，烟花深似有愁人。\n自从霜落芙蓉死，空使秦山鬼哭频。",
        "dynasty": "唐",
        "collection_info": null
    },
    {
        "title": "骊山怀古（五首） 四",
        "author": "李郢",
        "content": "碧瓦雕墙拥翠微，泉声一去杳难期。\n一闻缑岭仙成日，空想钧天梦尽时。\n青嶂浅深当雨静，古松疎密向风悲。",
        "dynasty": "唐",
        "collection_info": null
    },
    {
        "title": "骊山怀古（五首） 五",
        "author": "李郢",
        "content": "当时事事笑秦皇，今日追思倍可伤。\n珠玉影摇千树冷，绮罗风动满川香。\n虽名金殿长生字，误说茅山不死方。\n独向逝波无问处，古槐花落路茫茫。",
        "dynasty": "唐",
        "collection_info": null
    },
    {
        "title": "夜思",
        "author": "李郢",
        "content": "轩墀寂寞夜如何，沙渚频惊候雁过。\n一点秋灯人梦觉，万重寒叶雨声多。\n酒衝肺腑愁生病，诗役心神渐有魔。",
        "dynasty": "唐",
        "collection_info": null
    },
    {
        "title": "赠李商隐赠佳人",
        "author": "李郢",
        "content": "金珠约臂近笄年，秋月嫦娥汉浦仙。\n云髮腻垂香挅妥，黛眉愁入翠连娟。\n花庭避客鸣环佩，凤阁持杯泥管絃。\n闻道彩莺三十六，一双双映碧池莲。",
        "dynasty": "唐",
        "collection_info": null
    },
    {
        "title": "伤贾岛无可（《全唐诗》五九○收此诗，文字异同较多，故重录）",
        "author": "李郢",
        "content": "却到城中（《全唐诗》作「京师」）事事伤。\n惠休归去（寂）贾生亡。\n谁人收得章句（文章）箧。\n独我重（来）经苔藓房。\n一命未沾为逐客。\n万缘初尽别空王。\n萧萧竹坞残（斜）阳在。\n叶拂（覆）閒阶雪拥墻。\n。",
        "dynasty": "唐",
        "collection_info": null
    },
    {
        "title": "阙题",
        "author": "李郢",
        "content": "一道春江枕驿楼，闻君此处泊行舟。\n花当粉槛人閒立，燕拂青苹水漫流。\n芳草引归南国梦，和风吹起故园愁。\n余今自是迷津者，为劝王孙莫远游。",
        "dynasty": "唐",
        "collection_info": null
    },
    {
        "title": "阙下献杨侍郎",
        "author": "李郢",
        "content": "沧洲垂钓本无名，十月风霜偶到京。\n羸马未曾谙道路，片文谁为达公卿？\n听残晓漏愁终在，画尽寒灰计不成。\n心苦篇章头早白，十年江汉忆先生。",
        "dynasty": "唐",
        "collection_info": null
    },
    {
        "title": "江州城楼",
        "author": "李郢",
        "content": "滩头独鸟立枯楂，滩上行人踏浅沙。\n秋色池塘无限草，夕阳门外几千家。\n寺连山谷松声远，川绕阎闾水势斜。\n常恐郡城砧杵动，秋风吹尽古槐花。",
        "dynasty": "唐",
        "collection_info": null
    },
    {
        "title": "春日题园林",
        "author": "李郢",
        "content": "东园落尽绿丝长，风触谁家酒瓮香。\n红粉人闲教鹦鹉，碧波池暖漾鸳鸯。\n新蒲长疾看齐岸，晚蝶飞高欲过墻。\n记取因逢卖樵客，嘱教春暮采松篁。",
        "dynasty": "唐",
        "collection_info": null
    },
    {
        "title": "赠（据《壮陶阁帖》卷二补。）",
        "author": "李郢",
        "content": "建阳门外柳千条，斜插鸾篦小错刀。\n紫袖握蝉声欲绝，红巾扑蝶势潜高。\n愁眉对照烟江柳，嫩脸初开露井桃。\n闲把金钗恼鹦鹉，乱声哑嘎落轻毛。\n（以上《秘殿珠林石渠宝笈续编》。\n）（《秘殿珠林石渠宝笈续编》收李郢诗卷，原藏于淳化轩。\n卷末有乐全居士、柯九思、陈绎曾、周仁荣、张翥五人附跋。\n兹录前三人跋如次。\n）（〖1〗其一：李公尝出守房陵商州，有善政，以能诗闻诸公间，有文集行于世。\n此诗翰墨豪健，自成一家。\n宣和六年季夏一日，乐全居士书。\n〖原注：张密学讳确，字子固。\n〗〖2〗其二：右唐李郢字楚望书七言诗真迹，后有张乐全跋，曾入绍兴内府，合缝小玺具存。\n诗法清丽，笔意飘撇，自有一种风气。\n仆仅见宣和所收许浑诗稿，精緻亦如之，足以见唐人所尚，流风余韵，令人兴起。\n至治初，以佳本定武《兰亭》易得之，爱玩不能去手。\n丹丘柯九思识。\n〖3〗其三：唐李楚望端公大中十年七言诗一卷。\n楚望以是岁登进士第，其上主司诗云：「闭户偶多乡老誉，读书精得圣人言。\n」视「一日看尽长安花」，殆有间矣。\n宜其疏于驰竞，以藩镇从事终也。\n此纸鸟丝栏绝精緻，字画有欧柳意。\n楚望居余杭，岂出于故家遗俗之所传者欤？\n泰定元年十月十三日，吴兴陈绎曾书。\n）。",
        "dynasty": "唐",
        "collection_info": null
    },
    {
        "title": "平望驿感先辈李从实处士周鉷二故人",
        "author": "李郢",
        "content": "芦苇风多驿堠长，昔年携手上河梁。\n青云才子鸳鸿季，白石山人芝木香。\n华骥欲陪先道路，大川斯济戢舟航，少微星没桂枝重，正挂孤帆过水乡（《百城烟水》四《吴江》）。",
        "dynasty": "唐",
        "collection_info": null
    },
    {
        "title": "赏花短歌",
        "author": "李漼",
        "content": "长生白，久视黄，共拜金刚不坏王（谓菊花也。\n《清异录》二）。",
        "dynasty": "唐",
        "collection_info": null
    },
    {
        "title": "题惠山泉（二首） 一",
        "author": "皮日休",
        "content": "丞相长思煮泉时，郡侯催发只忧迟。\n吴关去国三千里，莫笑杨妃爱荔枝。",
        "dynasty": "唐",
        "collection_info": null
    },
    {
        "title": "题惠山泉（二首） 二",
        "author": "皮日休",
        "content": "马卿消瘦年纔有，陆羽茶门近始閒。\n时借僧炉拾寒叶，自来林下煮潺湲。\n（元《无锡县志》卷四上辞章咏歌。\n又明《弘治无锡县志》二八《词章》）。",
        "dynasty": "唐",
        "collection_info": null
    },
    {
        "title": "泰伯庙",
        "author": "皮日休",
        "content": "蛮荆古服属南荒，大圣开基闢草堂。\n载造文明追二帝，尚余揖让补三王。",
        "dynasty": "唐",
        "collection_info": null
    },
    {
        "title": "望虞亭",
        "author": "皮日休",
        "content": "盘迴曲涧数峯青，云护皇山一古亭。\n千里月明回首望，飞烟冲起海虞滨。\n（以上清初《梅里志》三《诗》）。",
        "dynasty": "唐",
        "collection_info": null
    },
    {
        "title": "松江秋书",
        "author": "陆龟蒙",
        "content": "张翰深心怕祸机，不缘莼脆与鲈肥。\n如何狗世浮沉去，可要抛官独自归？\n风度野烟侵醉帽，雨来秋浪溅吟衣。\n无人好尚无人责，吟啸低头又掩扉。\n（《百城烟水》四《吴江》）。",
        "dynasty": "唐",
        "collection_info": null
    },
    {
        "title": "蓬伞",
        "author": "陆龟蒙",
        "content": "吾江善编蓬，圆者柄为伞。\n所至以自随，清阴覆一墠。\n自吾为此计，簑笠□□短。\n何须诣亭阴，风雨皆足缓。",
        "dynasty": "唐",
        "collection_info": null
    },
    {
        "title": "谢人诗卷（句）",
        "author": "陆龟蒙",
        "content": "谈仙忽似朝金母，说艷浑如见玉儿。\n（以上吴聿《观林诗话》）。",
        "dynasty": "唐",
        "collection_info": null
    },
    {
        "title": "{巩/言}光大师草书歌",
        "author": "司空图",
        "content": "羸病爱师书劲逸，翻作长歌助狂笔。\n乘高攂鼓震川原，惊迸骅骝几千匹。\n落笔纵横不离禅，方知草圣本非颠。\n歌成与扫松斋壁，何似曾题《说剑篇》。\n（《六艺之一录》二九○引朱长文《墨池编》十三原书目录作{巩/言}光诗）（《四库全书》本《墨池编》卷四录此诗无作者，附司空图《书屏记》后。\n《宣和书谱》卷九录司空图赠{巩/言}光诗云：「看）（师逸说蹟两相宜，高适歌行李白诗」，此诗中无。\n是砧图作，颇可疑。\n）。",
        "dynasty": "唐",
        "collection_info": null
    },
    {
        "title": "恭州界（旧《图经》及《寰宇记》、《九域志》皆日渝州，《舆地广记》曰恭州。）",
        "author": "司空图",
        "content": "山容地脉本清凉，不解为霖却作汤。\n草木龟鱼困熏煮，漫赢尘垢涴僧坊。\n（《舆地纪胜》一七五《重庆府》）。",
        "dynasty": "唐",
        "collection_info": null
    },
    {
        "title": "春晚（句）",
        "author": "司空图",
        "content": "凭高怜酒韵，引满未能已。",
        "dynasty": "唐",
        "collection_info": null
    },
    {
        "title": "抚事寄同游（句）",
        "author": "司空图",
        "content": "春添茶韵时过寺。\n（以上元李治《敬斋古今黈逸文》二）。",
        "dynasty": "唐",
        "collection_info": null
    },
    {
        "title": "过平泉庄（李朱厓〖德裕〗平泉庄，佳景可爱。洛中士人诧于「汪」〖江〗遵，遵有诗曰：）",
        "author": "汪遵",
        "content": "平泉风景好高眠，水色风光满目前。\n刚欲平他不平事，至今惆怅满南迁。\n（今按：此一首与《唐诗纪事》及《全唐诗》字句多不同。\n）。",
        "dynasty": "唐",
        "collection_info": null
    },
    {
        "title": "又过杨相宅",
        "author": "汪遵",
        "content": "倚伏从来事不遥，无何平地起青霄。\n纔到青霄却平地，门对古槐空寂寥。\n（以上《诗话总龟》二四《感事门》引《唐贤抒情》）（〖1〗《万首唐人绝句》卷六九以此诗为尹璞作，文字稍异。\n《全唐诗》卷五一七收尹璞名下，幷注出《抒情录》作江遵诗之异文。\n）。",
        "dynasty": "唐",
        "collection_info": null
    },
    {
        "title": "句",
        "author": "童汉卿",
        "content": "愿假中流便，滋兹发棹歌。\n（《古今图书集成·友谊典·请託部》选句。\n此二句疑非童诗。\n但应为谁作，尚俟考详。\n）。",
        "dynasty": "唐",
        "collection_info": null
    },
    {
        "title": "咏柳",
        "author": "童汉卿",
        "content": "灞桥晴来送别频，相偎相依不胜春。\n自家飞絮犹无定，争把长条绊得人。\n（《诗话总龟》二一《咏物门》引罗隐《绩本事诗》。\n按此处注出处引录有误。\n《诗话总龟》此条原注云：「《唐宋诗》云罗隐作。\n《续本事诗》。\n」《唐宋诗》指宋初人编《唐宋类诗》。\n《续本事诗》则为吴处常子作，非罗隐作。\n《全唐诗》卷六五七收作罗隐《柳》诗，另《甲乙集》卷三、《才调集》卷八、《文苑英华》卷三二四亦作罗诗。\n因《续本事诗》成书之时较早，姑仍两存之。\n）。",
        "dynasty": "唐",
        "collection_info": null
    },
    {
        "title": "代张孜幻梦李白歌",
        "author": "李山甫",
        "content": "天使翰林生我前，相去殁（一作「后」）来二百年。\n英神杰（一作「绝」）气归玄天，日月星辰空蹙然。\n我识翰林文，不识翰林面。\n上天知我忆其人，使向人间梦中见。\n瑞光闪烁天关（一作「门」）开，五云着地长裾来，华山秀作英雄骨，黄河泻作纵横才。\n巍峨宛似神仙客，一段风雷扶气魄。\n低头语了却抬头，指点胸前称李白。\n梦中一面何殷勤，高吟大语喧青云。\n自言天府偶闲暇，与我握手论高文。\n一论耳目清，再论心骨惊，豁如混沌初凿破，天地海岳何分明。\n利若剑戟坚，健如虬龙争，神机圣法说略尽，造化与我新精灵。\n不问尘埃人，不语尘埃事，罇前酒半（一作「半日」）空，归云扫筵起。\n自言天上作先生，许向人间为弟子。\n梦破青霄春，烟霞无去尘。\n若夸郭璞五色笔，江淹却是寻常人（《全唐诗》卷六○七收「华山」二句及末四句，卷八六八收「上天」二句，均误繫于张孜名下。\n）（《鑑诫录》九《梦太白》）。",
        "dynasty": "唐",
        "collection_info": null
    },
    {
        "title": "",
        "author": "胡曾",
        "content": "。",
        "dynasty": "唐",
        "collection_info": null
    },
    {
        "title": "缑山",
        "author": "胡曾",
        "content": "缑山岗翠孕仙灵，古柏新松满洞馨。\n借问吹笙王子晋，定从何处上□冥。\n（《四部业刊三编》影宋钞本《胡曾咏史诗》三）。",
        "dynasty": "唐",
        "collection_info": null
    },
    {
        "title": "怀桐江旧居",
        "author": "方干",
        "content": "长向新郊话故园，四时清峭似山源。\n春潮撼动莺花郭，秋雨閒藏砧杵邨。\n市井多通诸国货，乡音自是一方言。\n此中别有无归计，唯把归心付酒尊。",
        "dynasty": "唐",
        "collection_info": null
    },
    {
        "title": "赠桐溪主人",
        "author": "方干",
        "content": "岭猿沙鹤似同游，竹汊荷湾可漾舟。\n更入深溪见溪主，苍苔石上卧垂鈎。\n（《严陵集》二）。",
        "dynasty": "唐",
        "collection_info": null
    },
    {
        "title": "题惠山寺诗（幷序） 读惠山若冰师诗集因题古院（一作「故园」）五首（前三首《全唐诗》已收） 一",
        "author": "李隲",
        "content": "阴阴垂露迹，苔壁几年书。\n种树青松老，传衣白髮居。\n字工穷八体，诗律继三闾。\n岂是多年学，真空任性理余。",
        "dynasty": "唐",
        "collection_info": null
    },
    {
        "title": "题惠山寺诗（幷序） 读惠山若冰师诗集因题古院（一作「故园」）五首（前三首《全唐诗》已收） 二",
        "author": "李隲",
        "content": "常闻凿洞碑，此立为冰师。\n意刻山泉解，功深造化疑。\n碧云终一谢，飞锡久无期。\n惆怅人间世，空传乐府词。\n（元《无锡县志》卷四上《辞章咏歌》、又明《弘治无锡县志》二八《词章》）。",
        "dynasty": "唐",
        "collection_info": null
    },
    {
        "title": "晨过昌师院（〖1〗《全唐诗》二七一作窦羣诗。《县志》第八句「满」作「漏」○同前〗〖《窦氏联珠集》不收此诗，作窦诗疑误。）",
        "author": "李隲",
        "content": "空。",
        "dynasty": "唐",
        "collection_info": null
    },
    {
        "title": "九华山协济祠",
        "author": "罗邺",
        "content": "灵庙门依山半开，松庭潇洒绝尘埃。\n时闻樵者经过说，数有神仙变化来。\n龙起阴云生画壁，鸟归寒粟落苍苔。\n自从鼓吹喧阗日，千里封疆不復灾。\n（《嘉靖池州府志》五。\n又《图书集成·职方典》八一○《池州府部》）。",
        "dynasty": "唐",
        "collection_info": null
    },
    {
        "title": "化城寺",
        "author": "罗邺",
        "content": "庆云生处梵王宫，蹑磴攀萝一径通。\n金殿忽开青嶂裏，天人疑在白云中。\n秋霄爽朗空潭月，暑气萧寥古柏风。\n况是慈悲清净地，香烟像设固无穷。\n（《九华山志》八）。",
        "dynasty": "唐",
        "collection_info": null
    },
    {
        "title": "谢友人惠笺纸幷笔",
        "author": "周朴",
        "content": "范阳从事独相怜，见惠霜毫与彩笺。\n三副紧缠秋月兔，五般方翦蜀江烟。\n宵征觉有文通梦，日习惭无子谅篇。\n欲着不将两处用，归山闲向墨池前。\n（苏易简《文房四谱》四《纸谱》）。",
        "dynasty": "唐",
        "collection_info": null
    },
    {
        "title": "梨花",
        "author": "温宪",
        "content": "绿阴寒食晚，犹自满空园。\n两歇芳菲白，蜂稀寂寞繁。\n一枝横野路，数树出江村。\n怅望频回首，何人共酒尊。\n（《古今图书集成·草木典·梨部》（见宋陈景沂《全芳备祖前集》卷九《梨花》。\n「蜂稀」，《全芳备祖》作「蜂声」。\n）。",
        "dynasty": "唐",
        "collection_info": null
    },
    {
        "title": "留赠司空图（卢相携还朝，过陜虢，访图，深爱重，留诗曰：）",
        "author": "卢携",
        "content": "氏族司空贵，官班御史雄。\n老夫如且在，未可叹途穷。\n（《北梦锁言》三及《唐才子传》司空图下。\n《全唐诗》有此诗，与《纪事》同依据《南部新书》甲，多异文，故重录。\n）。",
        "dynasty": "唐",
        "collection_info": null
    },
    {
        "title": "赠妓行云等感恩多词（句）（路侍中具有，风貌之美，为世所闻。镇成都日，委执政于孔目吏边咸，以官妓行云等十人侍宴。移镇渚宫日，于合江亭离筵，赠行云等《口恩多》词。有「离魂」云云。至今播于倡楼也。）",
        "author": "路岩",
        "content": "离魂何处断？\n烟雨江南岸。\n（《唐语林》四《容止》、《北梦琐言》三）（〖1〗《全唐诗》无路岩诗，兹据《旧唐书》卷一七七补传如次：路岩，字鲁瞻，阳平冠氏人。\n幼聪敏过人，方镇交辟，数年间出入禁署，累迁中书舍人、户部侍郎。\n咸心目三年以本官同平章事，在相位八年。\n后出镇剑南、荆南。\n）。",
        "dynasty": "唐",
        "collection_info": null
    },
    {
        "title": "",
        "author": "吴融",
        "content": "。",
        "dynasty": "唐",
        "collection_info": null
    },
    {
        "title": "西昌新亭（句）",
        "author": "吴融",
        "content": "暖漾鱼遗子，晴游鹿引麛。\n（《唐诗纪事》五八《李洞》（出《唐摭言》卷十《海敍不遇》。\n）。",
        "dynasty": "唐",
        "collection_info": null
    },
    {
        "title": "永和县上巳",
        "author": "王驾",
        "content": "记得兰亭祓禊辰，今朝兼是永和春。\n一觞一咏无诗侣，病倚山窗忆故人。\n（桑世昌《兰亭考》十二（陆心源《宋诗纪事补遗》卷八八收此诗于事蹟无考作者内。\n）。",
        "dynasty": "唐",
        "collection_info": null
    },
    {
        "title": "冬日书黎少府山斋",
        "author": "唐廪",
        "content": "爱此林亭绝，重游亦似新。\n山秋同鹤过，水落见鸟频。\n映沼荷全绿，侵檐柳尚春。\n惜哉无别墅，共作白云人。",
        "dynasty": "唐",
        "collection_info": null
    },
    {
        "title": "云盖山泉",
        "author": "唐廪",
        "content": "危峤高高几十层，梵王宫裏一泉澄。\n引来石窦明如玉，泻落山厨冷似冰。\n净影不关秋赋客，清音时警夜禅僧。\n从兹渡口潺湲去，势入沧溟岂可仍。\n。",
        "dynasty": "唐",
        "collection_info": null
    },
    {
        "title": "题蔡处士居",
        "author": "唐廪",
        "content": "一亩周旋几十家，舂轮相次好生涯。\n鹧鸪近晚啼深竹，鸂𪆟新晴立浅沙。\n沃衍共知多黍稷，宽平仍觉富桑麻。\n当年何事抛耕钓，木笏蓝衫两鬓华。\n（以上《纯常子枝语》四十引《萍乡县志》（均见同治《萍乡县志》卷六。\n）。",
        "dynasty": "唐",
        "collection_info": null
    },
    {
        "title": "别家（句）",
        "author": "唐备",
        "content": "兄弟惜分离，拣日皆言恶。\n（《唐才子传》九）。",
        "dynasty": "唐",
        "collection_info": null
    },
    {
        "title": "送友人南中访旧知",
        "author": "喻坦之",
        "content": "送友人南中访旧知（《全唐诗》五四三作喻凫诗。\n第五句「急」《文苑英华》作「接」○《文苑英华》二八二《送行》（席刻本《喻凫诗集》不收此诗。\n《全唐诗》收作喻凫诗恐误。\n）。",
        "dynasty": "唐",
        "collection_info": null
    },
    {
        "title": "上岳守",
        "author": "裴说",
        "content": "入郭宽万里，岳阳堪画图。\n及窥贤太守，不见洞庭湖。\n（《舆地纪胜》六九《岳州》）。",
        "dynasty": "唐",
        "collection_info": null
    },
    {
        "title": "句",
        "author": "裴说",
        "content": "自己情虽切，他人未肯忙。\n（《老学庵笔记》四）。",
        "dynasty": "唐",
        "collection_info": null
    },
    {
        "title": "题建造寺",
        "author": "张为",
        "content": "迭嶂横空向郡西，迥然高峭众山低。\n树梢缺处见城郭，日影落时闻鼓鼙。\n（《舆地纪胜》卷一三○《福建路·泉州》）。",
        "dynasty": "唐",
        "collection_info": null
    },
    {
        "title": "宿江馆（句）",
        "author": "张为",
        "content": "吟登晚驿亭，醉罢红灯落。\n（《诗学指南》四（《吟窗杂录》卷十四正字王玄《诗中旨格》，「醉罢」作「醮罢」，幷云「此比君子欲仕于明时也」。\n）。",
        "dynasty": "唐",
        "collection_info": null
    },
    {
        "title": "",
        "author": "韩氏",
        "content": "。",
        "dynasty": "唐",
        "collection_info": null
    },
    {
        "title": "于佑题红叶二句",
        "author": "韩氏",
        "content": "",
        "dynasty": "唐",
        "collection_info": null
    },
    {
        "title": "得于佑题诗后又作诗",
        "author": "韩氏",
        "content": "独步天沟岸，临流得叶时。\n此情谁会得？肠断一联诗。",
        "dynasty": "唐",
        "collection_info": null
    },
    {
        "title": "婚宴席上索笔为诗",
        "author": "韩氏",
        "content": "一联佳句题流水，十载幽思满素怀。\n今日却成鸾凤友，方知红叶是良媒。\n（《青琐高议前集》（均见《青琐高议前集》卷五引张实《流红记》。\n按红叶题诗故事，唐诗已有数传，《云溪友议》卷下记顾况与天宝宫人、卢渥与宣宗宫人事，《本事诗》亦载顾况事，《北梦琐言》卷九作李茵与云芳子事，《全唐诗》卷七九九又有贾全虚与凤儿事。\n《流红记》即张实据以上故事敷衍而成的小说。\n《苕溪渔隐业话后集》卷十六云：「《青琐》乃互窜二事，合为一传，曰《流红记》，仍託他人姓名。\n呜呼，孰谓小说可尽信乎！」庞元英《谈薮》亦谓此篇「最为鄙妄」。\n宋人对小说的鄙夷虽不足取，但此篇为宋人依说，当可据以论定。\n）。",
        "dynasty": "唐",
        "collection_info": null
    },
    {
        "title": "观梦龟草书",
        "author": "可朋",
        "content": "欲尽金钟数斗余，从容攘臂立踟蹰。\n先教侍者浓磨墨，不揖傍人欻便书。\n画状倒松横洞壑，点麄飞石落空虚。\n兴来抹亦成字，祇恐张颠颠不如。\n（《六艺之一录》二九四引陈思《书苑菁华》）。",
        "dynasty": "唐",
        "collection_info": null
    },
    {
        "title": "岳阳悼贾岛（《全唐诗》七六八作安锜《题贾岛墓》，末一字「忡」，《鑑诫录》作「㤏」）（崔锜评事倅岳阳日，为诗悼贾岛。岳是，普州地名。今因创墓在岳阳山上，山下有岳阳池。○《鑑诫录》八《贾忤旨》）",
        "author": "崔锜",
        "content": "空。",
        "dynasty": "唐",
        "collection_info": null
    },
    {
        "title": "水（《文苑英华》又有《柳》、《松》二首，《全唐诗》均作韩溉，应别出互见。）",
        "author": "韩喜",
        "content": "方圆不定性空求（柔），东注沧溟早晚休。\n高截碧塘长耿耿，远飞青嶂更悠悠。\n潇湘月浸千年色，梦泽烟含万古愁。\n别有岭头鸣咽处，为君分（更）作断肠流。\n（《文苑英华》一六三《地部》。\n又《诗话总龟》二一《咏物门》引《续末流事诗》）（〖1〗《全唐诗》卷六七一唐彦谦有《逢韩喜》诗，知韩喜为唐末人。\n原列入「无世次」作者，今移此。\n）。",
        "dynasty": "唐",
        "collection_info": null
    },
    {
        "title": "见人衣鲜华作诗",
        "author": "归处讷",
        "content": "昂藏骑马出朱门，服色鲜华不可论。\n尽是杀人方始得，一丝丝上有冤魂。",
        "dynasty": "唐",
        "collection_info": null
    },
    {
        "title": "咏虺汉（黄巢犯京后，守亮、守信等悉为杨军容復恭义儿，势夺诸侯，亦一时之威也。归有不平之色咏虺汉以刺之曰：）",
        "author": "归处讷",
        "content": "草头灰面恶形仪，尽是军容表裏儿。\n昔日水牛攀角上，而今细马劈腰骑。\n钱多内藏犹嫌少，位等三公尚厌卑。\n更有一般堪笑处，镀金牙齿咬银匙。",
        "dynasty": "唐",
        "collection_info": null
    },
    {
        "title": "咏奸汉",
        "author": "归处讷",
        "content": "轻唇利舌傍侯门，送谄承颜日月新。\n爱与大官添弟子，能将小药献夫人。\n秤头不放分毫过，对面常如割骨贫。\n更有一般奸太晒，聚钱唯趁买金银。",
        "dynasty": "唐",
        "collection_info": null
    },
    {
        "title": "代村妇咏边将",
        "author": "归处讷",
        "content": "紫袍金带不须夸，动便经年镇海涯。\n争似我家田舍壻，朝驱牛去暮还家。",
        "dynasty": "唐",
        "collection_info": null
    },
    {
        "title": "咏石校书（钦若）（石校书，本东川人。文章四六，与王超齐名。天復初应举，值大驾东迁，蜀路不心目，干戈继起，遂客寄天水，荏苒一纪有余。后知父亡，方乃举恸，广于寺院追荐忏罪而已。归与石遽因小隟，荼毒咏之。石氏声名，因兹减价。诗曰：）",
        "author": "归处讷",
        "content": "十二年来匿父丧，三年之罪遣谁当。\n如今追荐应无益，已被牛头煮几场。\n（以上《鑑诫录》十《归生刺》）。",
        "dynasty": "唐",
        "collection_info": null
    },
    {
        "title": "游四顶山（《方舆胜览》：四顶用在合肥县东南。《寰宇记》作四鼎，《郡国志》云：魏伯阳炼丹之所。）",
        "author": "张彦修〖1〗",
        "content": "翠峦齐耸压平湖，晚绿朝红画不如。\n寄诗纪商山闲四皓，好来各占一峰居。\n（《光绪重修庐州府志》六《山川志》上〖2〗）（〖1〗《新唐书》卷七二下《宰相世系表》二下河东张氏有彦修，为宪宗朝宰相已经弘靖之孙，河南少尹张嗣庆之子。\n据张忱石考证，彦修当为文宗至僖宗时人。\n〖2〗见《舆地纪胜》卷四五《庐州》。\n）。",
        "dynasty": "唐",
        "collection_info": null
    },
    {
        "title": "罗浮",
        "author": "小白",
        "content": "危阁閒登思渺漫，九天如在掌中看。\n游人莫着单衣去，六月飞云带雪寒。",
        "dynasty": "唐",
        "collection_info": null
    },
    {
        "title": "中阁",
        "author": "小白",
        "content": "棱层高阁倚岩扃，俯瞰尘仰摘星。\n昼夜泉声混天乐，游人好向静中听。\n（以上《罗浮志》十《诗》）。",
        "dynasty": "唐",
        "collection_info": null
    },
    {
        "title": "宿金庭观（在嵊县东南七十二里）",
        "author": "小白",
        "content": "羽客相留宿上方，金庭风月冷如霜。\n直饶人世三千岁，未抵仙家一夜长。\n（《嘉庆浙江通志》二三一《寺观》〖2〗）（〖1〗《增广圣宋高僧诗选后集》卷上收秀登《送小白上人归华顶》、《送贯微归天台》等诗，齐己《白莲集》中有寄赠贯微诗多首，因知小白亦应为齐己同时人。\n〖参《全唐诗续拾》卷四一〗原列入时代未详僧，今移此。\n〖2〗见宋高似孙《剡录》卷八，参前张说条。\n）。",
        "dynasty": "唐",
        "collection_info": null
    },
    {
        "title": "赠樊川长老",
        "author": "清尚〖1〗",
        "content": "赠樊川长老（《全唐诗》八二五作可止诗○《瀛奎律髓》四七《释梵类》〖2〗）（原列无世次作者。\n今检齐己《白莲集》卷三有《览清尚卷》，知为唐末人，故移此。\n〖2〗另《唐诗纪事》卷七七作可止诗，《唐僧弘秀集》卷十作清尚诗。\n）。",
        "dynasty": "唐",
        "collection_info": null
    },
    {
        "title": "咏石砚",
        "author": "李琪",
        "content": "远来柯岭外，近到玉堂间。\n乍琢文犹涩，新磨墨尚悭。\n不能濡大笔，何要别秋山。\n（《文房四谱》三《砚谱》）。",
        "dynasty": "唐",
        "collection_info": null
    },
    {
        "title": "梁宗庙乐舞辞（《旧五代史·乐志》曰：「梁开平初，太祖受禅，始建宗庙，凡四室，每室有登歌、酌献之舞：肃祖宣元皇帝室曰《大合之舞》，敬祖光献皇帝室曰《象功之舞》，宪祖昭武皇帝室曰《来仪之舞》，烈祖文穆皇帝室曰《昭德之舞》，登歌乐章各一首。」《五代会要》七《庙乐》曰：「太常少卿杨焕撰。」）",
        "author": "杨焕",
        "content": "空。",
        "dynasty": "唐",
        "collection_info": null
    },
    {
        "title": "梁宗庙乐舞辞（《旧五代史·乐志》曰：「梁开平初，太祖受禅，始建宗庙，凡四室，每室有登歌、酌献之舞：肃祖宣元皇帝室曰《大合之舞》，敬祖光献皇帝室曰《象功之舞》，宪祖昭武皇帝室曰《来仪之舞》，烈祖文穆皇帝室曰《昭德之舞》，登歌乐章各一首。」《五代会要》七《庙乐》曰：「太常少卿杨焕撰。」） 大合舞（献肃祖）",
        "author": "杨焕",
        "content": "空。",
        "dynasty": "唐",
        "collection_info": null
    },
    {
        "title": "梁宗庙乐舞辞（《旧五代史·乐志》曰：「梁开平初，太祖受禅，始建宗庙，凡四室，每室有登歌、酌献之舞：肃祖宣元皇帝室曰《大合之舞》，敬祖光献皇帝室曰《象功之舞》，宪祖昭武皇帝室曰《来仪之舞》，烈祖文穆皇帝室曰《昭德之舞》，登歌乐章各一首。」《五代会要》七《庙乐》曰：「太常少卿杨焕撰。」） 象功舞（献敬〖恭〗祖）",
        "author": "杨焕",
        "content": "空。",
        "dynasty": "唐",
        "collection_info": null
    },
    {
        "title": "梁宗庙乐舞辞（《旧五代史·乐志》曰：「梁开平初，太祖受禅，始建宗庙，凡四室，每室有登歌、酌献之舞：肃祖宣元皇帝室曰《大合之舞》，敬祖光献皇帝室曰《象功之舞》，宪祖昭武皇帝室曰《来仪之舞》，烈祖文穆皇帝室曰《昭德之舞》，登歌乐章各一首。」《五代会要》七《庙乐》曰：「太常少卿杨焕撰。」） 来仪舞（献宪祖）",
        "author": "杨焕",
        "content": "空。",
        "dynasty": "唐",
        "collection_info": null
    },
    {
        "title": "梁宗庙乐舞辞（《旧五代史·乐志》曰：「梁开平初，太祖受禅，始建宗庙，凡四室，每室有登歌、酌献之舞：肃祖宣元皇帝室曰《大合之舞》，敬祖光献皇帝室曰《象功之舞》，宪祖昭武皇帝室曰《来仪之舞》，烈祖文穆皇帝室曰《昭德之舞》，登歌乐章各一首。」《五代会要》七《庙乐》曰：「太常少卿杨焕撰。」） 昭德舞（献烈祖○《乐府诗集》十二。诗见《全唐诗》十六《郊庙歌辞》）",
        "author": "杨焕",
        "content": "空。",
        "dynasty": "唐",
        "collection_info": null
    },
    {
        "title": "致李深之（郑举举，巧谈谐，常有名贤醵宴。干符中，状元孙偓颇惑之，与同年数人，多在其舍。一日，同年宴，而举举有疾不来，遂令同年李深之邀为酒纠。坐久，状元乃吟一篇曰：）",
        "author": "孙偓",
        "content": "南行忽见李深之，手舞如蜚令不疑。\n任尔风流兼蕴藉，天生不似郑都知。\n（曲内妓之头角者都知。\n《北里志》（陶敏云此诗《全唐诗》卷七一五收作刘崇鲁《席上吟》。\n并谓《北里志》云：「今左史刘郊文崇及第年亦惑于举举，同年宴而举举有疾不来，其年酒纠多非举举，遂令同年李深之邀为酒纠，坐久，觉状元微哂，良久乃咏一篇曰……」文中之新的郊文崇即刘崇鲁，字郊文，文中脱一「鲁」字。\n文云「觉状元微哂，良久乃咏一篇」，则「觉」与「咏」者均刘崇鲁。\n谓诗乃状元孙偓作，似于理未安。\n陶说可参。\n）。",
        "dynasty": "唐",
        "collection_info": null
    },
    {
        "title": "答崔素娥（《全唐诗》名媛有崔素娥《别韦洵美诗》，韦诗以小字附后。）",
        "author": "韦洵美",
        "content": "别恨商羣离羣自古闻，此心难舍意难论。\n承恩必若颁时服，莫使霑濡有泪痕。\n（《全五代诗》八详引《侍儿小名录》（韦洵美二诗，皆出自《灯下闲谈》卷下《行者雪怨》。\n「离羣」，《灯下闲谈》作「离情」。\n）。",
        "dynasty": "唐",
        "collection_info": null
    },
    {
        "title": "假僧榻闷吟",
        "author": "韦洵美",
        "content": "门壁纷纷蟋蟀声，背灯欹枕梦难成。\n人间有此不平事，何处人能报不平。\n（《万首唐人绝句》四十《鬼诗》）（「纷纷」，《灯下闲谈》作「忙忙」。\n）。",
        "dynasty": "唐",
        "collection_info": null
    },
    {
        "title": "答杜荀鹤（句）（杜荀鹤赠诗云：「祇恐为僧心不了，为僧心了总轮僧。」澜答诗云：）",
        "author": "清澜",
        "content": "如何即是僧心了，了得何心是了僧？\n（《舆地纪胜》二十《徽州·仙释》。\n又见弘治《徽州府志》十。\n又康熙《志》十八）。",
        "dynasty": "唐",
        "collection_info": null
    },
    {
        "title": "上张相（石晋时，张相从恩自南院宣徽使官才检校司徒权西京留守。到洛阳后未久，少师自东京得假，往洛阳数日，寄上张相云云。张公知世其贫，赠遗甚厚。）",
        "author": "杨凝式",
        "content": "南院司徒镇洛京，未经三月政声成。\n四方羣后皆如此，端坐庸夫见太平。\n（《全五代诗·补遗》引《洛阳缙绅旧闻记》）（见《洛阳缙绅旧闻记》卷一《少师佯狂》。\n）。",
        "dynasty": "唐",
        "collection_info": null
    },
    {
        "title": "咏橘（庄宗小酌，进新橘，命诸伶咏之。唐朝美诗先成云云。帝大笑，赐所御软金杯。）",
        "author": "唐朝美",
        "content": "金香大丞相，兄弟八九人。\n剥皮去滓子，若箇是汝身。\n（《全五代诗》九引《清异录》二）。",
        "dynasty": "唐",
        "collection_info": null
    },
    {
        "title": "洋川",
        "author": "和凝",
        "content": "自陪台斾到洋川，两载优游汉水边。\n官閒最好游僧舍，江近应须买钓船。\n更待浃旬无事后，遍题清景作诗仙。\n（此处拼合未妥，另详《全唐诗续拾》卷四二。\n）。",
        "dynasty": "唐",
        "collection_info": null
    },
    {
        "title": "题真符县（句）",
        "author": "和凝",
        "content": "虽有黄金额，其如赤子贫。\n（以上《舆地纪胜》一九○《洋州》）。",
        "dynasty": "唐",
        "collection_info": null
    },
    {
        "title": "",
        "author": "陶晟",
        "content": "。",
        "dynasty": "唐",
        "collection_info": null
    },
    {
        "title": "句",
        "author": "陶晟",
        "content": "河经蕃地浊，山到汉家青。",
        "dynasty": "唐",
        "collection_info": null
    },
    {
        "title": "句",
        "author": "陶晟",
        "content": "拟抛丹禁去，试着白衣看。\n（以上《全五代诗补遗》引《洛阳缙绅旧闻记》）（见《洛阳缙绅旧闻记》卷一《陶副车求荐见忌》，后二句为「在环卫时诗」。\n）。",
        "dynasty": "唐",
        "collection_info": null
    },
    {
        "title": "舌",
        "author": "冯道",
        "content": "口是祸之门，舌是斩身刀。\n闭口深藏舌，安身处处牢。\n（《古今图书集成·人事典》一四《口部》）（见宋胡穉《增广笺注简斋诗集》卷四《寄新息家叔》注引。\n《群书通要丙集》卷一引前二句。\n《喻世明言》卷三十八引此诗，不云作者。\n）。",
        "dynasty": "唐",
        "collection_info": null
    },
    {
        "title": "透明岩（亦名栖真岩，在大蓬山，前视空旷，俯瞰县郭。天气清明，渠、达诸山，隐隐可数。县令李九龄诗云云。〖李九龄为宋初干德间进士，其任县令，当在登第后。〗）",
        "author": "李九龄",
        "content": "乍脱尘埃梦寐安，透明岩上一开颜。\n晚霞收处似闻雁，远目尽时犹有山。\n仙迹不随岩桂花，禅心长共岭云闲。\n（《舆地纪胜》一八八《蓬州·景物》）。",
        "dynasty": "唐",
        "collection_info": null
    },
    {
        "title": "句（度，工诗，有句云云，人多诵之。王朴为枢密，止以此一联荐于申文炳知举，遂擢为第三。人嘲曰：「主司只诵一联诗。」）",
        "author": "李度",
        "content": "醉轻浮世事，老重故乡人。\n（《玉壶清话》七）。",
        "dynasty": "唐",
        "collection_info": null
    },
    {
        "title": "",
        "author": "田敏",
        "content": "。",
        "dynasty": "唐",
        "collection_info": null
    },
    {
        "title": "明德舞（后周宗庙乐舞辞。太祖庙堂）",
        "author": "田敏",
        "content": "《五代会要》七《庙乐》曰：「太祖圣神齿数肃文武孝皇帝庙室酌献舞《明德之舞》，登歌乐章一首，太常卿田敏撰。\n（参《旧五代史》一四四《乐志》）」惟彼岐阳，德大流光。\n载造周室，泽及遐荒。\n于铄圣祖，上帝是皇。\n乃圣乃神，知微知章。\n新庙弈弈，丰年穰穰。\n取彼血膋，以往烝尝。\n黍稷惟声，笾豆大房。\n工祝致告，受福无疆。\n（《乐府诗集》十二《郊庙歌辞》）（《全唐诗》卷十六《郊庙歌辞》收入，不署作者。\n）。",
        "dynasty": "唐",
        "collection_info": null
    },
    {
        "title": "瘗笔砖文（赵光逢薄游襄汉，濯足溪上，见一方砖碑，上题字云云。独孤贞节立。砖后积土如盎，微有苔藓，盖好事者瘗笔所在。）",
        "author": "独孤贞节",
        "content": "秃友退锋郎，功成鬓髮伤。\n冢头封马鬣，不敢负恩光。\n（《清异录》四）。",
        "dynasty": "唐",
        "collection_info": null
    },
    {
        "title": "",
        "author": "陶谷",
        "content": "。",
        "dynasty": "唐",
        "collection_info": null
    },
    {
        "title": "春（一作「风」）光好（今按：《全宋词》亦未收，故补之）（谷为学士，奉使。恃上国势，下视江左，辞色毅然不可犯。韩熙载命歌妓秦弱兰诈为驿卒女，每日敝衣持帚洒扫，陶悦之，与狎，因赠一词，名《春光好》云云。明日，后〖一作中〗主设宴于澄心堂，陶辞色如前。乃命弱兰歌前阕劝酒，陶大醉，为主礼所薄，即日还朝，止遣数小吏饯于郊亭。迨归京，鸾胶之曲已喧，陶因是竟不大用。）",
        "author": "陶谷",
        "content": "好因缘，恶因缘，奈何天，只得邮亭一夜眠，别神仙。\n琵琶拨尽相思调，知音少。\n待（一作「安」）得鸾胶续断絃，是何年？\n（《玉壶清话》四，参《南唐近事》二）（〖1〗此词异说较多，举其要者有五说：一、陶谷于周世宗时使江南赠韩熙载歌妓秦弱兰之作，见《南唐近事》卷二。\n《苕溪渔隐业话后集》卷四十引《靖康缃素杂记》事同，但不云作词。\n二、时在入宋后，事同，见《冷斋夜话》及《玉壶清话》。\n三、陶谷干兴中何吴越时赠任社娘之作，见沈辽《云巢编》卷八《任社娘传》，《研北杂志》引其说。\n四、陶谷使钱唐日赠驿女词，见《苕溪渔隐业话前集》卷二四引《本事曲》。\n五、曹翰使江南娼妓词，见前书引《江南野录》。\n以孰为是，尚俟考详。\n）。",
        "dynasty": "唐",
        "collection_info": null
    },
    {
        "title": "献诗吴越王（句）",
        "author": "陶谷",
        "content": "陶谷又尝奉使两浙，献诗二十韵于钱俶，其末云云。\n时谷官是丞郎，职为学士，奉命小邦，献诗已是失体，復有扫门之句，何辱命之甚也。\n此生头已白，无路扫王门。\n（《国老谈苑》一）。",
        "dynasty": "唐",
        "collection_info": null
    },
    {
        "title": "",
        "author": "张振祖",
        "content": "。",
        "dynasty": "唐",
        "collection_info": null
    },
    {
        "title": "句（沙门爱英，住池阳村，示人之语曰：「万论千经，不如无念无营。」因郡娼满莹娘，多姿而富情，真妓女中麟凤。进士张振祖以无念无营，有情有色，制一联云：）",
        "author": "张振祖",
        "content": "门前草满无无老，床底钱多有有娘。\n（「钱多」，上引二本作「花多」。\n）（《清异录》一）（〖1〗张振祖，《惜阴轩业书》本《清异录》卷上、原本《说郛》卷六一引《清异录》，皆作「汤振祖」。\n）。",
        "dynasty": "唐",
        "collection_info": null
    },
    {
        "title": "飞龙磵饮茶（句）",
        "author": "胡峤",
        "content": "沾牙旧姓余甘氏，破睡当封不夜侯。\n（《清异录》四）。",
        "dynasty": "唐",
        "collection_info": null
    },
    {
        "title": "朗吟（河阳释法常，性英爽，酷嗜酒，无寒暑阴雨常醉，醉即熟睡，觉即朗吟曰：）",
        "author": "法常",
        "content": "优游麯世界，烂熳枕神仙。\n（《清异录》四）。",
        "dynasty": "唐",
        "collection_info": null
    },
    {
        "title": "汤戏（注汤幻茶）（馔茶而幻出物象于汤面者，茶匠通神之艺也。沙门福全生于金乡，长于茶海，能注汤幻茶成一句诗，并点四瓯。共一绝句，泛乎汤表，小小物类，唾手办耳。檀越日造门求观汤戏，全自咏曰：）",
        "author": "福全",
        "content": "生成盏裏水丹青，巧画工夫学不成。\n却笑当时陆鸿渐，煎茶赢得好名声。\n（《清异录》四）。",
        "dynasty": "唐",
        "collection_info": null
    },
    {
        "title": "诗（句）（《类说》卷十二引《纪异录》云：龚林有卷投和凝，《登太行山诗》云：「『但得路可上，更高人也行。』」可据以补题。《纪异录》，全名《洛中纪异录》，宋秦再思撰。）",
        "author": "龚霖",
        "content": "但有路可上，更高人也行。\n（《老学庵笔记》四）。",
        "dynasty": "唐",
        "collection_info": null
    },
    {
        "title": "",
        "author": "张文伏",
        "content": "。",
        "dynasty": "唐",
        "collection_info": null
    },
    {
        "title": "苍岭",
        "author": "张文伏",
        "content": "绝壁不可攀，悬崖不可下。\n路险心自平，由来无取舍。\n稳稳须教着步行，前途荆棘胡从生？\n（《古今图书集成·山川典》一二○《括苍山部》）。",
        "dynasty": "唐",
        "collection_info": null
    },
    {
        "title": "渡江（〖1〗《十国春秋》三。前四句引《江表志》，后四句引《五国故事》。吴任臣按：《南唐书》此李后主诗也，后人误以为吴睿帝作。〖2〗《全唐诗》八作南唐后主李煜诗，题下注云：《江表志》作吴让皇杨溥诗，题作《泰州永宁宫》。第四句「殿」，《十国春秋》作「榭」，第五、六二句为「烟凝楚岫愁千点，雨滴吴江泪万行。」末句「閒坐」作「端坐」。〖3〗此诗，郑文宝《江表志》卷上、佚名《江南余载》卷下、佚名《五国故事》卷上作吴让皇杨溥作，三书皆宋初人着，郑文宝先仕南唐后入宋；龙衮《江南野录》卷三、马令《南唐书》卷五作李",
        "author": "杨溥",
        "content": "空。",
        "dynasty": "唐",
        "collection_info": null
    },
    {
        "title": "楼上看九华（三首） 一",
        "author": "殷文圭",
        "content": "九朵连云势欲腾，鸟飞难到最高层。\n谁家写在屏风上，岩下松间尽九僧。\n。",
        "dynasty": "唐",
        "collection_info": null
    },
    {
        "title": "楼上看九华（三首） 二",
        "author": "殷文圭",
        "content": "九条寒玉罩云中，雨外霞分海日红。\n疑是巧人新画出，与他天柱作屏风。",
        "dynasty": "唐",
        "collection_info": null
    },
    {
        "title": "楼上看九华（三首） 三",
        "author": "殷文圭",
        "content": "四顾峦峯峭莫羣，翠峯长与晓光分。\n尽分明处要清白，独倚青天绝片云。\n（《嘉靖池州府志》八。\n又《九华山志》八有一三两首）。",
        "dynasty": "唐",
        "collection_info": null
    },
    {
        "title": "歌（二章）（高祖行密改元开国时，广陵殷盛，士庶骈阗。道人状如病狂，手持一竿，竿头悬一木，刻为鲤鱼形，行歌于市云云。其类此意者，凡数十章，时人莫能晓。后徐知诰禅代，復姓李氏，其言始应。） 一",
        "author": "黄冠道人",
        "content": "盟泽鲤鱼肉为角，濠梁鲤鱼金刻鳞。\n盟津鲤鱼死欲尽，濠梁鲤鱼始惊人。",
        "dynasty": "唐",
        "collection_info": null
    },
    {
        "title": "歌（二章）（高祖行密改元开国时，广陵殷盛，士庶骈阗。道人状如病狂，手持一竿，竿头悬一木，刻为鲤鱼形，行歌于市云云。其类此意者，凡数十章，时人莫能晓。后徐知诰禅代，復姓李氏，其言始应。） 二",
        "author": "黄冠道人",
        "content": "横排三十六条鳞，个个圆如紫磨真。\n为甚竿头挑着定，世间难遇识鱼人。\n（《十国春秋·吴》十二。\n又《全五代诗》二十三转引）（〖1〗见《钓矶立谈》）。",
        "dynasty": "唐",
        "collection_info": null
    },
    {
        "title": "应天长（〖1〗后主云：「先皇御制歌词。」墨蹟在晁公留家○王国维辑《南唐二主词》。今按：《全唐诗》八八九作李煜词。）",
        "author": "李璟",
        "content": "。",
        "dynasty": "唐",
        "collection_info": null
    },
    {
        "title": "金铜蟾蜍砚滴铭",
        "author": "李煜",
        "content": "舍月窟，伏棐几，为我用，贮清泚。\n端溪石，澄心纸，陈玄氏，毛锥子。\n微我润泽乌用汝，同列无譁听驱使。\n（《五代诗话》一）（〖1〗此则见郑方坤《五代诗话》卷十，原出元陆友《研北杂志》卷下，云「李仲芳家有南唐金铜蟾蜍砚滴，重厚奇古，磨灭处金色愈明，非近世涂金比也。\n腹下有篆铭」云云。\n铭文末二句原书互乙，似失韵。\n此归李煜名下，无确据。\n）。",
        "dynasty": "唐",
        "collection_info": null
    },
    {
        "title": "子夜歌（《全唐诗》八九九词句只存首二句，题作《菩萨蛮》）",
        "author": "李煜",
        "content": "寻春须是先春早，看花莫待花枝老。\n缥色玉柔擎，醅浮盏面清。\n何妨频笑粲，禁苑春归晚。\n同醉与閒平（一作「评」），诗随羯鼓成。\n（南词本注。\n参《历代诗余》）（〖1〗《历代诗余》卷九收此词，调属《菩萨蛮》，「羯鼓」作「迭鼓」。\n）。",
        "dynasty": "唐",
        "collection_info": null
    },
    {
        "title": "谢新恩（六首） 一",
        "author": "李煜",
        "content": "秦楼不见吹箫女，空余上苑风光。\n粉英含蕊自低昂。\n东风恼我，纔发一襟香。\n琼窗梦□留残日，当年得恨何长。\n碧阑干外映垂杨。\n暂时相见，如梦懒思量。",
        "dynasty": "唐",
        "collection_info": null
    },
    {
        "title": "谢新恩（六首） 二",
        "author": "李煜",
        "content": "樱花落尽阶前月，象床愁倚熏笼。\n远似去年今日恨还同。\n双鬟不整云憔悴，泪沾红抹胸。\n何处相思苦？\n纱窗醉梦中。",
        "dynasty": "唐",
        "collection_info": null
    },
    {
        "title": "谢新恩（六首） 五",
        "author": "李煜",
        "content": "樱花落尽春将困，秋千架下归时。\n漏暗（疑作「满阶」）斜月迟迟，花在枝。\n（缺二十字）彻晓纱窗下，待来君不知。",
        "dynasty": "唐",
        "collection_info": null
    },
    {
        "title": "谢新恩（六首） 六",
        "author": "李煜",
        "content": "冉冉秋[光]（色）留不住，满阶红叶暮。\n又是过重阳，台榭登临处。\n茱萸花坠，紫菊气，飘庭户，[晚]烟笼细[雨]（细）。\n嗈嗈新雁咽寒声，愁恨年年长相似。\n（以上南词本注）（〖1〗据詹安泰《李璟李煜词》校改。\n）。",
        "dynasty": "唐",
        "collection_info": null
    },
    {
        "title": "娼楼行（句）",
        "author": "王贞白",
        "content": "龙脑香调水，教人染退红。\n（《老学庵续笔记》）。",
        "dynasty": "唐",
        "collection_info": null
    },
    {
        "title": "莫思归（即《抛球乐》）",
        "author": "冯延巳",
        "content": "花满名园酒满觞，且开笑口对秾芳。\n秋千风暖鸾钗亸，绮陌春深翠袖香。\n莫惜黄金贵，日日须教贳酒尝。\n（《花草粹编》一）。",
        "dynasty": "唐",
        "collection_info": null
    },
    {
        "title": "采春子",
        "author": "冯延巳",
        "content": "樱桃谢了梨花发，红白相催。\n燕子归来，几处香风绿户开。\n人生乐事知多少，且酌金杯。\n管咽弦哀，慢引萧娘舞袖迴。\n（《万代诗余》）（〖1〗见《历代诗余》卷十，调属《采桑子》。\n）。",
        "dynasty": "唐",
        "collection_info": null
    },
    {
        "title": "玉楼春",
        "author": "冯延巳",
        "content": "雪云乍变春云簇，渐觉年华堪纵目。\n北枝梅蕊犯寒开，南浦波纹如酒绿。\n芳菲次第长相续，自是情多何处足。\n尊前百计得春归，莫为伤春眉黛蹙。\n（《尊前集》）（〖1〗此词又见《欧阳文忠公近体乐府》卷二。\n）。",
        "dynasty": "唐",
        "collection_info": null
    },
    {
        "title": "感怀",
        "author": "潘佑",
        "content": "幽禽唤杜宇，宿蝶梦庄周。\n席地一尊酒，思与元化浮。\n但莫孤明月，何必秉烛游。\n（〖1〗见《法藏碎金录》卷六。\n）。",
        "dynasty": "唐",
        "collection_info": null
    },
    {
        "title": "独坐（句）",
        "author": "潘佑",
        "content": "凝神入混茫，万象成空虚（一作「万有成虚空」。\n）（《诗话总龟后集》四三《释氏门》引《法藏碎金》。\n又《全五代诗》三一引）（〖1〗《法藏碎金录》卷七收二句，作「凝神入混沌，万法成虚空」。\n同书卷六录前一句。\n）。",
        "dynasty": "唐",
        "collection_info": null
    },
    {
        "title": "爱敬寺（句）",
        "author": "李建勋",
        "content": "云散经窗湿，山晴石路香。\n（《六朝事迹编类》卷下《寺院门·大爱敬寺》）。",
        "dynasty": "唐",
        "collection_info": null
    },
    {
        "title": "句",
        "author": "李建勋",
        "content": "墙阴沙岸静，岛色海山孤。\n（《舆地纪胜》七《镇江府》）。",
        "dynasty": "唐",
        "collection_info": null
    },
    {
        "title": "观山水障歌",
        "author": "江为",
        "content": "适来一观山水障，万里江山在其上。\n远近犹如二月春，咫尺分成百般像。\n一岩嵯峨入云际，七贤镇在青松裏。\n潭水澄泓不见波，孤帆滉漾张风势。\n钓鱼老翁无伴侣，孑然此地轻寒暑。\n滩头坐久髩丝垂，手把鱼竿不曾举。\n树婀娜，山崔嵬，片云似去又不去，双鹤如飞又不飞。\n良工巧匠多分布，笔头写出江山[路]（头）。\n垂柳风吹不动条，樵人负重难移步。\n（《全五代诗》三九）（〖1〗见宋孙绍远《声画集》卷四。\n）。",
        "dynasty": "唐",
        "collection_info": null
    },
    {
        "title": "句",
        "author": "江为",
        "content": "竹影横斜水清浅，桂香浮动月黄昏。\n（《紫桃轩杂缀》）（〖1〗明李日华《紫桃轩杂缀》谓林逋名句「疎影横斜水清浅，暗香浮动月黄昏」二句为改江为二句而成。\n所据不详。\n）。",
        "dynasty": "唐",
        "collection_info": null
    },
    {
        "title": "岳阳楼（句）",
        "author": "张泌",
        "content": "槛外有天皆在照，望中无物敢潜行。\n（《舆地纪胜》六九《岳州》）。",
        "dynasty": "唐",
        "collection_info": null
    },
    {
        "title": "浣溪沙（〖1〗词《全唐诗》八九一作张曙词，第二句「苦」，《花间集》作「两」。○《花间集》〖2〗《北梦琐言》卷八作张曙词，《全唐诗》沿之。或疑张曙、张泌为同一人。）",
        "author": "张泌",
        "content": "空。",
        "dynasty": "唐",
        "collection_info": null
    },
    {
        "title": "送人游南海",
        "author": "沈彬",
        "content": "白烟和月藏峦洞，明月随潮入瘴村。\n更想临高见佳景，越王台上酒盈罇。\n（《舆地纪胜》八九《广州》）。",
        "dynasty": "唐",
        "collection_info": null
    },
    {
        "title": "句",
        "author": "沈彬",
        "content": "龙约海船行有气，象隈铜柱卧成痕。\n（同上一○六《邕州》）。",
        "dynasty": "唐",
        "collection_info": null
    },
    {
        "title": "金陵览古（〖1〗《全五代诗》三二引《十国春秋》：保大时，存尝取吴大帝及六国兴亡成败之迹，作《览古诗》二百章，章四句，地志家多援以为证。又《金陵诗征》引《建康志》略同。）",
        "author": "朱存",
        "content": "空。",
        "dynasty": "唐",
        "collection_info": null
    },
    {
        "title": "北渠（历代宫苑殿阁制度）",
        "author": "朱存",
        "content": "金殿分来玉砌流，黑龙湖彻凤池头。\n后庭花落恩波断，翻与南唐作御沟。\n（〖1〗「南唐」，张敦颐《六朝事迹编类》卷上〖作杨修诗〗引作「南塘」。\n）。",
        "dynasty": "唐",
        "collection_info": null
    },
    {
        "title": "秦淮（以下景物）",
        "author": "朱存",
        "content": "一气东南王斗牛，祖龙潜为子孙忧。\n金陵地脉何曾断，不觉真人已姓刘。",
        "dynasty": "唐",
        "collection_info": null
    },
    {
        "title": "东山",
        "author": "朱存",
        "content": "镇物高情济世才，欲随猿鹤老岩隈。\n山花处处红粧面，髣髴如初拥妓来。\n（〖1〗以上二首，又见《记纂渊海》卷十。\n）。",
        "dynasty": "唐",
        "collection_info": null
    },
    {
        "title": "新亭",
        "author": "朱存",
        "content": "满目江山异洛阳，昔人何必重悲伤。\n倘能戮力扶王室，当自新亭復故乡。\n。",
        "dynasty": "唐",
        "collection_info": null
    },
    {
        "title": "天阙山",
        "author": "朱存",
        "content": "牛头天际碧凝岚，王导无稽亦妄谈。\n若指远公为上阙，长安应合指终南。",
        "dynasty": "唐",
        "collection_info": null
    },
    {
        "title": "石头城",
        "author": "朱存",
        "content": "五城楼雉各相望，山水英灵宅帝王。\n此地定由天造险，古来长恃作金汤。",
        "dynasty": "唐",
        "collection_info": null
    },
    {
        "title": "乌衣巷",
        "author": "朱存",
        "content": "人物风流往往非，空余陋巷作乌衣。\n旧时帘幕无从觅，祇有年年社燕归。",
        "dynasty": "唐",
        "collection_info": null
    },
    {
        "title": "段石岗",
        "author": "朱存",
        "content": "孙吴纪德旧刊碑，草没蟠螭与伏龟。\n惆怅岗头三段石，至今犹似鼎分时。",
        "dynasty": "唐",
        "collection_info": null
    },
    {
        "title": "玄武湖（〖1〗《全唐诗》七五七及《全五代诗》三一只存此一首，题作《后湖》，第二句「三翼」《全唐诗》作「三异」，第四句「下多时」《全唐诗》作「不多时」。）",
        "author": "朱存",
        "content": "空。",
        "dynasty": "唐",
        "collection_info": null
    },
    {
        "title": "阿育王塔",
        "author": "朱存",
        "content": "窣堵凝然镇梵宫，举头层级在云中。\n金棺舍利藏何处？铎绕危檐声撼风。\n（以上《舆地纪胜》十七《建康府》。\n又《金陵诗征》四）。",
        "dynasty": "唐",
        "collection_info": null
    },
    {
        "title": "赋山别诸知己",
        "author": "钟蒨",
        "content": "暮景江亭上，云山日望多。\n只愁[辞]（解）辇毂，长恨隔嵯峨。\n有意图功业，无心忆薜萝。\n亲朋将远别，且共醉笙歌。\n（《徐铉集》三。\n又《全五代诗》二九）。",
        "dynasty": "唐",
        "collection_info": null
    },
    {
        "title": "小梅（句）（徐铉《和亚元长歌》中有句云：「开缄试读相思字，乃是多情乔亚元。短韵三篇皆丽绝，小梅寄意情偏切。」自注：「亚元诗云云。此语尤嘉。」）",
        "author": "乔舜",
        "content": "借问小梅应得信，春风新自海边来。\n（《徐铉集》三）。",
        "dynasty": "唐",
        "collection_info": null
    },
    {
        "title": "送季大夫牧舒州",
        "author": "汤悦",
        "content": "却下乌台建隼旟，侯封归去袭龙舒。\n严霜尚满辞天阙，甘雨看随入境车。\n（《舆地纪胜》四六《安庆府》）。",
        "dynasty": "唐",
        "collection_info": null
    },
    {
        "title": "杨柳枝",
        "author": "成文干",
        "content": "欲趁寒梅趁得么，雪中偷眼望阳和。\n阳和若不先留意，这箇柔条争奈何。\n（《尊前集》）。",
        "dynasty": "唐",
        "collection_info": null
    },
    {
        "title": "东林寺天祚二年联句",
        "author": "徐知证",
        "content": "古殿巍峩镇碧峯，晋朝灵应显神踪。\n林间野鸟惊朝梵，岭上孤猿听晓钟。\n蝶恋半岩花灼灼，鹿眠深谷草茸茸。\n游僧驻锡心皆佛，老树擎烟势似龙。\n竹荫禅扃青霭合，岚蒸幽径绿苔封。\n老来欲脱尘寰境，闲访空关不厌重。\n（《永乐大典》六六九七江字韵引《九江府志》，又六六九九引《江州志》）（〖1〗《吉石庵丛书》本《庐山记》收此诗，为徐知证及其僚属虔修、孟拱辰等七人联句之作。\n又此处所录亦未完。\n另详《全唐诗续拾》卷四三。\n）。",
        "dynasty": "唐",
        "collection_info": null
    },
    {
        "title": "韵妙空（句）（妙空，名守纳。嗣法于雪峯，卯一，斋住嘉佑禅院，江南李氏三召不起，刺史皇甫继勋赠之诗云：）",
        "author": "皇甫继勋",
        "content": "白面山南灵庆院，卯斋道者雪峯禅。\n（《嘉靖池州府志》九）。",
        "dynasty": "唐",
        "collection_info": null
    },
    {
        "title": "喜贼平谒李将军祠",
        "author": "危仔昌",
        "content": "君向神重谒，天教君亦神。\n十年香火主，百物雨旸身。\n忠在偏诛贼，恩多每济人。\n高歌震霄壑，朝野遍阳春。\n（《上饶县志》二三）。",
        "dynasty": "唐",
        "collection_info": null
    },
    {
        "title": "黄鹤楼（《宋诗纪事》亦未收）",
        "author": "卢郢",
        "content": "黄鹤何年去杳冥，高城千载倚江城。\n碧云朝捲四山景，流水夜传三峡声。\n柳暗西州供骋望，草芳南浦徧离情。\n登临一晌须回首，看却乡心万感生。\n（《古今图书集成·职方典》一一二五《武昌府部》）（〖1〗见北宋熙宁间刻《鄂州杂诗碑》，参前「贾岛」条。\n又见《方舆胜览》卷二八。\n）。",
        "dynasty": "唐",
        "collection_info": null
    },
    {
        "title": "",
        "author": "唐希雅",
        "content": "。",
        "dynasty": "唐",
        "collection_info": null
    },
    {
        "title": "题画",
        "author": "唐希雅",
        "content": "谁泼烟云六尺绡，寒山秋树晚萧萧。\n十年来往吴淞口，错认溪南旧板桥。\n（《全五代诗》三六引《槜李诗繫》）（〖1〗见《槜李诗繫》卷一。\n）。",
        "dynasty": "唐",
        "collection_info": null
    },
    {
        "title": "小桃源（一题《入黟吟》。《舆地纪胜》二十作李白诗）（未详其所自来，客游于黟，乐之，作诗云云，遂家焉。今桃源洞有许氏，盖其后裔云。或曰：坚即宣平，坚其名，宣平其字，未知是否。〖1〗）",
        "author": "许坚",
        "content": "黟邑桃源小，烟霞百里宽。\n地多灵草木，人尚古衣冠。\n市向晡时散，山经夜后寒。\n吏閒民讼简，秋菊露漙漙。\n（康熙《徽州府志》十七《流寓传》。\n又见《黟县志》十六）（〖1〗此说误。\n《太平广记》卷二四引《续仙传》谓许宣平为景云中人，许坚则为南唐人，其间相隔二百余年。\n又本诗前已收李白名下，惟此多末二句。\n）。",
        "dynasty": "唐",
        "collection_info": null
    },
    {
        "title": "戢兵山（旧名石鼓山，在黟县北十五里，高百仞，周十里，有石鼓、石人、石驴。相传石鼓鸣即驴鸣，人哭而长官不利。后凿其鼓破之，遂不復鸣。唐天宝六年改今名。）",
        "author": "许坚",
        "content": "石鼓高悬藴大音，白云峯顶始铺金。\n能来斯地鼓斯鼓，尽达曹溪圣祖心。",
        "dynasty": "唐",
        "collection_info": null
    },
    {
        "title": "中秋咏月（咏诗后，乘兴遂子夜鸣钟，烈祖闻之，不罪也。召问其所求，唯愿鹅生四脚，鼈着两裙。）",
        "author": "谦明",
        "content": "迢迢东海出，渐渐入云衢。\n此夜一轮满，清光何处无。\n（《江南余载》下）（〖1〗《岁时广记》三十一《中秋》上《得佳联》引《漫叟诗话》：「南唐金轮寺有僧曰明光者，先一年中秋翫月，得诗一联云：『团团离海角，渐渐出云衢。\n』竟思下联不就。\n次年中秋，再得一联云：『此夜一轮满，清光何处无？\n』遂不胜其喜，径登寺楼鸣钟。\n时有善听声闻之：『此钟发声通畅，若非诗人得句，即是禅僧悟道。\n』验之果然。\n好事者有诗云：『为思银汉中秋月，误击金轮半夜钟。\n』」〖2〗《全唐诗》八五一、《全五代诗》三九均作南唐失名僧《月诗》，前二句作「徐徐东海出，渐渐上天衢」。\n《全五代诗》引《江南野录》：「李昪受禅之初，忽半夜寺僧撞钟，一城皆惊，召将斩之，云夜来偶得月诗，乃云云。\n李昪喜而释之。\n」〖3〗原以明光另列一则。\n今检《苕溪渔隐丛话前集》卷二十六引《漫叟诗话》作「南唐僧谦明」诗，知明光之名为南宋时之别传，而非另有其人，故以明光一则移附于此。\n另《钓矶立谈》谓作诗者为「头陀范忠嵩」。\n《江邻几杂识》作「南唐一诗僧」，当即为《全唐诗》所本。\n）。",
        "dynasty": "唐",
        "collection_info": null
    },
    {
        "title": "青史楼引宾从同登",
        "author": "钱镠",
        "content": "云阁霞轩别构雄，下窥疆宇壮吴宫。\n洪涛日日来沧海，碧嶂联联倚太穹。\n志仗四征平逆孽，力扶三帝有褒崇。\n如今分野无狼孛，青史楼标定乱功。",
        "dynasty": "唐",
        "collection_info": null
    },
    {
        "title": "石镜山（幷序）",
        "author": "钱镠",
        "content": "丱岁遨游在此山，曾惊一石立山前。\n未能显瑞披榛莽，盖为平凶有岁年。\n昨返锦门停驷马，遂开灵岫种青莲。\n三吴百粤兴金地，永与军民作福田。",
        "dynasty": "唐",
        "collection_info": null
    },
    {
        "title": "筑塘",
        "author": "钱镠",
        "content": "天分浙水应东溟，日夜波涛不暂停。\n千尺巨堤衝欲裂，万人力御势须平。\n吴都地窄兵师广，罗剎名高海众狞。\n为报龙神幷水府，钱塘且借作钱城。\n（〖1〗《全唐诗》卷八据《吴越备史》收「传语龙王并水府，钱塘借与筑钱城」二句。\n）。",
        "dynasty": "唐",
        "collection_info": null
    },
    {
        "title": "九日同羣僚登高（幷序）",
        "author": "钱镠",
        "content": "淡荡晴晖杂素光，碧峯遥衬白云长。\n好看塞雁归南浦，宜听砧声捣夕阳。\n满野旌旗皆动色，千株橘柚尽含芳。\n锦袍分赐功臣后，因向龙山醉羽觞。",
        "dynasty": "唐",
        "collection_info": null
    },
    {
        "title": "功臣堂（幷序）",
        "author": "钱镠",
        "content": "今夕虽非丰沛酒，醪觥同醉洽吾乡。\n两邦父老趋旌府，百品肴羞宴桂堂。\n宝剑已颁王礼盛，锦衣重带御炉香。\n越王册后封吴王，大国宣恩达万方。",
        "dynasty": "唐",
        "collection_info": null
    },
    {
        "title": "上元夜次序平江南",
        "author": "钱镠",
        "content": "四朝双母显真封，古往今来事一同。",
        "dynasty": "唐",
        "collection_info": null
    },
    {
        "title": "西园产芝",
        "author": "钱镠",
        "content": "五纪尊天立霸基，八方隣国尽相知。\n兴吴定越崇王道，殄物平凶建国仪。\n忽有灵根彰瑞应，皆由和气感明祗。\n休言汉代芝房异，今日吾邦事更奇。",
        "dynasty": "唐",
        "collection_info": null
    },
    {
        "title": "罗汉寺偶题",
        "author": "钱镠",
        "content": "九夏听蝉吟，已知秋气临。\n高梧上明月，深巷捣寒砧。\n好对吴山秀，宜观浙水深。\n一登灵鹫阁，宝地胜黄金。\n。",
        "dynasty": "唐",
        "collection_info": null
    },
    {
        "title": "和高僧惠韵",
        "author": "钱镠",
        "content": "岚高照目前，山下有蒙泉。\n云阁连天际，银河傍斗边。\n凉风宜散暑，清景好安禅。\n况是江山固，崇墉保万年。",
        "dynasty": "唐",
        "collection_info": null
    },
    {
        "title": "造寺保民",
        "author": "钱镠",
        "content": "百谷收成届应钟，南方景象喜重重。\n三秋甘泽烟尘息，四序和风气色浓。\n播种勤耕盈廪庾，兆民兴让洽温恭。\n广崇至道尊三教，盖为生灵奉圣容。",
        "dynasty": "唐",
        "collection_info": null
    },
    {
        "title": "秋景",
        "author": "钱镠",
        "content": "三秋才到退炎光，二曜分晖照四方。\n解使金风催物象，能教素节运清凉。\n天垂甘泽朝朝降，地秀佳苗处处香。\n率土吾民成富庶，虔诚稽颡荷穹苍。",
        "dynasty": "唐",
        "collection_info": null
    },
    {
        "title": "百花亭题梅二首 一",
        "author": "钱镠",
        "content": "秾华围里万株梅，含蕊经霜待雪催。\n莫讶玉颜无粉态，百花中最我先开。",
        "dynasty": "唐",
        "collection_info": null
    },
    {
        "title": "百花亭题梅二首 二",
        "author": "钱镠",
        "content": "吴山越岫种寒梅，玉律含芳待候催。\n为应阳和呈雪貌，游蜂难觉我先开。",
        "dynasty": "唐",
        "collection_info": null
    },
    {
        "title": "和太师藴让韵",
        "author": "钱镠",
        "content": "罗汉亲崇建法台，龙峯凤岭四山隈。\n游人借问禅门路，还道吴王为佛开。",
        "dynasty": "唐",
        "collection_info": null
    },
    {
        "title": "题罗隐壁",
        "author": "钱镠",
        "content": "特到儒门谒老莱，老莱相见意徘徊。\n黄河信有澄清日，后代应难继此才。\n（以上《吴越钱氏传芳集》）（〖1〗钱泳案：「《吴越备史》云：『隐寝疾，王亲临抚问。\n因题其壁云：「黄河信有澄清日，后代应难继此才。\n」隐起而续末句云：「门外旌旗屯虎豹，壁间章句动风雷。\n」由是以红纱罩覆于其上。\n』」）。",
        "dynasty": "唐",
        "collection_info": null
    },
    {
        "title": "隐岳洞（在石城山，五代时有隐岳寺）",
        "author": "钱镠",
        "content": "百尺金容连翠岳，三层宝阁倚青霄。\n手炉香暖申卑愿，愿降殊祥福帝尧。\n（万历《新昌县志》三）。",
        "dynasty": "唐",
        "collection_info": null
    },
    {
        "title": "送别十七哥",
        "author": "钱元瓘",
        "content": "大伯东阳轸旧思，士民襦袴喜迴时。\n登临若起鸰原念，八咏楼中寄小诗。",
        "dynasty": "唐",
        "collection_info": null
    },
    {
        "title": "题得铜香炉（幷序）",
        "author": "钱元瓘",
        "content": "莫记年华隐水中，忽于此日覩灵踪。\n三天瑞气标金相，五色龙光俨圣容。\n节届初秋兴典教，时当千载庆遭逢。\n仙冠羽服声清曲，共引金台入九重。\n（以上《吴越钱氏传芳集》）。",
        "dynasty": "唐",
        "collection_info": null
    },
    {
        "title": "佳辰小讌寄越州七弟湖州八弟",
        "author": "钱弘佐",
        "content": "角黍佳辰社稷宁，灵和开讌乐羣英。\n樽前只少鸰原会，百里江城隔二城。",
        "dynasty": "唐",
        "collection_info": null
    },
    {
        "title": "谒宝塔回赐僧录",
        "author": "钱弘佐",
        "content": "佛日辉光最有灵，真身宝塔镇吴城。\n千寻独拔干坤耸，八面齐含日月明。\n几曲朱栏瞻海浪，长时金铎振风声。\n祷祈祇愿苍生泰，更仗高僧法供精。\n（以上《吴越钱氏传芳集》）。",
        "dynasty": "唐",
        "collection_info": null
    },
    {
        "title": "登卧龙山偶成",
        "author": "钱弘倧",
        "content": "暮山重迭势崔嵬，溢目清光入酒杯。\n几处烧残红树短，一帆航尽碧波来。\n安民未有移风术，征句惭非梦锦才。\n四望楼台无限景，槛前赢得且徘徊。",
        "dynasty": "唐",
        "collection_info": null
    },
    {
        "title": "禹庙",
        "author": "钱弘倧",
        "content": "千古功勋孰可伦，东来灵宇压干坤。\n尘埃共鏁梁犹在，星斗俱昏剑独存。\n蟾殿夜寒笼翠幌，麝炉春暖酹琼樽。\n会稽山水秋风裏，长放松声入庙门。\n（〖1〗北宋孔延之《会稽掇英总集》卷八收此诗，署「钱倧」，异文较多，录如次：「功勋」作「英灵」，「东来」作「西来」，「灵宇」作「神宇」，「梁犹在」作「梅梁在」，「俱昏」作「俱分」，「剑独存」作「剑韣存」，「笼翠幌」作「摇翠幌」，「山水」作「山下」。\n《嘉泰会稽志》卷十二引「尘埃」二句，文字同《会稽掇英总集》。\n）。",
        "dynasty": "唐",
        "collection_info": null
    },
    {
        "title": "登蓬莱阁怀武肃王",
        "author": "钱弘倧",
        "content": "黄鹤摧残漫有名，建时方始殄罗平。\n飞㭿迭栱重装束，刻槛雕甍又葺成。\n十载兴隆吴与越，二邦安肃弟兼兄。\n从兹登赏云楼上，愿祝江南永宴清。",
        "dynasty": "唐",
        "collection_info": null
    },
    {
        "title": "再游圣母阁（《舆地纪胜》十《绍兴府》诗摘第二联题《游天衣寺》）",
        "author": "钱弘倧",
        "content": "越地灵踪多少处，伽蓝难上此楼台。\n有时风掣浪声到，半夜月排山势来。\n极目烟岚迷远近，百般花木雕尘埃。\n可怜光景吟无尽，知我登临更几迴。\n（以上《吴越钱氏传芳集》）（〖1〗《会稽掇英总集》卷八收此诗，署「钱倧」，题作《再游应天寺圣母阁》。\n第二句「难上」作「难尚」，第四句「山势」作「山影」。\n）。",
        "dynasty": "唐",
        "collection_info": null
    },
    {
        "title": "飞英寺（句）",
        "author": "钱弘偡",
        "content": "两岸槿花红障步，一行山色绿屏风。\n（《舆地纪胜》四《安吉州·景物》）。",
        "dynasty": "唐",
        "collection_info": null
    },
    {
        "title": "过平望",
        "author": "钱弘俶",
        "content": "风静度长川，清吟倚画船。\n未分山有树，惟见水连天。\n沙嘴牛眠草，波心鸟触烟。\n宵征还有兴，皎皎玉轮圆。",
        "dynasty": "唐",
        "collection_info": null
    },
    {
        "title": "读圣寿诗",
        "author": "钱弘俶",
        "content": "功格皇天僞国平，八方臣妾尽来庭。\n骏奔幸逐朝宗水，雀跃俄逢绕电星。\n就日心虽悬紫阙，祝尧身尚处洪溟。\n寿山耸峙将何愿，泰华千霄万仞青。",
        "dynasty": "唐",
        "collection_info": null
    },
    {
        "title": "感皇子远降见迎",
        "author": "钱弘俶",
        "content": "千年遭遇觐真王，敢望青宫赐显扬。\n祇合承华趋令德，岂宜中道拜元良。\n深思转觉干坤大，力弱难胜雨露滂。\n早暮三思恩泰极，饱餐丰馔饱亲光。",
        "dynasty": "唐",
        "collection_info": null
    },
    {
        "title": "感降内夫人赐家室药物金器",
        "author": "钱弘俶",
        "content": "鱼轩相逐拜龙轩，圣主俄推望外恩。\n锡宠便籓光石窌，内嫔迢递下金门。\n嵩衡压地何曾重，鸡犬昇仙未足论。\n臣憨已平难展报，祇将忠孝训儿孙。",
        "dynasty": "唐",
        "collection_info": null
    },
    {
        "title": "金陵",
        "author": "钱弘俶",
        "content": "不用论京口，先须问石头。\n虎山终自伏，带水漫长游。\n青盖曾彰谶，黄奴肯识羞。\n分明前[鉴]（监）在，刚地弄戈矛。",
        "dynasty": "唐",
        "collection_info": null
    },
    {
        "title": "过楚州",
        "author": "钱弘俶",
        "content": "驻马楚城南，秋光带雨寒。\n地平无岛屿，淮近足波澜。\n圣德常柔远，烝民赖此安。\n行吟復行酌，朝野正多欢。",
        "dynasty": "唐",
        "collection_info": null
    },
    {
        "title": "陈国",
        "author": "钱弘俶",
        "content": "批破《陈书》后，都无御敌心。\n庭花春易尽，璧月夜难沉。\n臣爵妖姬醉，新诗[狎]（狭）客吟。\n江神如访问，教到井中寻。\n。",
        "dynasty": "唐",
        "collection_info": null
    },
    {
        "title": "路次再感圣恩",
        "author": "钱弘俶",
        "content": "洪涛泛泛雨霏霏，芳草如茵柳袅丝。\n贴水碧禽飞一字，隔烟青嶂展双眉。\n南风入隙开襟久，西照临窗捲箔迟。\n惭愧圣恩优渥异，不教炎暑冒长歧。",
        "dynasty": "唐",
        "collection_info": null
    },
    {
        "title": "小窗",
        "author": "钱弘俶",
        "content": "粉云牙贴小窗凉，坐见澄波泛夕阳。\n更持夜深方有意，半环新月上重床。",
        "dynasty": "唐",
        "collection_info": null
    },
    {
        "title": "舟中偶书",
        "author": "钱弘俶",
        "content": "轻舟画舸枕江滨，眼底波涛日日新。\n瞑目稳收双足坐，不劳询问醉禅人。",
        "dynasty": "唐",
        "collection_info": null
    },
    {
        "title": "村家",
        "author": "钱弘俶",
        "content": "竹树参差处，危墙独木横。\n锄开芳草色，放过远滩声。\n稚子当门卧，鸡雏上屋行。\n骑牛带簑笠。\n侵晓雨中耕。",
        "dynasty": "唐",
        "collection_info": null
    },
    {
        "title": "渔者",
        "author": "钱弘俶",
        "content": "罟网是生涯，柴扉隔水遮。\n不辞粗俗气，惟取大鱼虾。\n贳酒方登陆，怜春亦种花。\n等闲乘一叶，放旷入烟霞。\n（以上《吴越钱氏传芳集》）。",
        "dynasty": "唐",
        "collection_info": null
    },
    {
        "title": "追鲍约（侍郎鲍约，颇从臾忠懿王纳土。及王归宋，约窜处海上，王以诗追之曰〖见下〗。迄今有遐追庙焉。）",
        "author": "钱弘俶",
        "content": "东遐追兮西遐追，鲍约何如罢钓归。\n（《五代诗话》六引《十国春秋》）（〖1〗见《十国春秋》卷八七《崔仁冀传》附。\n）。",
        "dynasty": "唐",
        "collection_info": null
    },
    {
        "title": "滕王阁",
        "author": "罗隐",
        "content": "[江神]有意怜才子，歘忽威灵助去程。\n一席清风雷电疾，满碑佳句雪冰清。\n焕然丽藻传千古，赫尔英名动两京。\n若匪幽冥[佑词]客，至今佳景绝无声。\n（《岁时广记》三五《重九》）（〖1〗据《醒世恒言》卷四十《马当神风送滕王阁》补缺文。\n《醒世恒言》录此诗，前四句除「一席」作「一夕」外，余全同。\n后四句改动稍多，录如次：「直教丽藻传千古，不但雄名动两京。\n不是明灵佑祠客，洪都佳景绝无声。\n」「祠客」显为「词客」之误。\n）。",
        "dynasty": "唐",
        "collection_info": null
    },
    {
        "title": "文选阁（在贵池城西五里西庙。贮梁昭明文选。有址）",
        "author": "罗隐",
        "content": "间生元子出萧梁，作选为书化万邦。\n三代已来成冠绝，六朝余外更无双。\n今朝集是羣英仰，昨日谈非众耻降。\n辅国安民新试阁，滕王空作问临江。\n（《嘉靖池州府志》卷三《建置篇·宫室》）。",
        "dynasty": "唐",
        "collection_info": null
    },
    {
        "title": "昭明太子庙",
        "author": "罗隐",
        "content": "秋浦昭明庙，干坤一白眉。\n神通高学识，天下鬼神师。\n（同上卷五《祀典篇·庙祠》）。",
        "dynasty": "唐",
        "collection_info": null
    },
    {
        "title": "下山过梅根",
        "author": "罗隐",
        "content": "岸叶经秋坠晚枝，袅烟凌鬓促征期。\n家从泽国谁能问，路在侯门自不知。\n但恐老侵多病日，每忧忙过少年时。\n可怜江上人堪笑，独倚残阳弄钓丝。\n（同上卷八《杂着篇·艺文》）。",
        "dynasty": "唐",
        "collection_info": null
    },
    {
        "title": "金鸡石（在东流县南二十五里。相传罗隐道经其地，题云云，石遂迸裂，鷄飞鸣而去。或曰：隐题后，其石震雷劈焉。）",
        "author": "罗隐",
        "content": "青山隐隐望长溪，独墩无伴只孤栖。\n草堂不见娄罗汉，金鸡不向五更啼。\n（同上卷一）。",
        "dynasty": "唐",
        "collection_info": null
    },
    {
        "title": "挂剑处",
        "author": "罗隐",
        "content": "忠贞者必信，所信交道深。\n贤哉吴季子，可称莫逆心。\n（《梅里志》三）。",
        "dynasty": "唐",
        "collection_info": null
    },
    {
        "title": "题延和阁（《全唐诗》八七五作谶记，诗题、小序、诗多有不同，故重录）（时高骈欲继淮南王求仙方为妖乱，后为毕将军所害。隐作《妖乱志》以讥之，故有《题延和阁》云。）",
        "author": "罗隐",
        "content": "延和高阁势凌云，轻语犹疑太一闻。\n烧尽余香无一事，开门迎得毕将军。\n（《诗话总龟》三五《讥诮门》引《鑑诫录》）。",
        "dynasty": "唐",
        "collection_info": null
    },
    {
        "title": "上亭驿（在梓潼武连二县之界。唐明皇幸蜀。闻铃声之地。又名琅珰驿）",
        "author": "罗隐",
        "content": "山雨霏微宿上亭，雨中因想雨淋铃。\n贵为天子犹魂断，穷着荷衣好涕零。\n（《舆地纪胜》一八六《隆庆府》。\n《全唐诗》六六五引《天中记》只存前二句）（〖1〗《碧鸡漫志》卷五收此诗全篇，为七律，详《全唐诗续拾》卷四五。\n）。",
        "dynasty": "唐",
        "collection_info": null
    },
    {
        "title": "",
        "author": "任翻",
        "content": "。",
        "dynasty": "唐",
        "collection_info": null
    },
    {
        "title": "赋台州早春（句）",
        "author": "任翻",
        "content": "岂堪沧海畔，为客十年来。\n（《舆地纪胜》十二《台州》）（〖1〗《天台前集》存此诗全篇，详《全唐诗续拾》卷三十五。\n）。",
        "dynasty": "唐",
        "collection_info": null
    },
    {
        "title": "咏志（《全唐诗》七九五只存前二句）",
        "author": "屠环智",
        "content": "轻身都是义，殉主始为忠。\n一夜西陵路，朱旗走大风。\n（《全五代诗》七三引《槜李诗繫》）（〖1〗此说未允。\n《全唐文》卷八九八收皮光业《屠将军墓志铭》、《十国春秋》卷八四皆作屠瓌智。\n〖2〗见《槜李诗繫》卷一，作者作屠瓌智。\n）。",
        "dynasty": "唐",
        "collection_info": null
    },
    {
        "title": "题常乐庵五云堂（常乐庵在崇德县西八十步。梁步监二年建。俗呼西寺。后入宋改悟空院。吴越时韦谦诗云云。）",
        "author": "韦谦",
        "content": "吾匠慕先哲，至理皆融通。\n一法果有至，五云疑在空。\n讲香浸棐几，夜月锁帘栊。\n弋者何由预，冥冥出塞鸿。\n（同上）（〖1〗《至元嘉禾志》卷三二收此诗，署「节度韦谦」。\n又见《槜李诗繫》卷三七。\n）。",
        "dynasty": "唐",
        "collection_info": null
    },
    {
        "title": "下狱有作",
        "author": "陈长官",
        "content": "按则增科不自由，未曾举笔泪先流。\n高田沙瘦常忧旱，沿海涂咸少有秋。\n要使茧丝殚地力，愿将骨肉伴枷头。\n一时种了黄连种，万代令人苦不休。\n（《古今图书集成·食货典》一五三《赋役部》）（〖1〗《十国春秋》卷八五：「陈长官，事武肃王为宁海县令。\n会王命增州县赋税，长官上书极谏，王大怒，逮之狱。\n长官以死争之，得免。\n宁海故称剧县，租税视诸邑为独轻者，皆其力也，至今犹庙祀焉。\n」与其诗相合。\n原收「无世次」卷，今移入本卷。\n）。",
        "dynasty": "唐",
        "collection_info": null
    },
    {
        "title": "评僧道二门论难",
        "author": "牛峤",
        "content": "玄门清净等空门，虔奉天尊与世尊。\n金口说经十二部，玉皇留教五千言。\n鳌头宫殿波澜阔，鹫岭香花梦相存。\n莫向人间争胜负，须知三教本同源。\n（《鑑诫录》六《旌论衡》）。",
        "dynasty": "唐",
        "collection_info": null
    },
    {
        "title": "刺贾岛",
        "author": "张蠙",
        "content": "少年为理但公清，鸿渐行中是去程。\n莫恨长江为短簿，可能胜得贾先生？\n（《鑑诫录》八《贾忤旨》）（〖1〗《鑑诫录》云：「后有一少年除长江簿，犹豫不赴，张蠙先辈为诗刺之。\n」此处所拟诗题不允，应作「刺少年」。\n）。",
        "dynasty": "唐",
        "collection_info": null
    },
    {
        "title": "弔孟浩然（后二句）",
        "author": "卢延让",
        "content": "汉水醉时波尚绿，鹿门吟处草犹生。\n（《舆地纪胜》八二《襄阳府》）（今按：《全唐诗》七一五引《海录碎事》，另有「高据襄阳播盛名，问人人道是诗星」二句，正可合为一首。\n此二联格律不粘。\n疑原诗为七律，今仅存二联。\n）。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 一",
        "author": "卢延让",
        "content": "狐衝官道过，犬刺客门开（一作「狗判店门开」）。\n〖3〗。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 二",
        "author": "卢延让",
        "content": "饿猫临鼠穴，馋犬舐鱼砧。",
        "dynasty": "唐",
        "collection_info": null
    },
    {
        "title": "怀江上（句）（卢延逊五举方登第。〖2〗尝作诗云。「狐衝」二句，租庸张相浚每诵之。又「饿猫」二句，成中令汭激赏之。又「栗爆」二句，王中懿建爱之。卢尝谓人曰：「平生投谒公卿，不意得猫儿狗子之力也。」） 三",
        "author": "卢延让",
        "content": "栗爆烧氊破，猫跳触鼎翻。\n（《北梦琐言》七、《诗话总龟》三九《诙谐门》。\n参见同书八《评论门》引《谈苑》）（〖1〗《怀江上》之题，仅见《谈苑》引，为「饿猫」二句之题，另二联题未详。\n〖2〗五举，《北梦琐言》作「二十五举」。\n〖3〗「犬刺」，《北梦琐言》作「狗触」。\n）。",
        "dynasty": "唐",
        "collection_info": null
    },
    {
        "title": "咏白盐山（许太尉宗宪镇宁江日，辟刘隐辞为节度掌书记。宗宪武人，多为恣横，隐辞谏不听。遂咏《白盐山》、《滟滪堆》诗刺之云云。宗宪闻而发怒，将杀之。已而舍之，遂遁去。）",
        "author": "刘隐辞",
        "content": "占断瞿塘一峡烟，危峯迥出众峯前。\n都缘顽梗揎浮世，遮莫峥嵘倚半天。\n有树只知引（一作栖）鸟雀，无云不易驻神仙。\n假饶突兀高千丈，争及平平数亩田。",
        "dynasty": "唐",
        "collection_info": null
    },
    {
        "title": "咏滟滪堆",
        "author": "刘隐辞",
        "content": "滟滪崔嵬百万秋，年年出没几时休。\n未容寸土生纤草，能向当江覆巨舟。\n无事便腾千尺浪，与人长作一堆愁。\n都缘不似蟠溪石，难使渔翁下钓鈎。\n（以上《鑑诫录》五《因诗辱》）。",
        "dynasty": "唐",
        "collection_info": null
    },
    {
        "title": "咏僧道二门论难",
        "author": "刘隐辞",
        "content": "为僧为道两悠悠，若箇能分圣主忧。\n各鬬轮蹄朝紫殿，竞称卿监满皇州。\n相嘲相咏何时了，争利争名早晚休。\n闲想边庭荷戈将，功成犹自不封侯。\n（同上六《旌论衡》）。",
        "dynasty": "唐",
        "collection_info": null
    },
    {
        "title": "题九头鸟",
        "author": "杨义方",
        "content": "三百禽中尔最灵，就中恶尔九头名。\n数年云外藏凶影，此夜天边发差声。\n好惜羽毛还鬼窟，莫留灾害与苍生。\n况当社稷延洪日，不合鸣时莫乱鸣。\n（《鑑诫录》六《怪鸟应》）。",
        "dynasty": "唐",
        "collection_info": null
    },
    {
        "title": "生日歌（略）（太祖为蜀王时，方构大业，莫不赋舆〖一作「役」〗增益，转运烦苛，百姓困穷，无敢言者。因太祖生辰，涓独献一歌，先纪王功，后陈生聚〖一作「众困」〗。太祖曰：「如卿忠谠，寡人王业何忧。」遂赐黄金十斤，以旌礼讽谏，于是徭役稍减矣。议者以君臣道合，黎庶泰来，苟非明王，何以采纳。《生日歌》略云：）",
        "author": "冯涓",
        "content": "百姓富，军食足，百姓足，军民欢。\n争那生灵饥且寒，吾王有术应不难。\n但令一斗征一斗，自然百姓富于官。",
        "dynasty": "唐",
        "collection_info": null
    },
    {
        "title": "崄竿歌",
        "author": "冯涓",
        "content": "山崄惊摧车，水崄怕覆舟。\n奈何平地不肯立，沿上百尺高竿头。\n我不知尔是人耶猿耶復猱耶，教我见尔为尔长嘆嗟。\n我闻孝子不许国，我闻忠臣不忧家。\n尔即轻命重黄金，忠孝全亏徒尔夸。\n常将崄艺悦君目，终日贪心媚君禄。\n百尺高竿百度沿，一足参差一家哭。\n崄竿儿，听我语，更有崄竿崄于汝。\n解从上处失君恩，落向天涯海边去。\n崄竿儿，尔须知，崄处欲往宜尔思。\n上得欲下下不得，我谓此辈崄于崄竿儿。",
        "dynasty": "唐",
        "collection_info": null
    },
    {
        "title": "酒令（涓与王司空锴等小酌，巡故字令。锴举一字三呼，两物相似。锴令曰：）",
        "author": "冯涓",
        "content": "。",
        "dynasty": "唐",
        "collection_info": null
    },
    {
        "title": "酒令（涓与王司空锴等小酌，巡故字令。锴举一字三呼，两物相似。锴令曰：） 一",
        "author": "冯涓",
        "content": "乐乐乐，冷淘似馎饦。\n（涓曰云云，合座大咍，涓独不笑，但仰视长啸而已。\n）。",
        "dynasty": "唐",
        "collection_info": null
    },
    {
        "title": "酒令（涓与王司空锴等小酌，巡故字令。锴举一字三呼，两物相似。锴令曰：） 二",
        "author": "冯涓",
        "content": "巳巳巳，驴粪似马屎。\n（以上《鑑诫录》四《轻薄鑑》）。",
        "dynasty": "唐",
        "collection_info": null
    },
    {
        "title": "嘲李珣（宾贡李珣，字德润，本蜀中土生波斯也。少小苦心，屡称宾贡，所吟诗句，往往动人。尹校书鹗者，锦城烟月之士，与李生常为善友。遽因戏遇嘲之，李生文章，扫地而尽。诗曰：）",
        "author": "尹鹗",
        "content": "异域从来不乱常，李波斯强学文章。\n假饶折得东堂桂，胡臭熏来也不香。\n（《鑑诫录》四《斥乱常》）。",
        "dynasty": "唐",
        "collection_info": null
    },
    {
        "title": "咏浑家乐（二首） 一",
        "author": "陈裕",
        "content": "晨起梳头午不休，一窠精魅闹啾啾。\n阿家解舞《清平乐》，新妇能抛白木毬。\n着绿桃牌吹觱篥，赐绯盟器和《梁州》。\n天明任你浑家乐，雨下还须满舍愁。",
        "dynasty": "唐",
        "collection_info": null
    },
    {
        "title": "咏浑家乐（二首） 二",
        "author": "陈裕",
        "content": "北郡南州处处过，平生家计一驴犸。\n囊中钱物衣装少，袋裏燕脂胡粉多。\n满子面甜糖饼，萧娘身瘦鬼常娥。\n怪来唤作浑家乐，骨子猫儿尽唱歌。",
        "dynasty": "唐",
        "collection_info": null
    },
    {
        "title": "过旧居",
        "author": "陈裕",
        "content": "昔日颜回宅，今为裹饭家。\n不闻吟秀句，只见𫗕（一作餔）油麻。\n豉汁锅中沸，粕餻案上葩（一作爬）。\n朝朝唯早起，檐从自排衙。",
        "dynasty": "唐",
        "collection_info": null
    },
    {
        "title": "有一秀才忽赎酒家青衣为妇（一作活）因嘲之",
        "author": "陈裕",
        "content": "秀才何事太怱怱，琴瑟无媒便自通。\n新妇旋裙纔离体，外姑托布尚当胸。\n菜团箇箇皆钳项，粳米头头尽翦鬃。\n一自土和逃走后，至今失却亲家翁。",
        "dynasty": "唐",
        "collection_info": null
    },
    {
        "title": "咏大慈寺斋头鲜于阇梨",
        "author": "陈裕",
        "content": "酒肉终朝没阙时，高堂大舍养肥尸。\n行婆满院多为妇，童子成行半是儿。\n面折掇斋穷措大，笑迎搽粉阿尼师。\n一朝若也无常至，剑树刀山不放伊。",
        "dynasty": "唐",
        "collection_info": null
    },
    {
        "title": "放生池（大慈寺东北有池，号曰放生池。蜀人竞以三元日，多将鹅鸭放在池中。裕因谒主池僧不遇，当门书一绝句，自此放生稍息矣。）",
        "author": "陈裕",
        "content": "鹅鸭同羣世所知，蜀人竞送放生池。\n比来养狗图鸡在，不那阇梨是野貍。",
        "dynasty": "唐",
        "collection_info": null
    },
    {
        "title": "咏深沙（裕后咏深沙一绝，因暴疾而终，亦由神折天年，抑又神其灵也。诗曰：）",
        "author": "陈裕",
        "content": "瞋（一作「横」）眉努目强干嗔，便作阎浮有力神。\n祸福岂由泥担汉，烧香供养弄蛇人。\n（以上《鑑诫录》十《攻杂咏》）。",
        "dynasty": "唐",
        "collection_info": null
    },
    {
        "title": "题驿门（禹卿会后主东游，上表极谏，及后主被诛，禹卿痛哭，题诗于驿门而遁。雍守捕之，禹卿已还蜀矣。）",
        "author": "蒲禹卿",
        "content": "我王衔璧远称臣，何事全家幷杀身。\n汉舍子婴名尚在，魏封刘禅事独新。\n非干大国浑无识，都是中原未有人。\n独向长安尽惆怅，力微何路报君亲。\n（《鑑诫录》七《陪臣谏》）。",
        "dynasty": "唐",
        "collection_info": null
    },
    {
        "title": "寄弟诗（唐末，卢拾遗议与郑中舍延休作赘，三年不归陕下。其兄诰以诗让之，诗意甚乖昆仲之礼。卢议呈其太山中舍，幷女遣之。诰寄弟诗曰：）",
        "author": "卢诰",
        "content": "三年作赘在京城，着箇绯衫倚势行。\n夜夜贪怜红粉女，朝朝浑忘白头兄。\n亲情别后饥寒死，仆使归来气宇生。\n世上可能容此事，算来天道不分明。\n（《鑑诫录》八《非告勒》）（〖1〗郑延休官中书舍人为咸通末年事，详岑仲勉《翰林学士壁记注补》十二，因知卢诰即其时人。\n）。",
        "dynasty": "唐",
        "collection_info": null
    },
    {
        "title": "因聘女自为内相醉酬新郎催妆之诗（诗意风艳之甚，亲族闻者，莫不笑之。）",
        "author": "马彦珪",
        "content": "莫飞篇翰苦相煎，款款容人帖翠钿。\n不是到来梳洗晚，却忧玉体未禁怜。\n（同上）。",
        "dynasty": "唐",
        "collection_info": null
    },
    {
        "title": "和韦庄贺陈咏归蜀（句）（唐前朝进士陈咏，眉州青神人，有诗名，善弈棊。昭宗劫迁，驻跸陕郊，是岁策名归蜀，韦书记庄以诗贺之。又有乡人拓善者，属和韦诗，其略云云，讥其比涤器当垆也。谬称冯副使涓诗，以涓多谐戏故也。或云：蜀之拓善者作此诗，假冯公之名也。）",
        "author": "拓善",
        "content": "让德已闻多士伏，沽名还得世人闻。\n〖2〗（《北梦琐言》七）（〖1〗拓善，《唐诗纪事》卷七十一引作「乡中有嫉善者」，疑「拓善」并非人名。\n〖2〗《全唐诗》卷七九六收二句于无名氏下。\n）。",
        "dynasty": "唐",
        "collection_info": null
    },
    {
        "title": "",
        "author": "冯铢",
        "content": "。",
        "dynasty": "唐",
        "collection_info": null
    },
    {
        "title": "灵岩秋月",
        "author": "冯铢",
        "content": "青松崖上紫云生，崖下仙人约旧盟。\n驻马看碑惊化鹤，暮云回首万家城。\n（《蜀中名胜记》八《成都府·资县》）。",
        "dynasty": "唐",
        "collection_info": null
    },
    {
        "title": "简州（句） 一",
        "author": "范禹偁",
        "content": "使君桥柳凝清镜，玉女山烟展画屏。",
        "dynasty": "唐",
        "collection_info": null
    },
    {
        "title": "简州（句） 二",
        "author": "范禹偁",
        "content": "绕城山雪自粧点，三县人烟共接连。\n（《舆地纪胜》一四五《简州》）（〖1〗《全唐诗》无范禹偁诗，兹据《十国春秋》卷五三补传：范禹偁，九陇人。\n天成中登第，孟知祥以为蒙阳令，入侍太子。\n后蜀后主孟昶嗣位后，累兼翰林学士，曾兼简州刺史。\n蜀亡，从后主归宋，授鸿胪卿，开宝三年尚在世。\n〖参张忱石考证〗）。",
        "dynasty": "唐",
        "collection_info": null
    },
    {
        "title": "夏雨登干霄亭上宋使君（二首） 一",
        "author": "贯休",
        "content": "霁色澄鲜壑映红，干霄亭上望无穷。\n蝉惊残雨疑秋蚤，雷傍严城报岁丰。\n归庙片云衔紫电，立查双鹤唳仙风。\n自怜四郡干戈日，得在文翁教化中。\n。",
        "dynasty": "唐",
        "collection_info": null
    },
    {
        "title": "夏雨登干霄亭上宋使君（二首） 二",
        "author": "贯休",
        "content": "邹鲁封疆禾稼浓，清吟孤坐思重重。\n新诗几献蓬莱客，远梦仍归菡萏峯。\n野果一枝堪荐茗，落霞数片欲烧松。\n如何深得冥搜癖，月磬声声归去慵。",
        "dynasty": "唐",
        "collection_info": null
    },
    {
        "title": "宋使君罢新定移出东馆（二首） 一",
        "author": "贯休",
        "content": "无为政化更何为，到即生人妪煦肥。\n必似汉高三杰去，且将刘宠一钱归。\n玉阶香惹麒麟步，银汉风驱鸑鷟飞。\n为报蒸民莫惆怅，陶钧及尔更光辉。",
        "dynasty": "唐",
        "collection_info": null
    },
    {
        "title": "宋使君罢新定移出东馆（二首） 二",
        "author": "贯休",
        "content": "祖筵四面烟花合，江馆深冬归思长。\n火斾画旗风燄燄，橘洲渔舍浪茫茫。\n听歌几入红兰榭，坐隐频升白玉堂。\n今数不如沙碛雁，天边一一得随阳。",
        "dynasty": "唐",
        "collection_info": null
    },
    {
        "title": "寄杭州宋使君（公初罢睦州）",
        "author": "贯休",
        "content": "一自双旌下钓台，望风吟苦冻云开。\n即归紫闼天非远，犹忆乌龙首独回。\n高节似僧僧共坐，暮潮如雪雪中来。\n应知新定苍生泪，洒向东风祝上台。",
        "dynasty": "唐",
        "collection_info": null
    },
    {
        "title": "游严陵钓台",
        "author": "贯休",
        "content": "雪浪皑皑万古情，岸边台占子陵名。\n一时大器天将与，数尺渔竿谁不擎。\n危榭高碑镌籀字，沧洲老鹤识先生。\n游人到此慵归去，庭树孤猿有好声。",
        "dynasty": "唐",
        "collection_info": null
    },
    {
        "title": "新定江边作",
        "author": "贯休",
        "content": "江边山顶深秋时，身闲潇洒心无为。\n石头青草取次坐，松风竹风撩乱吹。\n数声好鸟来依我，一点征帆去是谁。\n惆怅古贤何处在，潺潺夕照满江湄。\n（日落山照耀，即此处也。\n以上《严陵集》二）。",
        "dynasty": "唐",
        "collection_info": null
    },
    {
        "title": "送轩辕先生归罗浮山（初，贯休诗名未振。时南楚才人，竞以诗送轩辕先生归罗浮山，计百余首矣。后贯休因吟一章，羣公于是息笔。）",
        "author": "贯休",
        "content": "玉房花洞接三清，谩指罗浮是去程。\n龙马便携笻竹杖，山童常使茯苓精。\n曾教庄子抛卑吏，却唤轩皇作老兄。\n再见先生又何日，只应频梦紫金城。\n（《鑑诫录》五《禅月吟》）。",
        "dynasty": "唐",
        "collection_info": null
    },
    {
        "title": "题天坛",
        "author": "杜光庭",
        "content": "壁立三千仞，坛高接尾箕。\n顶藏青玉髓，腰隐紫金芝。\n月挂虚皇殿，云封太乙池。\n洞天人迹少，鹤宿万年枝。\n（《古今图书集成·山川典》四六《王屋山部》）（〖1〗《正统道藏》本杜光庭《天坛王屋山圣迹记》收此诗于通真道人名下。\n通真道人生平未详。\n干隆《济源县志》卷十六作姚合诗。\n）。",
        "dynasty": "唐",
        "collection_info": null
    },
    {
        "title": "上清宫（句）",
        "author": "杜光庭",
        "content": "十年重到上清宫，石磴泉梯屈曲通。\n（《舆地纪胜》一五一《永康军》）。",
        "dynasty": "唐",
        "collection_info": null
    },
    {
        "title": "",
        "author": "光业",
        "content": "。",
        "dynasty": "唐",
        "collection_info": null
    },
    {
        "title": "征李怀杲（一作果）嘲道门 一",
        "author": "光业",
        "content": "云锁涪江水似天，又闻怀杲已升仙。\n强思齐见应催胆，张茂卿闻必耸肩（强与张二玄士）。\n三尺霜刀（一作锋）充绛节，两条朱棒替香烟。\n报伊广德先生道，社稷威灵不偶然。",
        "dynasty": "唐",
        "collection_info": null
    },
    {
        "title": "征李怀杲（一作果）嘲道门 二",
        "author": "光业",
        "content": "山上擒来镇裏收，天然模样已成囚。\n妄占气色为征兆，更引文章说御楼。\n长牓数张悬市内，短刀一队送江头。\n旋驱旋斩教随水，只此名为正道流。\n（〖1〗以上二首原作一首，从赵遂之说分为二首。\n）。",
        "dynasty": "唐",
        "collection_info": null
    },
    {
        "title": "嘲道门进《武成混元图》",
        "author": "光业",
        "content": "夜深灯火满坛舖，拔剑挥空乱叫呼。\n黑撒半筐兵甲豆，朱书一道厌人符。\n重臣餧饲刚教活，圣主慈悲未忍诛。\n佛说毘卢三界了（一作「乃三界」），如何更有《混元图》。",
        "dynasty": "唐",
        "collection_info": null
    },
    {
        "title": "征青州长老嘲僧门 一",
        "author": "杨德辉",
        "content": "堪笑青州学坐禅，不供父母不耕田。\n口中虽道无诸相，心裏元来有外缘。\n行者趁教门裏卧，尼师留在脚头眠。\n高标不使观音救，徒说三千与大千。",
        "dynasty": "唐",
        "collection_info": null
    },
    {
        "title": "征青州长老嘲僧门 二",
        "author": "杨德辉",
        "content": "出家比要离生缘，争是争名更在先。\n说法谩称狮子吼，魅人多使野狐涎（一作禅）。\n行婆饷送新童子，居士抄条施利钱。\n蚕食万民何所用，转教海内有荒田。\n（〖1〗以上二首原作一首，从赵遂之说分为二首。\n）。",
        "dynasty": "唐",
        "collection_info": null
    },
    {
        "title": "嘲僧门祝辟支佛牙",
        "author": "杨德辉",
        "content": "比来降诞为官家，堪笑羣胡讚佛牙。\n手软阿师持磬钹，面甜童子执幡花。\n纵饶黎庶无知识，不可公王尽信邪。\n捧拥一函枯骨立，如何延得寿无涯。\n（以上《鑑诫录》六《旌论衡》）。",
        "dynasty": "唐",
        "collection_info": null
    },
    {
        "title": "落韵诗（二首） 一",
        "author": "李如实",
        "content": "路傍伤羸牛，羸牛身已老。\n两眼不能开，四蹄行欲倒。\n牛曾少壮时，岁岁耕田早。\n耕却春秋田，驾车长安道。\n今日领头穿，无人饲水草。\n喘也不能喘，问也没人问。",
        "dynasty": "唐",
        "collection_info": null
    },
    {
        "title": "落韵诗（二首） 二",
        "author": "李如实",
        "content": "炎蒸不可度，执（一作倏，又作赖）尔生凉风。\n在物诚非器，于人还有功。\n殷勤九夏内，寂寞三秋中。\n想君应有语，弃我如秋扇。\n（《鑑诫录》三《落韵贬》）。",
        "dynasty": "唐",
        "collection_info": null
    },
    {
        "title": "",
        "author": "令狐峤",
        "content": "。",
        "dynasty": "唐",
        "collection_info": null
    },
    {
        "title": "明庆节散后赠左右两街命服僧玄",
        "author": "令狐峤",
        "content": "却羡僧门与道门，元年今日紫衣新。\n可怜州县祁评事，尽向荷衣老却身。",
        "dynasty": "唐",
        "collection_info": null
    },
    {
        "title": "咏有年官健",
        "author": "令狐峤",
        "content": "六十休论少壮时，尉迟功业拟奚为。\n高声念佛寻街者，尽是抝（一作拘）停老健儿。\n（以上《鑑诫录》四《蜀门讽》）。",
        "dynasty": "唐",
        "collection_info": null
    },
    {
        "title": "咏人祀圣君诗",
        "author": "郑云从",
        "content": "祸福从来岂自主（一作由），俗情淫祀也堪愁。\n拜时何用频偷眼，未必泥人解点头。\n（同前）。",
        "dynasty": "唐",
        "collection_info": null
    },
    {
        "title": "乘烟观蒋炼师（蒋甚伟，非妇人之状。）",
        "author": "向瓒",
        "content": "怪得盘跚不上昇，白云蹋绽紫云崩。\n龙腰凤背犹嫌软，须问麻姑借大鹏。\n（同前）（〖1〗曹汛谓向瓒为何瓒之误。\n《全唐诗》卷七六九收何赞，亦应作何瓒。\n事迹见《新五代史》卷二八本传。\n今按：《南唐近事》有陈沆讽庐山道士绝句，与此大同小异。\n陈诗收）（《全唐诗》卷七五七。\n《鑑诫录》成书早于《南唐近事》，诗以向作为近是。\n）。",
        "dynasty": "唐",
        "collection_info": null
    },
    {
        "title": "献贺捷诗（孟知祥入梓州，举子勾龙逢献诗云云，孟知祥嘉纳之。）",
        "author": "勾龙逢",
        "content": "唇齿论交岁月长，岂其率意忽颠狂。\n元戎统领三军战，巨孽奔衝一阵亡。\n莫讶潼江刚入寇，都缘锦浦合兴王。\n武功盖世光前后，堪向青编万古扬。\n（《全五代诗》五七引《十国春秋》）（〖1〗见《鑑诫录》卷一《知机对》、《十国春秋》卷四八《后蜀高祖本纪》。\n孟知祥入梓州，为长兴三年五月间事。\n）。",
        "dynasty": "唐",
        "collection_info": null
    },
    {
        "title": "凌霄花",
        "author": "欧阳炯",
        "content": "凌霄多半绕棕榈，深染栀黄色不如。\n满树微风吹细叶，一条龙甲飐清虚。\n（《古今图书集成·草木典·苕部》）。",
        "dynasty": "唐",
        "collection_info": null
    },
    {
        "title": "至真观（三言诗）（仁杰善导气烹炼之术。孟知祥镇西川时。来蜀留诗至真观壁间。）",
        "author": "杜仁杰",
        "content": "坤所载，干所帱，象与形，孰朕兆？\n纬五行，环二曜，流百川，何浩浩。\n四海晏，九河导，峙而山，亦多号。\n神有岳，山有峤，粤庙（一作「天」）坛，稽（一作「极」）道妙。\n巉孤峥（一作「撑」），未易到，日出没，见遗照。\n偃东西，绝海徼，倐光怪，来熠耀。\n大龙烛，细萤爝，不恆出，赴感召。\n笙嘹喨，鹤窈窕，羽人路，屯其要。\n青螺堆，玉簪峭。\n左参井，右丹竈，揭清虚，不二窍。\n昔王人，往昭告，始轩辕，末徽庙。\n接柴望，咸亲燎，莽刼灰，起天烧。\n摧栋宇，失朱缥。\n羣鹿逐（一作「豕」），杂蓬藋。\n予何为，一来弔，必胜废，乃大造。\n圣之作，贤者绍，矧玄元，语秘奥。\n探愈远，理益耀，征是理，万有耗。\n文虽径（一作「怪」），实非剽，庶今来，永为诏。\n（《全蜀艺文志》二三、《十国春秋》五七）（〖1〗《正统道藏》本杜光庭《天坛王屋山圣迹记》末附录此诗，署「齐人杜仁杰撰」，末署「至元二十六年五月□日」。\n至元为元代年号。\n台湾学者编《元人传记资料索引》有杜仁杰小传云：「杜仁杰，字仲梁，号止轩，原名之元，字善夫，济南长清人。\n金末隐内乡山中。\n至元中屡征不起。\n」为综合多种资料编成。\n姓名、籍贯、时代皆相符，是诗应即此人所作。\n《十国春秋》卷五七云其为孟知祥时人，不详所据。\n宋前典籍中无此记载。\n作五代人恐误。\n诗姑仍存，俟续考定。\n）。",
        "dynasty": "唐",
        "collection_info": null
    },
    {
        "title": "偈诗",
        "author": "张峤",
        "content": "毳流来问我家风，我道玲珑处处通。\n顷刻万邦皆徧到，途中曾未一人逢。\n。",
        "dynasty": "唐",
        "collection_info": null
    },
    {
        "title": "句 一（有勾居士问：「不拘生死者，愿师直指。」峤答云：）",
        "author": "张峤",
        "content": "非干日月照，昼夜自分明。",
        "dynasty": "唐",
        "collection_info": null
    },
    {
        "title": "句 二（又问：「百亿往来非指的，光明终不碍山河时如何？」峤答云：）",
        "author": "张峤",
        "content": "红尾漫摇三尺浪，真龙透石本无踪。\n（以上《茅亭客话》三）。",
        "dynasty": "唐",
        "collection_info": null
    },
    {
        "title": "敬礼瓦屋和尚塔偈（瓦屋和尚名能光，日本国人。）",
        "author": "勾令玄",
        "content": "大空无尽劫成尘，玄步孤高物外人。\n日本国来寻彼岸，洞山林下过迷津。\n流流法乳谁无分，了了教知我最亲。\n一百六十三岁后，方于此塔葬全身。\n（同上）（〖1〗勾令玄，原作勾令元，为清人讳改，从穴研斋影宋本《茅亭客话》改。\n）。",
        "dynasty": "唐",
        "collection_info": null
    },
    {
        "title": "",
        "author": "淘沙子",
        "content": "。",
        "dynasty": "唐",
        "collection_info": null
    },
    {
        "title": "诗",
        "author": "淘沙子",
        "content": "九重城裏人中贵，五等诸侯阃外尊。\n争似布衣云水客，不将名字挂干坤。\n（同上）（〖1〗《全蜀艺文志》卷二三、《全唐诗》卷七六一收此诗为丁元和作，《全五代诗》卷六十云丁元和号淘沙子。\n《茅亭客话》卷四载丁元和事迹较详，与卷三所载之淘沙子似非一人。\n）。",
        "dynasty": "唐",
        "collection_info": null
    },
    {
        "title": "遗诗",
        "author": "宋自然",
        "content": "心是灵台神是室，口为玉池生玉液。\n常将玉液溉灵台，流利关元滋百脉。\n百脉润，柯叶青，叶青柯润便长生。\n世人不会长生药，炼石烧丹劳尔形。\n（《茅亭客话》四）（〖1〗《全唐诗》无宋自然诗，兹据《茅亭客话》补其事迹：宋自然，长兴中遂州贫士，常于街市中行乞。\n孟知祥攻围遂州时，饿殍于州市。\n后有人云曾于潞州见之，又于其埋处得遗诗一纸。\n）。",
        "dynasty": "唐",
        "collection_info": null
    },
    {
        "title": "书妙圆塔院张道者屋壁（蜀大东门外有妙圆塔院，僧名行勤，俗姓张氏，人以其精于修行，因谓之道者。）",
        "author": "慈觉",
        "content": "成都有一张道者，五十年来住村野。\n祇将淡薄作家风，未省承迎相苟且。\n南地禅宗尽偏参，西蜀丛林游已罢。\n深知大藏是解粘，不把三乘定真假。\n张道者，傍沙溪，居兰若，草作衣裳茅作舍。\n活计生涯一物无，免被外人来借借。\n寅斋午睡乐咍咍，檀越供须都不谢。\n沿身不直五分铜，一句玄玄岂论价。\n张道者，貌古神清不可画。\n鹤性云情本自然，生死无心全不怕。\n纵逢刼火未为灾，暗裏龙蛇应叹讶。\n张道者，不说禅，不答话，盖为人心难诱化。\n尽奔名利谩驰驱，个个何曾有般若。\n分明与说速休心，供家却道也烂也。\n张道者，不聚徒，甚脱洒，不结远公白莲社。\n心似秋潭月一轮，何用声名播天下。\n（《茅亭客话》三）。",
        "dynasty": "唐",
        "collection_info": null
    },
    {
        "title": "蒸豚（王中令既平蜀，捕逐余寇，与步队〖队伍〗相远，饥甚，乃入一村寺中。主僧醉甚箕踞，公怒，欲斩之。僧应对不慑，公奇而释之。间求蔬食，僧云：「有肉无蔬。」公益奇之。馈以蒸豚头，食之甚美。公喜，问僧：「止能饮酒食肉耶，抑有他技耶？」僧自言能诗。公令赋蒸豚诗，援〖操〗笔立成。诗云〖见下〗。公大喜，与紫衣，赐号为蜀中诗僧。）",
        "author": "村寺僧",
        "content": "嘴长毛短浅含臕，久向山中食药苗。\n蒸处已将蒸叶裹，熟时兼（一作「更」）用杏浆浇。\n红鲜雅称食盘饤（一作贮），软熟真堪玉筯挑。\n若把羶根来比并，羶根只合吃（一作「唤」）藤条。\n（《五代诗话》七引《百斛明珠》。\n《全五代诗》六十引《东坡志林》）（〖1〗见《仇池笔记》卷下、《苕溪渔隐丛话前集》卷五十七。\n）。",
        "dynasty": "唐",
        "collection_info": null
    },
    {
        "title": "咏后主出降（《后山诗话》以为花蕊夫人作，但前二句多异文）",
        "author": "王承旨",
        "content": "蜀朝昬主出降时，衔璧牵羊倒繫旗。\n二十万军齐拱手，更无一箇是男儿。\n（《鑑诫录》五《徐后事》）（〖1〗王承旨，应即王仁裕，详《全唐诗续拾》卷四二。\n）。",
        "dynasty": "唐",
        "collection_info": null
    },
    {
        "title": "题九仙山",
        "author": "詹敦仁",
        "content": "太白歌中昔未闻，佛天高处却逢君。",
        "dynasty": "唐",
        "collection_info": null
    },
    {
        "title": "题二石将军",
        "author": "詹敦仁",
        "content": "屹然相对两将军，化石经年久卧云。",
        "dynasty": "唐",
        "collection_info": null
    },
    {
        "title": "题佛耳山",
        "author": "詹敦仁",
        "content": "我爱佛耳山，来偷一日闲。\n不见佛耳面，愧汗不开颜。\n有时见佛耳，与山重往还。\n（以上《嘉靖安溪县志》七）。",
        "dynasty": "唐",
        "collection_info": null
    },
    {
        "title": "介庵赠古墨梅酬以一篇",
        "author": "詹敦仁",
        "content": "开屏展素看梅花，淡蕊疎枝蓦蓦斜。\n墨散余香点酥萼，月留残影照窗纱。\n（《永乐大典》二八一二「梅」字韵）。",
        "dynasty": "唐",
        "collection_info": null
    },
    {
        "title": "清隐堂",
        "author": "詹敦仁",
        "content": "一间茅屋宽容膝，半亩蔬园剩供厨。\n静把旧书重点勘，旋沽美酒养疎愚。\n（一本作「纵教穷鬼每揶揄」）。\n（同上七二三九「堂」字韵）。",
        "dynasty": "唐",
        "collection_info": null
    },
    {
        "title": "题舫斋（原作詹时泽诗，敦仁字君泽，疑即一人）",
        "author": "詹敦仁",
        "content": "尖头屋子不嫌低，上有青山下有池。\n一阵东风拂松响，恰如蓬底雨来时。\n（同上二五四○「斋」字韵）。",
        "dynasty": "唐",
        "collection_info": null
    },
    {
        "title": "承清隐命访刘处士已殁因弔以诗",
        "author": "詹琲",
        "content": "凤髻山前凤阁郎，耕云钓石久荒凉。\n我来弔旧多悲感，一纸哀辞酹一觞。\n（《嘉靖安溪县志》七）。",
        "dynasty": "唐",
        "collection_info": null
    },
    {
        "title": "雨后溪边见早梅",
        "author": "詹琲",
        "content": "老榦疎枝浸寒碧，浅香孤韵带微霜。\n迎风破萼未全折，含笑佳人对晓粧。",
        "dynasty": "唐",
        "collection_info": null
    },
    {
        "title": "又一本",
        "author": "詹琲",
        "content": "老榦疎枝浸寒碧，浅香孤韵湛清晨。\n招魂不用开屏障，惟有诗情当写真。\n（《永乐大典》二八○八「梅」字韵）。",
        "dynasty": "唐",
        "collection_info": null
    },
    {
        "title": "诏福建置惠民仓呈陈守御史",
        "author": "詹琲",
        "content": "闽邦赤子近来王，圣主忧勤念远方。\n酌取古人救荒政，颁为今日惠民仓。\n备先水旱民亡瘠，弊在侵移数谩张。\n我愿相君谨刑政，雨旸时若自平康。\n（同上七五一八「仓」字韵引詹琲《清隐集》）。",
        "dynasty": "唐",
        "collection_info": null
    },
    {
        "title": "",
        "author": "慧棱",
        "content": "。",
        "dynasty": "唐",
        "collection_info": null
    },
    {
        "title": "",
        "author": "慧棱",
        "content": "空。",
        "dynasty": "唐",
        "collection_info": null
    },
    {
        "title": "捲帘大悟",
        "author": "慧棱",
        "content": "也大差，也不差，捲起帘来见天下。\n有人问我解何宗，拈起拂子擘觜打。",
        "dynasty": "唐",
        "collection_info": null
    },
    {
        "title": "又口占一颂",
        "author": "慧棱",
        "content": "万象之中独露身，惟人自肯乃相亲。\n昔时谬向途中觅，今日看来火裏冰。\n（《全五代诗》八七引《槜李诗繫》）（〖1〗见《槜李诗繫》卷三十。\n二诗最早出处为《景德传灯录》卷十八，又见《五灯会元》卷七。\n「擘觜」，二书作「擘口」；「相亲」，二书作「方亲」；「看来」，《景德传灯录》作「看如」。\n）。",
        "dynasty": "唐",
        "collection_info": null
    },
    {
        "title": "过三岭苎溪",
        "author": "清豁",
        "content": "世人休说行路难，鸟道羊肠咫尺间。\n珍重苎溪溪[畔]（上）水，汝归[沧]（苍）海我归山。\n（《古今图书集成·职方典》一○五二《泉州府部》〖2〗）（〖1〗《全唐诗》卷八八八收清豁诗一首，无传，兹据《景德传灯录》卷二二、《宋诗纪事》卷九一补其事迹：清豁，福州永泰人，俗姓张。\n嗣睡龙道溥禅师，住漳州保福院。\n刺史陈洪进表奏，赐号性空禅师。\n太平兴国年卒。\n原收入时）（代未详僧，今移此。\n〖2〗《景德传灯录》卷二二以此诗为清豁「遗偈」，今据以校改。\n）。",
        "dynasty": "唐",
        "collection_info": null
    },
    {
        "title": "阳朔道中",
        "author": "石仲元",
        "content": "平原翠削万琼瑰，顿辔尘沙眼暂开。\n文网牵人宁底急，未妨得意看山来。\n（《全五代诗》六一）（〖1〗《古今图书集成·职方典》卷一四○六《桂林府部》收此诗，题作《寿阳山》，第二句「暂」作「渐」，第四句「得意」作「特特」。\n）。",
        "dynasty": "唐",
        "collection_info": null
    },
    {
        "title": "与何致雍僧贯徽联句（马希振为鼎州节度使，马氏诸子[中]白眉也。与门下客何致雍、僧贯徽联句。） 一",
        "author": "马希振",
        "content": "青蛇每用腰为力。\n（希振）红苋时将叶作花。\n（贯徽）。",
        "dynasty": "唐",
        "collection_info": null
    },
    {
        "title": "与何致雍僧贯徽联句（马希振为鼎州节度使，马氏诸子[中]白眉也。与门下客何致雍、僧贯徽联句。） 二",
        "author": "马希振",
        "content": "蚁子子衔虫子子。\n（希振）猫儿儿捉雀儿儿。\n（致雍）〖1〗（《五代诗话》六引《续归田录》〖2〗）（〖1〗《续归田录》谓此二句为「又见蚁子缘砌」作。\n〖2〗见《增修诗话总龟》卷二引《续归田录》。\n）。",
        "dynasty": "唐",
        "collection_info": null
    },
    {
        "title": "潭州（讽楚王之侈）",
        "author": "徐仲雅",
        "content": "千里潇湘琴瑟流，因思旧宅在鰲头。\n凿开青帝春风浦，移下嫦娥夜月楼。\n（《永乐大典》五七七○「沙」字韵）（今按：《全唐诗》只有后二句。\n）。",
        "dynasty": "唐",
        "collection_info": null
    },
    {
        "title": "弔贾岛（句）",
        "author": "王元",
        "content": "江城卖药常将鹤，古寺看碑不下驴。\n（《五代诗话》引《南唐逸史》）（〖1〗见《增修诗话总龟》卷十一引《唐宋遗史》，云为「王元赠诗」。\n）。",
        "dynasty": "唐",
        "collection_info": null
    },
    {
        "title": "宿玉泉寺（句）",
        "author": "曾弼",
        "content": "山偷半庭月，池印一天星。\n。",
        "dynasty": "唐",
        "collection_info": null
    },
    {
        "title": "君山（句）",
        "author": "曾弼",
        "content": "翠压鱼龙窟，寒堆波浪心。\n（以上《诗话总龟》十四引《雅言系述》）（〖1〗杨亿《武夷新集》卷八《刘氏太夫人天水县太君赵氏墓碣铭》：「一女适曾弼，举进士，终殿中丞。\n」赵氏卒于景德二年，年八十六。\n）。",
        "dynasty": "唐",
        "collection_info": null
    },
    {
        "title": "南越行（句）",
        "author": "翁宏",
        "content": "因寻买珠客，悮入射猿家。",
        "dynasty": "唐",
        "collection_info": null
    },
    {
        "title": "细雨（句）",
        "author": "翁宏",
        "content": "何处残春夜，和花落古宫。\n（「古」一作「汉」）。",
        "dynasty": "唐",
        "collection_info": null
    },
    {
        "title": "途中逢宫人（句）",
        "author": "翁宏",
        "content": "孤舟半夜雨，上国十年心。\n（以上《诗话总龟》十一《雅什门》引《雅言系述》）。",
        "dynasty": "唐",
        "collection_info": null
    },
    {
        "title": "塞上曲（句）",
        "author": "翁宏",
        "content": "风高弓力大（一作「满」），霜重角声枯（一作「干」）。",
        "dynasty": "唐",
        "collection_info": null
    },
    {
        "title": "海中山（句）",
        "author": "翁宏",
        "content": "客帆来异域，别岛落蟠桃。",
        "dynasty": "唐",
        "collection_info": null
    },
    {
        "title": "中秋月（句）",
        "author": "翁宏",
        "content": "寒清万国土，冷浸（一作鬦）四维根。\n（以上《诗薮杂编》四）（〖1〗以上三题，均见《增修诗话总龟》卷十一引《雅言系述》。\n）。",
        "dynasty": "唐",
        "collection_info": null
    },
    {
        "title": "鸂鶒",
        "author": "王鼎",
        "content": "栖息应难近小池，性灵閒雅众禽希。\n蒲洲日暖依花立，渔浦烟深贴浪飞。\n遗羽参差沾水沫，余踪稠迭印苔衣。\n晚来林径微风起，何处相呼着对归。",
        "dynasty": "唐",
        "collection_info": null
    },
    {
        "title": "洪州西山（句）",
        "author": "王鼎",
        "content": "林泉空有东西路，风月难寻十二家。\n（以上《全五代诗》六二引《诗话总龟》）（〖1〗见《诗话总龟》卷三二引《拾遗》。\n）。",
        "dynasty": "唐",
        "collection_info": null
    },
    {
        "title": "",
        "author": "曹菘〖1〗",
        "content": "。",
        "dynasty": "唐",
        "collection_info": null
    },
    {
        "title": "题衡山寻仙观（句）",
        "author": "曹菘〖1〗",
        "content": "千年松引东陵鹤，三级芝田草木香。",
        "dynasty": "唐",
        "collection_info": null
    },
    {
        "title": "赠陈先生（句）",
        "author": "曹菘〖1〗",
        "content": "读《太玄经》秋醮罢，註《参同契》夜灯微。",
        "dynasty": "唐",
        "collection_info": null
    },
    {
        "title": "经罗大夫故居（句）",
        "author": "曹菘〖1〗",
        "content": "鹿眠荒圃寒芜白，鸦噪残阳败叶飞。\n〖2〗（以上《诗话总龟》十四《警句门》引《雅言系述》）（〖1〗原作「松」，据《四部丛刊》影明本《增修诗话总龟》卷十四校改。\n〖2〗《全唐诗》卷七一七据《锦绣万花谷》误收此诗于舒州人曹松名下。\n）。",
        "dynasty": "唐",
        "collection_info": null
    },
    {
        "title": "题君山",
        "author": "任鹄",
        "content": "不碍扬帆路，盘根压洞庭。\n波涛四面白，云外一堆青。\n鱼跃晴波动，龙归石洞腥。\n纔期託名画，为我簇为屏。",
        "dynasty": "唐",
        "collection_info": null
    },
    {
        "title": "送王正己归山",
        "author": "任鹄",
        "content": "五峯青拄天，直下挂[飞]（龙）泉。\n琴鹤同归去，烟霞到处眠。\n鼯跳霜叶径，虎啸夕阳川。\n独酌应怀我，排空树影连。\n（以上《诗话总龟》十五引《雅言杂载》）。",
        "dynasty": "唐",
        "collection_info": null
    },
    {
        "title": "题螺江庙",
        "author": "陈谊",
        "content": "庙裏杉松萧飒[风]（飒），庙前江水碧溶溶。\n凭栏不见当时事，落日远山千万重。\n（《诗薮杂编》四引《郡阁雅谈》）（〖1〗见《增修诗话总龟》卷十六引《郡阁雅谈》、《吟窗杂录》卷四九引《江表志》。\n据后书，陈谊应为南唐时人。\n）。",
        "dynasty": "唐",
        "collection_info": null
    },
    {
        "title": "旅中（句）〖2〗",
        "author": "蒋维东",
        "content": "未有一夜梦，不归千里家。",
        "dynasty": "唐",
        "collection_info": null
    },
    {
        "title": "落花（句）",
        "author": "蒋维东",
        "content": "流水从将去，春风解送来。\n（以上《五代诗话》六引《零陵总记》〖3〗）（〖1〗宋马永易《实宾录》卷十一《山长》条云：「五代零陵蒋维东好学，能属文。\n干佑中尝隐居衡岳，从而受业五十余）（人，号维东为山长云。\n」〖2〗《诗话总龟》题作《旅中书怀》。\n〖3〗见《增修诗话总龟》卷二十一引《零陵总记》。\n）。",
        "dynasty": "唐",
        "collection_info": null
    },
    {
        "title": "句",
        "author": "胡擢",
        "content": "瓮中每醖逍遥药，笔下閒偷造化功。\n（《五代诗话》六引《图画见闻志》）（〖1〗见《图画见闻志》卷二。\n）。",
        "dynasty": "唐",
        "collection_info": null
    },
    {
        "title": "送成务崇（宋初奄有金陵，孟宾于先居连上，嘏兴国中亦自吉水还故乡，逾年卒。书生成务崇因游庐山，与嘏有忘年之分。兴国中见嘏，且言自连上来游江左，时有诗送成务崇云云。务崇询于连上知交，皆言嘏卒已十余矣。）",
        "author": "孟嘏",
        "content": "同呼碧嶂前，已是十余年。\n话别非容易，相逢不偶然。\n多为诗酒役，早免利名牵。\n幸有归真路，何妨学上玄。\n（《全五代诗》六五引《雅言杂载》〖2〗）（〖1〗「復捷江右士颇奇之」，《诗话总龟》作「后捷名，不欲止，江左士人颇奇之」。\n〖2〗见《增修诗话总龟》卷四四引《雅言杂载》。\n）。",
        "dynasty": "唐",
        "collection_info": null
    },
    {
        "title": "赠史虚白（句）",
        "author": "孟嘏",
        "content": "诗酒独游寺，琴书多寄僧。\n（《诗薮杂编》四引《郡阁雅谈》）（〖1〗与前条同见《增修诗话总龟》引《雅言杂载》。\n《诗薮》误作《郡阁雅谈》。\n）。",
        "dynasty": "唐",
        "collection_info": null
    },
    {
        "title": "题庐山瀑布",
        "author": "陆蟾",
        "content": "正源人莫测，千尺挂云端。\n岳色染不得，神功裁亦难。\n夏喷猿鸟浴，秋射斗牛寒。\n流到沧溟日，翻涛更好看。\n〖2〗。",
        "dynasty": "唐",
        "collection_info": null
    },
    {
        "title": "春暮经石头城",
        "author": "陆蟾",
        "content": "六朝多少事，搘肘思悠悠。\n落日空江上，子规啼渡头。\n蒹葭侵[坏]（废）垒，烟雾接沧洲。\n今古分明在，那堪向九秋？\n（以上《诗话总龟》十五引《雅言杂载》）（〖1〗北宋释契嵩《镡津文集》卷十三有《陆蟾传》，云蟾为藤州镡津人，有王霸大略，以能诗名于楚越间，后客死于攸县司空山。\n又引高阆语称为国初人。\n〖2〗《陆蟾传》所引，题作《瀑布咏》，「正源」作「灵源」，「浴」作「凝」，「射」作）（「溅」，「流」作「待」，「翻」作「为」。\n）。",
        "dynasty": "唐",
        "collection_info": null
    },
    {
        "title": "司空山闻子规",
        "author": "陆蟾",
        "content": "后夜入清明，游人何处听？\n花残斑竹庙，雨歇岘山亭。\n树罅月欲落，窗间酒正醒。\n众鸟方在梦，谁念尔劳形？\n（《诗话总龟》十一引《雅言系述》）。",
        "dynasty": "唐",
        "collection_info": null
    },
    {
        "title": "题祝融峯（句）",
        "author": "栖岩",
        "content": "开云四边尽，浮世一齐低。\n（《五代诗话》七引《青琐集》）（〖1〗见《青琐高议前集》卷九。\n栖岩，疑为栖蟾之误。\n《全唐诗》卷八四八收其南岳诗多首。\n）。",
        "dynasty": "唐",
        "collection_info": null
    },
    {
        "title": "无事歌（长沙狱椽任福祖，[拥]〖推〗驺吏出行。有卖药道人行吟云动。福祖审思，岂非异人，急遣访求，已出城矣。）",
        "author": "卖药道人",
        "content": "无事歌，呵呵亦呵呵，哀哀亦呵呵。\n不似荷叶参军子，人人与箇拜[顷]木，大作厅上假阎罗。\n（《清异录》三）（〖1〗据商务排印本《说郛》卷六一引《清异录》校补。\n）。",
        "dynasty": "唐",
        "collection_info": null
    },
    {
        "title": "上成汭（句）（《全唐诗》七一九误作路德延）（荆南旧有五花馆，待宾之上地也。故蒋肱上成汭诗云：）",
        "author": "蒋肱",
        "content": "不是上台名姓字，五花宾馆敢（一作「收」）从容。\n（《南部新书》癸）。",
        "dynasty": "唐",
        "collection_info": null
    },
    {
        "title": "炉火诗",
        "author": "赵节",
        "content": "近冬附火为泰火，透春拥炉成否炉。\n用否随时有轻重，进身君子合知无。\n（《清异录》一）。",
        "dynasty": "唐",
        "collection_info": null
    },
    {
        "title": "漳州",
        "author": "史维翰",
        "content": "漳溪郡有佳山水，迁客因之作胜游。\n怪石千峯耸晴巘，枯槎百尺拥寒流。\n（《舆地纪胜》一三一《漳州》）。",
        "dynasty": "唐",
        "collection_info": null
    },
    {
        "title": "八公山（嘉庆志按《江南通志》引《纲目集览》云：「山在寿春者，淮南王与八公憇处；在巢县者，王遇八公处。」《方舆胜览》以为晋败苻坚处，非是。）",
        "author": "吴资",
        "content": "幼度提晋师，胡卒惊鹤唳。\n城外军屯垒，可数不可计。\n至今风雨夜，鬼哭杂异类。\n（《光绪续修庐州府志》六《山川志》上）。",
        "dynasty": "唐",
        "collection_info": null
    },
    {
        "title": "教弩台（《方舆胜览》：教弩台在怀德坊明教寺。旧经云：昔魏武帝筑台，教强弩五百人，以御孙权棹船。唐大历间因得铁佛高一丈八尺，刺史裴绢奏请为寺。）",
        "author": "吴资",
        "content": "曹公教弩台，今为比丘寺。\n东门小河桥，曾飞吴主骑。\n（同上十一《古蹟志》）（〖1〗裴绢，疑应作裴谞，详《唐刺史考》卷一二九。\n〖2〗《舆地纪胜》卷四五《庐州》收以上二诗，题作《合肥怀古》。\n）。",
        "dynasty": "唐",
        "collection_info": null
    },
    {
        "title": "游北岩（句）",
        "author": "李渭",
        "content": "淮阳清净理，永嘉山水心。\n（《蜀中名胜记》八《成都府·资县》）（〖1〗《新唐书·宰相世系表》赵郡李氏东祖房有李渭，为长洲主簿李暄之子。\n《蜀中名胜记》卷八引《蜀志补遗》云：「唐李渭为刺史，有游山诗云〖诗略〗。\n刻于等慈寺壁。\n」另参后文。\n〖2〗《舆地纪胜》卷一五七云：「李渭为本州刺史，有诗刻留等慈寺。\n时与前进士崔公辅同游，崔有诗略曰：淮阳清静理，永嘉山水心。\n」二句诗颂扬刺史善政多才，以崔作为近是。\n崔公辅为杜甫同时人，详《全唐诗续拾》。\n）。",
        "dynasty": "唐",
        "collection_info": null
    },
    {
        "title": "汉武帝祈仙台（《三秦记》：「坊州桥山有汉武帝祈仙台，高百尺。」李钦止题诗云：）",
        "author": "李钦止",
        "content": "四方祸结与兵连，海内空虚在末年。\n谩筑此台高百尺，不知何处有神仙。\n（《永乐大典》二六○四「台」字韵）（〖1〗李钦止，疑非唐人。\n《大典》殆据《类编长安志》卷三。\n）。",
        "dynasty": "唐",
        "collection_info": null
    },
    {
        "title": "丫头山",
        "author": "施逵",
        "content": "何不梳粧嫁去休，常教人唤作丫头。\n只因不信良媒说，躭阁千秋与万秋。\n（《古今图书集成·职方典》二八四《黄州府志》）（〖1〗弘治《黄州府志》卷七作苏轼诗。\n）。",
        "dynasty": "唐",
        "collection_info": null
    },
    {
        "title": "金华山",
        "author": "袁吉",
        "content": "金华山色与天齐，一径盘纡尽石梯。\n步步前登清汉近，时时回首白云低。\n风偷药气名何限，水泛花光路即迷。\n洞口数声仙犬吠，始知羽客此真栖。\n（《古今图书集成·山川典》一二七《金华山部》）（〖1〗光绪《金华县志》卷二称袁吉为「唐刺史」。\n）。",
        "dynasty": "唐",
        "collection_info": null
    },
    {
        "title": "早春送郎官出宰（〖1〗《全唐诗》七八一作袁求贤诗○《文苑英华》一八九《省试》。）",
        "author": "张随",
        "content": "空。",
        "dynasty": "唐",
        "collection_info": null
    },
    {
        "title": "题透明岩安禄山题记后（透明岩，亦名栖真岩，在大蓬山。岩西曰禅窟，岩壁上有安禄山题记云：「大唐先天二年，岁在辛丑，七月朔，安禄山敬造弥勒佛一龛。」有清远居士题其后云云。王象之按：「先天二年即开元元年，是时禄山尚未显，以相传之久，兼恐别有姓名偶同，姑两存之。」）",
        "author": "清远居士",
        "content": "妖胡作逆罪滔天，翠辇仓皇幸蜀川。\n千载业缘磨不尽，却来邀福向金仙。\n（《舆地纪胜》一八八《蓬州·景物》及《碑记》）（〖1〗叶奕苞《金石录补》卷十二云：「居士不知何许人。\n颜鲁公于虎邱题咏，同游者亦曰清远，未知即其人否。\n」）。",
        "dynasty": "唐",
        "collection_info": null
    },
    {
        "title": "子规（〖1〗《全唐诗》二六七作顾况诗○《文苑英华》三二九《禽兽》。）",
        "author": "杨逵",
        "content": "空。",
        "dynasty": "唐",
        "collection_info": null
    },
    {
        "title": "题孟岩（句）",
        "author": "杨禹珪",
        "content": "郡虽饶胜境，偏爱此岩幽。\n（《舆地纪胜》一五七《资州》）。",
        "dynasty": "唐",
        "collection_info": null
    },
    {
        "title": "和杜甫（句）",
        "author": "杨兴义",
        "content": "莫嫌袍紫归家阻，且庆丰年雅俗安。",
        "dynasty": "唐",
        "collection_info": null
    },
    {
        "title": "题秋风（句）",
        "author": "杨兴义",
        "content": "霜风一夜将红叶，换尽江头万木青。\n（《蜀中名胜记》二五《保宁府·巴州》）（〖1〗《蜀中名胜记》称「唐进士杨兴义」。\n）。",
        "dynasty": "唐",
        "collection_info": null
    },
    {
        "title": "送尹蔓回睦州",
        "author": "厉翼",
        "content": "怜君授衣月，远作泛舟行。\n江阔桐庐岸，山深建德城。\n千寻乔木影，七里暮滩声。\n兴尽当停棹，临流更濯缨。\n（《严陵集》二）。",
        "dynasty": "唐",
        "collection_info": null
    },
    {
        "title": "赠妓（详纵情诗酒，至庐江谒郡守，留连吟醉，因赠妓曰：）",
        "author": "郑详",
        "content": "台盘阔狭纔三尺，似隔中当有阻艰。\n若不骑龙与骑凤，乐营门是望夫山。\n（《诗话总龟》二三《寓情门》引《南部新书》）（〖1〗《登科记考》卷二二载会昌四年登进士第者有郑祥，汉南人，疑即此人。\n）。",
        "dynasty": "唐",
        "collection_info": null
    },
    {
        "title": "题莲花洞",
        "author": "独孤均",
        "content": "路迴千曲绕芝田，羽客相擕访谪仙。\n石窦嵌空惟有迹，灵龛隐轸莫知年。\n来居洞裏长无死，不出人间自有天。\n更欲不眠吟至晓，恐惊龙动起愁烟。",
        "dynasty": "唐",
        "collection_info": null
    },
    {
        "title": "题含虚洞二首 一",
        "author": "独孤均",
        "content": "高树猿啼乱水声，寻幽不觉洞中行。\n骊龙宿处云常暗，羽客归时路自明。\n别后已迷舟竈火，迴来犹认玉童名。\n从今已去朝金阙，便隔人间五百生。",
        "dynasty": "唐",
        "collection_info": null
    },
    {
        "title": "题含虚洞二首 二",
        "author": "独孤均",
        "content": "扪萝攀蹬步欹危，历览幽岩骇怪奇。\n泉石膏肓传亦久，神仙窟宅到何迟。\n真人鹿引非无路，洞府龙升自有时。\n但觉尘缘挹绝景，踌躇落笔媿题诗。\n（以上《康熙徽州府志》二《婺源·山川》）（〖1〗光绪《婺源县志》卷六十二作独孤筠。\n）。",
        "dynasty": "唐",
        "collection_info": null
    },
    {
        "title": "经故宫女坟有感（二首） 一",
        "author": "聂通志",
        "content": "家国久随狂虏没，春芜又向冢头青。\n如今忆得当时事，为尔伤心一涕零。",
        "dynasty": "唐",
        "collection_info": null
    },
    {
        "title": "经故宫女坟有感（二首） 二",
        "author": "聂通志",
        "content": "长郊烟淡月华清，因醉荒坟半夜醒。\n失路孤吟不胜苦，暗中应有鬼神听。\n（《万首唐人绝句》三五〖1〗）（〖1〗此指明赵宧光、黄习远重订本。\n又见《才鬼记》卷七。\n）。",
        "dynasty": "唐",
        "collection_info": null
    },
    {
        "title": "沃洲山",
        "author": "魏证",
        "content": "一声清磬海边月，十里香风涧底松。\n何代沃洲今夜兴，倚栏干听赤城钟。\n（《舆地纪胜》四《绍兴府》）（〖1〗《会稽掇英总集》卷四作魏征诗，为七律，此为后四句。\n然魏征平生未及东南，诗律成熟，亦非初唐所宜有。\n或另其魏证其人。\n参《全唐诗续拾》卷一。\n）。",
        "dynasty": "唐",
        "collection_info": null
    },
    {
        "title": "送芝上人游罗浮（二首） 一",
        "author": "清范",
        "content": "一瓶一锡十方游，挥尘湘南夜语投。\n四百好峯在何许？寄师双眼看罗浮。",
        "dynasty": "唐",
        "collection_info": null
    },
    {
        "title": "送芝上人游罗浮（二首） 二",
        "author": "清范",
        "content": "此身政坐爱名山，投老求閒可得閒。\n遥夜相思千里月，想应骑虎度松关。\n（《罗浮志》十《诗》）。",
        "dynasty": "唐",
        "collection_info": null
    },
    {
        "title": "云门寺",
        "author": "德圆",
        "content": "若耶溪边寺，幽胜绝尘嚣。\n一洞花将发，千岩雪未消。\n依阴生径竹，野色映溪桥。\n渐赏登高处，钟声应寂寥。\n（《古今图书集成·山川典》一一四《云门山部》）。",
        "dynasty": "唐",
        "collection_info": null
    },
    {
        "title": "望樊川",
        "author": "澹交",
        "content": "万树叶初红，人家树色中。\n疎钟摇雨足，积水浸云容。\n雪碛回寒雁，村灯促夜舂。\n旧山归未得，生计欲何从？\n（《古今图书集成·职方典》五二○《西安府部》）。",
        "dynasty": "唐",
        "collection_info": null
    },
    {
        "title": "江亭晚眺",
        "author": "觉隐",
        "content": "独隐清江秋思长，晚潮初上水亭凉。\n海门云起双峦暝，一抹银花影夕阳。\n（《古今图书集成·职方典》七八五《安庆府部》）。",
        "dynasty": "唐",
        "collection_info": null
    },
    {
        "title": "战城南",
        "author": "无名氏",
        "content": "战地何昏昏，战士如羣蚁。\n气重日轮红，血染蓬蒿紫。\n乌鸟衔人肉，食闷飞不起。\n昨日城上人，今日城下鬼。\n旗色如罗星，鼙声殊未已。\n妾家夫与儿，俱在鼙声裏。\n（《文苑英华》一九六《乐府》）。",
        "dynasty": "唐",
        "collection_info": null
    },
    {
        "title": "昭君怨",
        "author": "无名氏",
        "content": "衔悲出汉关，落泪洒胡鞍。\n关榆三夏冻，塞柳九春寒。\n眉任愁中结，腰随带裏宽。\n别曲易悽断，哀絃不忍弹。\n（同上二○四《乐府》）。",
        "dynasty": "唐",
        "collection_info": null
    },
    {
        "title": "采菱女",
        "author": "无名氏",
        "content": "白日期何去？青春只自矜。\n艷歌呈几曲，江畔采新菱，望浦思同济，轻舟喜共乘。\n翠（一作叶）将眉比色，声与调相应。\n荡漾微波散，清泠远水澄。\n更看池际影，若对玉壶冰。\n（同上二○八《乐府》）。",
        "dynasty": "唐",
        "collection_info": null
    },
    {
        "title": "分柑子歌示诸小",
        "author": "无名氏",
        "content": "痴男騃女愁杀人，偏呼小者大者嗔。\n粗衣粝食尽须一，何况异味兼时新。\n今朝楼下[柑]（甘）初熟，摘得一筐分不足。\n儿童岂待父母施，自各捻来（一作「各自捻将」）献兄叔。\n就中小女有所翳，（下缺）（同上三三七《歌行》）。",
        "dynasty": "唐",
        "collection_info": null
    },
    {
        "title": "哭从伯祭酒",
        "author": "无名氏",
        "content": "剖符冯翊次，以疾拜司成。\n义重疎皆友，仁深怨不生。\n昔居南比省，长话水云情。\n吟讽资高兴，丝纶发重名。\n经秋漳浦卧，一旦逝川声。\n自古谁迴得，重泉独往程。\n明灵辞魏阙，冬日冷秦宫。\n〖1〗孝子号天护，铭旌引柩行。\n门阑容足迹，章句许才清。\n劣薄无因报，恩知岂谓轻？\n扪膺词莫吐，奠酒泪先倾。\n从此阶前石，何人肯念贞？\n（愚鲁献孤石蒙赏孤峭。\n同上三○四《悲悼》）（〖1〗「宫」字不韵，赵遂之校作「庭」。\n）。",
        "dynasty": "唐",
        "collection_info": null
    },
    {
        "title": "杂诗",
        "author": "无名氏",
        "content": "旧山虽在不关身，且向长安过暮春。\n一树梨花一溪月，不知今夜属何人？\n（《万首唐人绝句》三八）。",
        "dynasty": "唐",
        "collection_info": null
    },
    {
        "title": "碧玉潭（潭在武康西一十里响应山之下，唐人有诗刻于岩上云：）",
        "author": "无名氏",
        "content": "水面平铺映碧空，夜深明月照龙宫。\n猿啼未响潭先响，一树花开两树红。\n（《舆地纪胜》四《安吉州·景物》）。",
        "dynasty": "唐",
        "collection_info": null
    },
    {
        "title": "子陵山洞（在京山县南六十里，即严子陵隐所也。傍有石室名帝星井，寺曰净安，尝有一星，光芒见井中。昔人赋诗云：）",
        "author": "无名氏",
        "content": "翩翩钓台翁，弊屣弃利禄。\n烟溪七里濑，风月一竿竹。\n平生知己谁？故人刘文叔。\n三聘乃肯来，公卿指为辱。\n高风轻万乘，敢以足加腹。\n居然动天象，下应太史卜。",
        "dynasty": "唐",
        "collection_info": null
    },
    {
        "title": "帝星井",
        "author": "无名氏",
        "content": "帝星胡为落此间？岂非此有子陵山。\n苍苍珉井一百丈，至今深夜光芒寒。\n野老相传是陈迹，断碑摸索苔藓斑。\n往事恍惚不可问，青山绿水空潺潺。\n（以上《舆地纪胜》八四《郢州·古迹》。\n后一首又见《古文图书集成·职方典》一一四七《安陆府部》）。",
        "dynasty": "唐",
        "collection_info": null
    },
    {
        "title": "小桃源（曩有耕于小桃源得一铜牌，牌上有诗一绝云：）",
        "author": "无名氏",
        "content": "绰约去朝真，仙源万木春。\n要知窃桃客，定是会（一作滑）稽人。\n（《舆地纪胜》一六六《长宁军》）。",
        "dynasty": "唐",
        "collection_info": null
    },
    {
        "title": "题灵鹫",
        "author": "无名氏",
        "content": "灵鹫名山万古名，几回无事绕廊行。\n殿前流水晴尤急，塔上春云晚自生。\n鹤傍经床听梵语，鸟窥斋钵候钟声。\n我来借得蒲团坐，归去閒眠梦亦清。\n（《咸淳临安志》八○《寺观》）。",
        "dynasty": "唐",
        "collection_info": null
    },
    {
        "title": "平盖山",
        "author": "无名氏",
        "content": "平盖山高古木疎，昔人曾此筑仙居。\n井通八角寒泉涌，观毁三清劫火余。\n洗墨池边丹竈冷，繫龙岩畔石潭虚。\n吟成独坐荒苔上，闲看蜗牛学篆书。\n（《蜀中名胜记》十二《眉州彭山县》）。",
        "dynasty": "唐",
        "collection_info": null
    },
    {
        "title": "洞真观（在酃县北）",
        "author": "无名氏",
        "content": "玉洞瑶坛长冷落，真虚崖窦色常新。\n可怜城裏悠悠者，不识潇湘四季春。\n（同治《湖南通志》二三九《方外志·寺观》）。",
        "dynasty": "唐",
        "collection_info": null
    },
    {
        "title": "沧浪寺（在沅江县南三十里）",
        "author": "无名氏",
        "content": "閒步沧浪野，栖禅竹作扉。\n浮生自有乐，尘虑总皆非。\n（同上二四○）。",
        "dynasty": "唐",
        "collection_info": null
    },
    {
        "title": "玉乳泉壁间诗",
        "author": "无名氏",
        "content": "骑马出门三月暮，杨花无奈雪漫天。\n客情最苦夜难度，宿处先寻无杜鹃。\n（《重修丹阳县志》三四《艺文》）。",
        "dynasty": "唐",
        "collection_info": null
    },
    {
        "title": "楚泊亭（二首） 一",
        "author": "无名氏",
        "content": "天垂六幕水浮空，霁月光风上下同。\n我向山头一舒笑，楚人还望白云中。",
        "dynasty": "唐",
        "collection_info": null
    },
    {
        "title": "楚泊亭（二首） 二",
        "author": "无名氏",
        "content": "卷逃屈放两俱空，山止波流万古同。\n美恶不随天地老，断魂啼鸟一声中。\n（《嘉靖常德府志》十九《赋咏》）。",
        "dynasty": "唐",
        "collection_info": null
    },
    {
        "title": "黄金台",
        "author": "无名氏",
        "content": "燕昭北筑黄金台，四方豪杰乘风来。\n秦家烧书杀儒客，肘腋之间千里隔。\n去年八月幽州道，昭君墓前哭秋草。\n今年五月咸阳关，秦家城外悲河山。\n河上关头车马路，残日青烟五陵树。\n（见元人王恽《秋涧集》。\n《古今图书集成·职方典》二九《顺天府部》亦载此诗，题作《燕台》）。",
        "dynasty": "唐",
        "collection_info": null
    },
    {
        "title": "题仙人洞石钟",
        "author": "无名氏",
        "content": "我欲扣石钟，惊起洞中人。\n烟萝杳无际，空锁石门春。\n石洞何窈窕，云是仙人庭。\n仙人渺何许？瑶草空自青。\n石洞窅且深，花落无人扫。\n仙翁去不还，何处寻瑶草。",
        "dynasty": "唐",
        "collection_info": null
    },
    {
        "title": "盘山",
        "author": "无名氏",
        "content": "盘山高巍峩，半入青云裏。\n中间最上峯，更向天边起。\n行行白石崖，六月不知暑。",
        "dynasty": "唐",
        "collection_info": null
    },
    {
        "title": "题蓟州桃李寺",
        "author": "无名氏",
        "content": "旧有桃花树，人呼寺故云。\n石危秋鹭上，滩远夜僧闻。\n汲井连黄叶，登台散白云。\n烧丹勾漏合，无处不逢君。\n（以上孙承泽《天府广记》四二《失名唐人诗》，见石刻。\n）。",
        "dynasty": "唐",
        "collection_info": null
    },
    {
        "title": "鲁阳城",
        "author": "无名氏",
        "content": "豢术缘何竟醢龙，因迁僻壤隔云封。\n山迷故国芙蓉秀，水泻沙河玳瑁封。\n离黍何须发浩叹，荒城久矣属空墉。\n独怜辽鹤归何处，漫向深芊听晓钟。",
        "dynasty": "唐",
        "collection_info": null
    },
    {
        "title": "思父台",
        "author": "无名氏",
        "content": "驻马空山亲舍迷，不堪回首白云低。\n王师为国驱锋镝，争向儿家杖履追。\n（以上《古今图书集成·职方典》四八八《汝州部》）。",
        "dynasty": "唐",
        "collection_info": null
    },
    {
        "title": "桃川宫（方士，失名）",
        "author": "无名氏",
        "content": "流水迴环日夕澄，烟萝石壁四时新。\n清风台上生瑶草，夜雨松根老茯苓。\n九转丹砂龙虎伏，千年剑气鬼神惊。\n道人今向蓬莱去，白鹤归来月满庭。\n（同上一二六二《常德府部》。\n又同治《湖南通志》二四○《方外志·寺观·桃源县》）。",
        "dynasty": "唐",
        "collection_info": null
    },
    {
        "title": "圣寿寺（三首） 一",
        "author": "无名氏",
        "content": "石罅题诗纪别年，风烟南北各凄然。\n薝蒲坐我灵山下，犹借高人半日缘。\n。",
        "dynasty": "唐",
        "collection_info": null
    },
    {
        "title": "圣寿寺（三首） 二",
        "author": "无名氏",
        "content": "夕籁鸣寒雨，晴峯出翠屏。\n风尘吾独愧，鸿鹄下苍冥。",
        "dynasty": "唐",
        "collection_info": null
    },
    {
        "title": "圣寿寺（三首） 三",
        "author": "无名氏",
        "content": "趺坐丛林下，朗吟白石巅。\n一丘盘曲处，中有老龙眠。\n（《古今图书集成·职方典》一○八五《兴化府部》）。",
        "dynasty": "唐",
        "collection_info": null
    },
    {
        "title": "寒亭",
        "author": "无名氏",
        "content": "朔风凛凛雪漫漫，未是寒亭分外寒。\n六月火云天不雨，请君来此凭栏杆。\n（同上一一四七《安陆府部》）。",
        "dynasty": "唐",
        "collection_info": null
    },
    {
        "title": "缑山庙",
        "author": "无名氏",
        "content": "独挹榴花夜向阑，诗情高寄碧云间。\n不知鹤驾人何在，笙月亭亭满故山。\n（同上《山川典》六三《缑山部》）。",
        "dynasty": "唐",
        "collection_info": null
    },
    {
        "title": "牡丹",
        "author": "无名氏",
        "content": "倾国姿容别，多开富贵家。\n临轩一赏后，轻薄万千花。\n（同上《草木典》二八九《牡丹部》）。",
        "dynasty": "唐",
        "collection_info": null
    },
    {
        "title": "纪信墓",
        "author": "无名氏",
        "content": "纪信生降为沛公，草荒古冢卧秋风。\n不知青史缘何事，却道萧何第一功。\n（干隆《直隶秦州新志》十一《艺文·诗》）。",
        "dynasty": "唐",
        "collection_info": null
    },
    {
        "title": "却鬼丸",
        "author": "无名氏",
        "content": "走鹿枯风吼夜阑，颂花还喜向椒盘。\n人情此日非前日，岁事新官对旧官。\n竹[叶]（裏）莫辞终日醉，梅花已拚隔年看。\n书生但恐寒为祟，不用朱泥却鬼丹。\n（《岁时广记》五《元旦》）。",
        "dynasty": "唐",
        "collection_info": null
    },
    {
        "title": "上元词（句）",
        "author": "无名氏",
        "content": "金吾不禁元宵，漏声更莫催晓。\n（同上十《上元》引《唐西京新记》）。",
        "dynasty": "唐",
        "collection_info": null
    },
    {
        "title": "中秋诗（句）",
        "author": "无名氏",
        "content": "端正月临端正树，韵香人在韵香楼。\n（端正树，韵香楼，皆明皇故事。\n同上三一《中秋》）。",
        "dynasty": "唐",
        "collection_info": null
    },
    {
        "title": "句（东坡曰：「此唐人得意句。」）",
        "author": "无名氏",
        "content": "一鸠鸣午寂，双燕话春愁。\n（《苕溪渔隐丛话前集》二四引《西清诗话》）。",
        "dynasty": "唐",
        "collection_info": null
    },
    {
        "title": "简池（句）（简池独刘氏三溪号一郡之胜。）",
        "author": "无名氏",
        "content": "入蜀最宜游简郡，寻山须是访刘家。\n（《舆地纪胜》一四五《简州》）（〖1〗诗后原注：「此古诗也，简池独刘氏三溪号一郡之胜。\n」刘氏指刘昊，北宋天圣中人，其先人唐僖宗时迁简州。\n）。",
        "dynasty": "唐",
        "collection_info": null
    },
    {
        "title": "东周诗（句）",
        "author": "无名氏",
        "content": "钟会垒边山月白，武侯桥畔水风清。\n（同上一八六《隆庆府》）。",
        "dynasty": "唐",
        "collection_info": null
    },
    {
        "title": "任氏行（句二） 一",
        "author": "无名氏",
        "content": "兰膏新沐云鬓滑，宝钗斜坠青丝髮。",
        "dynasty": "唐",
        "collection_info": null
    },
    {
        "title": "任氏行（句二） 二",
        "author": "无名氏",
        "content": "蝉鬓尚随云势动，素衣犹带月光来。\n（《锦绣万花谷》十七）（〖1〗日本大江维时《千载佳句》谓《任氏行》为白居易作。\n）。",
        "dynasty": "唐",
        "collection_info": null
    },
    {
        "title": "奉和咏雪应制（和太宗）",
        "author": "无名氏",
        "content": "寒云垂广幕，飘霰下天津。\n无辙方秪至，有感瑞气新。\n色映姑山质，舞对洛川神。\n忽奉瑶池韵，渐和郢中春。\n（《文苑英华》一七三《应制》）。",
        "dynasty": "唐",
        "collection_info": null
    },
    {
        "title": "句（开元中，有儒士登终南山，得句云：「野迥云根阔，山高树影长。」私心自负，吟讽之际，忽闻空中语云：「未若天河云云。」儒士不胜喜，以为己有。归夸于僧，智潜掩鼻笑曰：「臭气可掬，何足多也。」儒士惊愕，遽以实告。自此又号为鑑文大师，有《浮沤篇》行于世。）",
        "author": "无名氏",
        "content": "天河虽有浪，月桂不闻香。\n（《诗话总龟》八《评论门》引《零陵总记》）。",
        "dynasty": "唐",
        "collection_info": null
    },
    {
        "title": "编入乐府词四首 一",
        "author": "无名氏",
        "content": "山川虽异所，艹木尚同春。\n亦如溱洧地，自有采花人。",
        "dynasty": "唐",
        "collection_info": null
    },
    {
        "title": "编入乐府词四首 二",
        "author": "无名氏",
        "content": "受律辞元首，相将讨叛臣。\n咸歌《破阵乐》，共赏太平人。",
        "dynasty": "唐",
        "collection_info": null
    },
    {
        "title": "编入乐府词四首 三",
        "author": "无名氏",
        "content": "四海皇风被，千年德水清。\n戎衣更不着，今日告功成。",
        "dynasty": "唐",
        "collection_info": null
    },
    {
        "title": "编入乐府词四首 四",
        "author": "无名氏",
        "content": "主上开昌历，臣忠奉大猷。\n君看偃革后，便是太平秋。\n（《万首唐人绝句》三盛唐后）（〖1〗以上四首，原列卷三盖嘉运名下。\n按《万首唐人绝句》收盖嘉运《编入乐府词》凡十四首，应为指盖嘉运采辑奏进之作，而非指其所自作。\n十四首中，《全唐诗》已收入十首，皆非盖作。\n此四首，「山川虽异所」一首见《乐府诗集》卷七十三，题作《于阗采花》，作无名氏诗，其余三首，《乐府诗集》卷二十均作《唐凯乐歌辞》，分别题作《破阵乐》、《贺圣欢》、《君臣同庆乐》，幷引《唐书·乐志》云：「太常旧有《破阵乐》、《应圣期》两曲歌辞，至大和三年始具仪注，又补撰二曲为四曲。\n」今据以移归无名氏之作。\n）。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 一",
        "author": "无名氏",
        "content": "远山重迭水萦纡，水碧山青画不如。\n山水裏，在岩居，谁道侬家也钓鱼。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 二",
        "author": "无名氏",
        "content": "钓得红鲜劈水开，锦鳞如画逐钩来。\n从棹尾，且穿顋，不管前溪一夜雷。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 三",
        "author": "无名氏",
        "content": "桃花浪起五湖春，一叶随风万里身。\n车宛□，饵轮囷，水边时有羡鱼人。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 四",
        "author": "无名氏",
        "content": "五岭风烟绝四邻，满川凫雁是交亲。\n风触岸，浪摇身，青草灯深不见人。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 五",
        "author": "无名氏",
        "content": "雪色髭鬚一老翁，时开短棹拨长空。\n微有雨，正无风，宜在五湖烟水中。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 六",
        "author": "无名氏",
        "content": "残霞晚照四山明，云起云收阴又晴。\n风脚动，浪头生，定是虚篷夜雨声。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 七",
        "author": "无名氏",
        "content": "极浦遥看两岸花，碧波微影弄晴霞。\n孤艇小，信横斜，那箇汀洲不是家。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 八",
        "author": "无名氏",
        "content": "洞庭湖上晓风生，风触湖心一叶横。\n兰棹快，草衣轻，只钓鲈鱼不钓名。\n。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 九",
        "author": "无名氏",
        "content": "舴艋为舟力几多，江头雷雨半相和。\n珍重意，下长波，半夜潮生不奈何。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十",
        "author": "无名氏",
        "content": "垂杨湾外远山微，万里晴波浸落晖。\n击楫去，本无机，惊起鸳鸯扑尘飞。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十一",
        "author": "无名氏",
        "content": "衝波棹子橛头船，青草湖中欲暮天。\n看白鸟，下长川，点破潇湘万里烟。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十二",
        "author": "无名氏",
        "content": "料理丝纶欲放船，江头明月向人圆。\n尊有酒，坐无氊，抛下渔竿踏水眠。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十三",
        "author": "无名氏",
        "content": "风搅长空浪搅风，鱼龙混杂一川中。\n藏远溆，繫长松，尽待云收月照空。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十四",
        "author": "无名氏",
        "content": "舴艋为家无姓名，胡芦中有瓮头清。\n香稻饭，紫莼羹，破浪穿云乐性灵。",
        "dynasty": "唐",
        "collection_info": null
    },
    {
        "title": "和渔父词（十五首）（《颜鲁公集·逸诗存目》云：「公与陆鸿渐、徐士衡、李成矩共和玄真子〖张志和〗《渔父词》共二十五首。今惟志和词存，见《续仙传》。」系张志和同时诸人倡和词，《直斋书录解题》有《玄真子渔歌碑传集录》一卷，可参考。） 十五",
        "author": "无名氏",
        "content": "偶然香饵得长鱏，鱼大船轻力不任。\n随远近，共浮沉，事事从轻不要深。\n（《金奁集》）。",
        "dynasty": "唐",
        "collection_info": null
    },
    {
        "title": "答张籍（句）（元和中，长安有沙门〖不记名氏〗善病人文章，尤能捉语意相合处。张水部颇恚之，冥搜愈切，因得句曰：「长因送人处，忆得别家时。」径往夸扬。乃曰：「此应不合前辈意也。」僧微笑曰：「此有人道了也。」籍曰：「向有何人？」僧乃吟曰：〖见下〗籍因抚掌大笑。）",
        "author": "无名氏",
        "content": "见他桃李树，思得后园春。\n（《唐摭言》十三）。",
        "dynasty": "唐",
        "collection_info": null
    },
    {
        "title": "诮失婢牓诗（原情寄嘲。三首） 一",
        "author": "无名氏",
        "content": "抚养在香闺，娇痴教不依。\n纵然桃叶宠，打得柳花飞。\n晓露空调粉，春罗枉赐衣。\n内家方妒杀，好处任从归。",
        "dynasty": "唐",
        "collection_info": null
    },
    {
        "title": "诮失婢牓诗（原情寄嘲。三首） 二",
        "author": "无名氏",
        "content": "偷锁出深闺，风花何所依？\n想因乘月去，难道绰天飞。\n烛暗新垂泪，香凝旧舞衣。\n恩情如不断，还向梦中归。",
        "dynasty": "唐",
        "collection_info": null
    },
    {
        "title": "诮失婢牓诗（原情寄嘲。三首） 三",
        "author": "无名氏",
        "content": "揭牓讳因依，千声叫不归。\n头盘红缕髻，身着紫罗衣。\n夹带无金玉，窝藏有是非。\n请君看赏格，惆怅信音稀。\n（汪立名辑本《白香山诗集·补遗》注引《尧山堂外纪》）。",
        "dynasty": "唐",
        "collection_info": null
    },
    {
        "title": "咏二游女（大中年，有江淮郡守名郎，登楼纵饮，见二游女罗衣飘飘，目送久之，因咏曰：）",
        "author": "无名氏",
        "content": "两朵红英值万金，教人不负看花心。",
        "dynasty": "唐",
        "collection_info": null
    },
    {
        "title": "摄中郎将作诗（在省日，宣宗顾问称旨，摄中郎将，有诗曰：〖见下〗风神后迈。后拥节旄。）",
        "author": "无名氏",
        "content": "宫娃引入玉为行，金殿齐趋近御床。\n不见圣明亲顾问，如何得摄汉中郎？\n（以上《诗话总龟》二三《寓情门》引《南部新书》）。",
        "dynasty": "唐",
        "collection_info": null
    },
    {
        "title": "商山馆（商山馆中窗颊上有八句诗云云，不知何人作。净君、凉友，是帚与扇明矣。）",
        "author": "无名氏",
        "content": "净君扫浮尘，凉友招清风。\n炎炎火云节，萧然一堂中。\n谁知鹿冠叟，心地如虚空。\n虚空亦莫问，睡起照青铜。\n（《清异录》三）。",
        "dynasty": "唐",
        "collection_info": null
    },
    {
        "title": "宫词",
        "author": "无名氏",
        "content": "落絮蒙蒙立夏天，楼前槐树影初圆。\n传闻紫殿深深处，别有熏风入舜絃。",
        "dynasty": "唐",
        "collection_info": null
    },
    {
        "title": "送春",
        "author": "无名氏",
        "content": "斜风细雨趱春归，何不从容奈妾时。\n未办三杯相别酒，先吟一首送行诗。\n再三留得鸧鹒晚，千万休教杜宇知。\n纵若苦留留不住，明年早早到南枝。",
        "dynasty": "唐",
        "collection_info": null
    },
    {
        "title": "题壁",
        "author": "无名氏",
        "content": "一团茅草乱蓬蓬，蓦地烧天蓦地空。\n争似满炉煨榾柮，慢腾腾地暖烘烘。\n〖1〗（以上江标影刻南宋书棚本《唐人五十家小集》（〖1〗《许彦周诗话》称宣和癸卯年游嵩山峻极中院，见法堂后檐壁间有此诗，「字画极草草」，旁有司马光书「勿毁此诗」四字。\n又见《贵耳集》卷上。\n〖2〗以上三，原收归韦毂名下，今移作无名氏诗，详《修订说明》。\n）。",
        "dynasty": "唐",
        "collection_info": null
    },
    {
        "title": "钱氏雷威琴（李巽伯云：「先公得雷威琴，钱氏物也，中题云云。故号忘味，为当代第一。」）",
        "author": "无名氏",
        "content": "峄阳孙枝，匠成雅器。\n一听秋堂，三月忘味。\n（《全五代诗》七四引《西溪丛话》上）。",
        "dynasty": "唐",
        "collection_info": null
    },
    {
        "title": "嘲曹翰（曹翰事世宗为枢密承旨。性贪侈。常着锦韤金綫丝鞵。朝士有托无名子嘲之者，诗曰：）",
        "author": "无名氏",
        "content": "不作锦衣裳，裁为十指仓。\n千金包汗脚，惭愧络丝娘。\n（《清异录》三）。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」）",
        "author": "无名氏",
        "content": "空。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」） 一",
        "author": "无名氏",
        "content": "解禀香三令，能遵水五甲。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」） 二",
        "author": "无名氏",
        "content": "细弹防事水，短艺戒时香。\n。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」） 三",
        "author": "无名氏",
        "content": "战兢思水约，匍匐赴香期。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」） 四",
        "author": "无名氏",
        "content": "出佩香三尺，归防水九章。",
        "dynasty": "唐",
        "collection_info": null
    },
    {
        "title": "水香劝盏嘲扈载（酒令）（扈载畏内特甚。未仕时，欲出，则谒假于细君。细君滴水于地，指曰：「不干须前归。」若去远，则然香印掐至某所，以为还家之验。因筵聚，方三行酒，载色欲逃遁。朋友默晓，譁曰：「扈君恐砌水隐形，香印过界耳，是当罚也。吾徒人撰新句一联，劝清酒一盏。」众以为善，乃俱起。一人捧瓯吟曰〖诗略〗。逼载饮尽。别云〖诗略〗。别云〖诗略〗。别云〖诗略〗。别云〖诗略〗。载连沃六七巨觥，吐呕淋漓。既上马，羣譟曰：「若夫人怪迟，但道被水香劝盏留住。」） 五",
        "author": "无名氏",
        "content": "命繫逡巡水，时牵决定香。\n（《清异录》一）。",
        "dynasty": "唐",
        "collection_info": null
    },
    {
        "title": "玄卿镜铭（玄卿镜，文笔古雅似六朝，字体圆润似李唐，疑是隋末唐初之物。玄卿，铸镜字也。广州某氏所藏。）",
        "author": "无名氏",
        "content": "日初升，月初盈，纤尘不生，肖兹万形。\n是曰撄宁，莹虖太清。\n（嘉庆《广东通志》二○○《金石略》）（〖1〗玄卿，原均作元卿，清人讳改，今改回。\n《金石萃编》卷一一八录铭文，注云「庙讳」。\n民国《重修信阳县志》卷四录邑贡生刘海涵藏镜，即题《唐玄卿镜》，文同。\n又见《小檀栾室镜影》卷四。\n原以元卿列目，未允，今移此。\n）。",
        "dynasty": "唐",
        "collection_info": null
    },
    {
        "title": "高宗时瑶（胡楚宾，秋浦〖贵池〗人。善属文，高宗召为右史、兼崇贤直学士，预选与诸儒论禁中，撰《臣轨》等书千余篇。朝廷疑议表疏密使参处，以分宰相权，号北门学士。楚宾为文甚敏，必酒中下笔。高宗每命作时，常以金银杯𣂏酒饮之，文成輙赐焉。其英资豪颖，与李白伦，故当时谣曰：）（《全唐诗》八七八《胡楚宾谣》，以为与晚唐顾云、张乔、殷文圭等为同时人，文字有不同。〖2〗）",
        "author": "无名氏",
        "content": "前有胡楚宾，后有李翰林。\n词同三峡水，字值万黄金。\n（《嘉靖池州府志》七《人物篇·贤哲》）（〖1〗谣中「李翰林」即李白，玄宗时人，是此谣至早亦应为天宝间李白居秋浦后方可能出现，题误甚明。\n似仍当从《全唐诗》题作《胡楚宾谣》为妥。\n〖2〗《全唐诗》以楚宾与顾云等人皆为秋浦人，非谓与诸人同时。\n）。",
        "dynasty": "唐",
        "collection_info": null
    },
    {
        "title": "开元时谣（《杨妃外传》：开元十载上元日，杨家五宅夜游，与广宁公主骑从争西门市。杨氏奴鞭公主衣，公主堕马。驸马程昌胤扶主，因及数挝。主泣奏，上令决杀杨家奴，昌胤停官。于是杨家转横。时谣云：）",
        "author": "无名氏",
        "content": "生女勿悲酸，生男勿喜欢。\n（《岁时广记》十一《上元》）（〖1〗最早见陈鸿《长恨歌传》，又见乐史《杨太真外传》卷上。\n）。",
        "dynasty": "唐",
        "collection_info": null
    },
    {
        "title": "三高僧谚（道标，富阳人。姓黎氏，一作秦氏。年七岁，有大沙门过而识之，劝令出家。为灵隐山白云峯海和尚弟子。至德二年诏白衣通佛经七百纸者，命为比丘，标首中选，即日得度居南天竺寺。尝于灵鹫峯之南西岭下，葺茅为堂，号西岭草堂，称西岭和尚。经营之外，尤练诗章。当时吴兴清昼〖皎然〗、会稽灵澈，相与酬唱。谚云〖见下〗。又陆羽云：「夫日月云霞为天标，山川草木为地标，推能归美为德标，居闲趣寂为道标。」长庆三年卒，年八十四。〖《高僧传》参《西湖高僧事略》〗）",
        "author": "无名氏",
        "content": "霅之昼，能清秀。\n越之澈，洞冰雪。\n杭之标，摩云霄。\n（雍正《浙江通志》一九八《仙释传·杭州府》）（〖1〗见《宋高僧传》卷十五《唐杭州灵隐山道标传》。\n首二句又见同书卷二九《唐湖州杼山皎然传》，中二句又见卷十五《唐会稽云门寺灵澈传》。\n）。",
        "dynasty": "唐",
        "collection_info": null
    },
    {
        "title": "国学新修五经壁歌（幷记）",
        "author": "无名氏",
        "content": "我有学宇，既倾而成之。\n我有壁经，既昧而明之。\n孰规摹之？孰发挥之？祭酒维齐，博士维韦。\n俾我学徒，弦歌以时。\n切切祁祁，不敖不嬉。\n庶乎遒人，来采我诗。\n（《刘梦得集》二六《记》）（〖1〗此歌原收刘禹锡名下，然按记中所述，应为国学生徒所作，故移归无名氏。\n）。",
        "dynasty": "唐",
        "collection_info": null
    },
    {
        "title": "高黎贡山谣（高黎贡山在永昌西，下临怒江，左右平川，谓之穹赕汤浪，加萌所居也。朝济怒江登山，暮方到山顶。冬中山上积雪苦寒，夏秋又苦穹赕汤浪毒暑酷热。河赕贾客，在寻传羁旅未还者，为之谣曰：）",
        "author": "无名氏",
        "content": "冬日欲归来，高黎贡山雪。\n秋夏欲归来，无那穹赕热。\n春时欲归来，囊中络赂绝。\n（原注：络赂，财之名也。\n《蛮书》二、《永昌府文征》一）。",
        "dynasty": "唐",
        "collection_info": null
    },
    {
        "title": "籤词（卢多逊相生曹南，方幼，其父携就云阳道观小学。时与羣儿诵书废坛上，有古籤一筒，竞往抽取为戏。时多逊尚未识字，得一籤，归示其父。词曰云云。父见颇喜，以为吉谶，留籤于家。迨后作相，及其败也，始因遣堂吏赵白阴与秦王廷美连谋，事暴，遂南窜，年五十二卒于朱崖。籤中之语，一字不差。）",
        "author": "无名氏",
        "content": "身出中书堂，须因天水白。\n登仙五十二，终为蓬海客。\n（《玉壶清话》三）。",
        "dynasty": "唐",
        "collection_info": null
    },
    {
        "title": "磨剑泉",
        "author": "程太虚",
        "content": "源泉岩溜漾清波，淬出光铓利太阿。\n桥下斩蛟余事耳，断除天下几妖魔。",
        "dynasty": "唐",
        "collection_info": null
    },
    {
        "title": "清心泉",
        "author": "程太虚",
        "content": "飞泉触石玉玎珰，中隐神龙岁月长。\n多少人间烦苦事，只消一点便清凉。",
        "dynasty": "唐",
        "collection_info": null
    },
    {
        "title": "漱玉泉",
        "author": "程太虚",
        "content": "瀑布横飞翠壑间，泉声入耳送清寒。\n天然一曲非凡响，万颗明珠落玉盘。",
        "dynasty": "唐",
        "collection_info": null
    },
    {
        "title": "洞阳峯",
        "author": "程太虚",
        "content": "南岷胜槩压诸方，东壁奇峯出洞阳。\n丈五月轮纔晃曜，大千世界便辉光。\n扶开华岳烟云渺，显得蓬莱日月长。\n世道废兴原有数，浮沉聚散亦何伤。",
        "dynasty": "唐",
        "collection_info": null
    },
    {
        "title": "醮坛峯",
        "author": "程太虚",
        "content": "苍松老桧拥华坛，鹤唳猿啼白昼閒。\n烟篆香残凌汉表，风飘仙乐响山间。\n高烧华岳金莲炬，齐到黄冈玉笋班。\n独步苍苔寻故址，恍然咫尺觐天颜。\n（以上《古今图书集成·职方典》六○二《顺庆府部》）。",
        "dynasty": "唐",
        "collection_info": null
    },
    {
        "title": "",
        "author": "何仙姑",
        "content": "空（原案：《太平广记》：广州有何二娘，以织鞋为业。\n后飞去上罗浮山为仙。\n唐开元中勅令黄门使往广州求何氏，得之。\n后又踊身而去，不知所之。\n《孔氏六帖》：增城何氏女，有神仙之术云云。\n《舆地纪胜》：女仙中增城何氏女下有何仙云。\n《会仙观记》：昔有何仙居此，食云母。\n唐景龙中白日昇仙。\n窃疑何二娘、何氏女、何仙乃一人，即世俗八仙中之何仙姑也。\n今按：《古今图书集成·神仙部》及《中国人名大辞典》又杂引《安庆府志》、《歙县志》、《祁阳县志》、《浙江通志》及《福建通志》，各有异说。\n）。",
        "dynasty": "唐",
        "collection_info": null
    },
    {
        "title": "凤台云母（所居春冈，地产云母。尝梦老人授服饵丹法，渐觉身轻健。有诗曰〖见下〗。后果有凤来集其上，遂改名凤台云。）",
        "author": "何仙姑",
        "content": "凤台云母似天花，炼作芙蓉白云芽。\n笑杀狂游勾漏令，更从何处觅丹砂？。",
        "dynasty": "唐",
        "collection_info": null
    },
    {
        "title": "将游罗浮留诗（江北与罗浮山相望，尝曰：「将游罗浮。」父母怪之，私为择配。结缡之夕，忽不知所之。留诗屏砚间曰〖见下〗。明早起视家侧井径，有遗履而已。）",
        "author": "何仙姑",
        "content": "麻姑怪我恋尘嚣，一隔仙凡道路遥。\n去去沧洲弄明月，倒骑黄鹤听鸾箫。",
        "dynasty": "唐",
        "collection_info": null
    },
    {
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 一",
        "author": "何仙姑",
        "content": "铁桥风景胜天台，千树万树梅花开。\n玉箫吹过黄岩洞，勾引长庚跨鹤来。",
        "dynasty": "唐",
        "collection_info": null
    },
    {
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 二",
        "author": "何仙姑",
        "content": "寄语童童与阿琼，休将尘事恼閒情。\n蓬莱弱水今清浅，满地花阴护月明。",
        "dynasty": "唐",
        "collection_info": null
    },
    {
        "title": "有道士自罗浮之增城口占三绝寄家（顷之，有道士来自罗浮，见姑在麻姑石上，顾谓道士曰：「而之增城，属吾亲收拾井上履，口占三绝寄其家曰〖见下〗。」其后增城李令世英与谢草堂者表其事。李令为天台黄岩人，始悟仙语无一不有验云。） 三",
        "author": "何仙姑",
        "content": "已趁羣真入紫微，故乡回首尚迟迟。\n千年留取井边履，说与草堂仙子知。",
        "dynasty": "唐",
        "collection_info": null
    },
    {
        "title": "柔珠庵东壁题诗（句）（仙姑又尝于柔珠庵壁题一绝，字比晋人差，清婉少骨。壁后半毁，惟余「百尺」十三字，其下必「风」字也。后二句无人能续之者。）",
        "author": "何仙姑",
        "content": "百尺水帘飞白虹，笙箫松柏语天[风]。\n（嘉庆《广东通志》三二九《释老传》转引《罗浮山志会编》引明孙蕡《何仙姑记》）（〖1〗何仙姑诸诗，当皆出宋以后人依託。\n）。",
        "dynasty": "唐",
        "collection_info": null
    },
    {
        "title": "铁笔歌（今按：疑为后人所作，录附参考。）",
        "author": "张巡",
        "content": "皇天生我兮男子，君王用我兮熊罴。\n力拔山兮势雄，气贯日兮虹霓。\n月正明兮磨鎗砺剑，星未落兮击鼓掀旗。\n捣贼室兮焚寨，脔贼肉兮充饥。\n食马革兮计尽，杀妻妾兮心悲。\n为厉鬼兮身被铁甲，为明神兮手执金锤。\n亦莫指我为张毅，亦莫指我为张飞。\n我乃唐之张巡，与许远兮同时。\n在东岳兮押案，都统使兮阴司。\n事蓬莱兮殿直，任酆都兮狱推。\n景佑真君兮阳间封爵，忠烈大夫兮天上官资。\n漫濡毫而为翰，俾世人而皆知。\n（《古今图书集成·职方典》三九九《归德府部》）（〖1〗康熙《商邱县志》卷十八收此诗，注：「公降乩所作。\n」）。",
        "dynasty": "唐",
        "collection_info": null
    },
    {
        "title": "刘处静赠金不受（刘处静，字道游，彭城人。其先避地遂昌，因家焉。遇异人，授以吐纳之道。尝召见，赐绯衣，退居仙都山隐真岩，结庐金龙洞侧，门人欲塑其像。一日，有嗜酒道人来成之，处静留饮旬日，以黄金三十铢赠其行，相送金龙洞前。及回，得片纸书云云十六字，裹原金在焉。于是顿悟，遂豫筑玄垆于庐后，自譔其志。咸通十四年六月辛酉日解化。）",
        "author": "嗜酒道人",
        "content": "子与吾金，吾授子真。\n真抱子形，形全于神。\n（雍正《浙江通志》二○一《仙释传·处州府》引《仙都志》）。",
        "dynasty": "唐",
        "collection_info": null
    },
    {
        "title": "诗寄太原学士（题元佑七年九月九日书。为宋人依託）（颍川庄绰跋云：「昔维扬有何仙姑者，世以为谪仙，能与真灵接。一日，钟离过之，使治黄素，乃书此诗。吕公亦跋其后，令俟王学士至而授之。后数日，王古敏仲自贰卿出守会稽，至维扬访姑，即以与之。王秘不以示人。」）",
        "author": "钟离权",
        "content": "风灯泡沫两相悲，未肯遗荣自保持。\n颔下藏珠当猛取，身中有道更求谁？\n才高雅称神仙骨，智照灵如大宝龟。\n一半青山无买处，与君携手话希夷。\n（《云麓漫钞》卷二）。",
        "dynasty": "唐",
        "collection_info": null
    },
    {
        "title": "西灵观（在新喻县西五十里瑞仙山下，晋永和八年许真君建。）",
        "author": "吕岩",
        "content": "八月秋高气渐清，再携琴剑宿西灵。\n蕊珠新换当年殿，函谷重开往日经。\n晋代宰王香馥馥，周朝柱史烛荧荧。\n一声鹤唳人间晓，吟起晴空彻杳冥。\n（隆庆《临江府志》十三）。",
        "dynasty": "唐",
        "collection_info": null
    },
    {
        "title": "朗州戏笔（二首） 一",
        "author": "吕岩",
        "content": "卖墨遨游到朗州，无端太守问因由。\n家居北斗星辰下，剑挂南山月角头。\n朝觐玉皇登宝殿，暮随王母宴琼楼。\n知君相见不相识，回首白云归去休。",
        "dynasty": "唐",
        "collection_info": null
    },
    {
        "title": "朗州戏笔（二首） 二",
        "author": "吕岩",
        "content": "数年不到鼎城游，反掌俄经八十秋。\n刘氏宅为张氏宅，谢家楼作李家楼。\n千金公子皆空手，三岁孩儿尽白头。\n惟有两般依旧在，青山长秀水长流。\n（嘉靖《常德府志》十九）。",
        "dynasty": "唐",
        "collection_info": null
    },
    {
        "title": "白云岩",
        "author": "吕岩",
        "content": "古木丛林号白云，高岩更去谒观音。\n路登青嶂上头上，寺隐白云深处深。\n法鼓震开天地眼，飞轮推出圣凡心。\n时人到此如中悟，何必南岩海上寻。",
        "dynasty": "唐",
        "collection_info": null
    },
    {
        "title": "过水坪",
        "author": "吕岩",
        "content": "山巅云起日初辰，山径霜清绝点尘。\n林下支锅炊饭客，道旁背笼贩盐人。\n白崖岭峻藏风洞，碧涧泉音露石垠。\n跋涉不知残腊尽，动劳宁復计冬春。\n（以上《古今图书集成·职方典》一一六二《郧阳府部》）。",
        "dynasty": "唐",
        "collection_info": null
    },
    {
        "title": "游灵显观",
        "author": "吕岩",
        "content": "素衣丹壑寄生涯，相近衡茅共几家。\n卧听松音临水石，坐看山色老烟霞。\n林中有鹤窥来客，岩畔无人见落花。\n但把琴书消白昼，不须炉裏炼丹砂。\n（同上三三五《潞安府部》）。",
        "dynasty": "唐",
        "collection_info": null
    },
    {
        "title": "吕剑留泉",
        "author": "吕岩",
        "content": "五百年前此地来，碧桃移向石坛栽。\n三春绿柳千条缕，万线清泉一剑开。\n红日照残新殿阁，白云堆破旧楼台。\n昔年踪迹今何在？尚有余霞点翠苔。\n（同上一二八八《靖州部》）。",
        "dynasty": "唐",
        "collection_info": null
    },
    {
        "title": "印山亭即事",
        "author": "吕岩",
        "content": "谁道凭虚不可楼，波心一点注中流。\n鱼游过影知空相，人到惊云动远眸。\n隔断红尘飞不到，迴旋青气望来收。\n江天寂寞难穷目，烟火渔灯乱客愁。\n（同上一四二八《平乐府部》）。",
        "dynasty": "唐",
        "collection_info": null
    },
    {
        "title": "集虚观留题（在岳池县郭南门外。○又作《寓云洞桥夜题石壁》）",
        "author": "吕岩",
        "content": "青蛇炼影月（一作「就自」）徘徊，夜静云间尚未（一作「开向此」）来。\n应是有人新换骨，暂留踪迹到天台。\n（《舆地纪胜》一六五《广安军·仙释》。\n《古今图书集成·职方典》六○二《顺庆府部》。\n又一二七○《辰州府部》）。",
        "dynasty": "唐",
        "collection_info": null
    },
    {
        "title": "题昌元驿",
        "author": "吕岩",
        "content": "东西南北留踪迹，纵意风狂到处觅。\n朝朝暮暮去寻人，及至人寻还不识。\n（《永乐大典》一八二二四「像」字韵引《舆地纪胜》）。",
        "dynasty": "唐",
        "collection_info": null
    },
    {
        "title": "飞云山留题（飞云山王氏道院，去蒲村镇五里，昔有道人过之。留题云云。以逐句第三字合成「吕洞宾来」，主人觉而异之，已失道人所在矣。）",
        "author": "吕岩",
        "content": "携笻来此步飞云，钱满宾阶绿藓匀。\n江上同归共谁去，不堪回首不逢人。\n（《舆地纪胜》一五一《永康军·仙释》）。",
        "dynasty": "唐",
        "collection_info": null
    },
    {
        "title": "题壁二绝 一",
        "author": "吕岩",
        "content": "展旗邀我过天聪，玉女双鸾展笑容。\n卓笔醮干龙鼻水，等闲题破石屏风。",
        "dynasty": "唐",
        "collection_info": null
    },
    {
        "title": "题壁二绝 二",
        "author": "吕岩",
        "content": "昔时曾卧龙湫水，今日止兹续旧游。\n何处酒家堪醉月，兴酣解却白狐裘。\n（《广雁荡山志》二十一《艺文》作回道人）。",
        "dynasty": "唐",
        "collection_info": null
    },
    {
        "title": "桃花溪（以下咏景十首）",
        "author": "吕岩",
        "content": "东风昨夜落奇葩，散作春江万顷霞。\n从此渔郎得消息，泝流直到是仙家。",
        "dynasty": "唐",
        "collection_info": null
    },
    {
        "title": "桃川仙隐",
        "author": "吕岩",
        "content": "说着神仙岂偶然，神仙名不是虚传。",
        "dynasty": "唐",
        "collection_info": null
    },
    {
        "title": "秦人洞",
        "author": "吕岩",
        "content": "洞门深锁白云封，九节丹崖第几重？欲向山中询甲子，秦人尽日不相逢。",
        "dynasty": "唐",
        "collection_info": null
    },
    {
        "title": "缆船洲",
        "author": "吕岩",
        "content": "笑抛渔艇入苍茫，岂意壶中岁月长。\n归到荒洲无觅处，萋萋芳草对斜阳。",
        "dynasty": "唐",
        "collection_info": null
    },
    {
        "title": "空心杉",
        "author": "吕岩",
        "content": "古木槎牙树底空，学仙游子坐空中。\n自从白日飞昇去，几度寒鸦噪晚风。",
        "dynasty": "唐",
        "collection_info": null
    },
    {
        "title": "炼丹台",
        "author": "吕岩",
        "content": "谁筑斯台学炼丹？丹成飞上紫云端。\n空余遗址在人世，满目青山碧草寒。",
        "dynasty": "唐",
        "collection_info": null
    },
    {
        "title": "遇仙桥",
        "author": "吕岩",
        "content": "几回秦女夜吹箫，洞底松风送寂寥。\n不作巫阳云雨梦，却寻仙侣到蓝桥。",
        "dynasty": "唐",
        "collection_info": null
    },
    {
        "title": "仙径亭",
        "author": "吕岩",
        "content": "紫气南来第一关，道人家在白云间。\n山门深锁无人到，流水落花春昼闲。\n。",
        "dynasty": "唐",
        "collection_info": null
    },
    {
        "title": "归鹤峯",
        "author": "吕岩",
        "content": "鹤归华表几千年，鸡犬随丹尽上天。\n开遍碧桃春不老，千岩万壑锁苍烟。",
        "dynasty": "唐",
        "collection_info": null
    },
    {
        "title": "梅溪烟雨",
        "author": "吕岩",
        "content": "摩挲睡眼望山凹，非雾非烟景四郊。\n一幅生绡不收拾，被风展却挂林梢。\n（以上《嘉靖常德府志》十九。\n又《古今图书集成·职方典》一二六二《常德府志》及《山川典》一六二《桃源山部》）。",
        "dynasty": "唐",
        "collection_info": null
    },
    {
        "title": "大圆山（大圆山有光尘子墨迹云云。傍书宋干道壬辰年，相传以为吕仙作矣。）",
        "author": "吕岩",
        "content": "三山相接欲飞腾，高下来为半日登。\n合向中间着夫子，大员道士小员僧。\n（《蜀中名胜记》十八《重庆府·定远县》）。",
        "dynasty": "唐",
        "collection_info": null
    },
    {
        "title": "登平都访仙（二首。题吕纯阳） 一",
        "author": "吕岩",
        "content": "盂兰清晓过平都，天下名山总不如。\n两口单行谁解识，王阴空使马蹄虚。",
        "dynasty": "唐",
        "collection_info": null
    },
    {
        "title": "登平都访仙（二首。题吕纯阳） 二",
        "author": "吕岩",
        "content": "一鸣白鸟出青城，再谒王阴二友人。\n口口惟言三岛乐，抬眸已过洞庭春。\n（同上十九《酆都县》）。",
        "dynasty": "唐",
        "collection_info": null
    },
    {
        "title": "嵩山观（题吕岩）",
        "author": "吕岩",
        "content": "两日行山兴尚稠，尘缘未断且回头。\n一天风雨吹凉阁，四面藤萝伴客留。\n着眼尽难为业障，平生无过是浮沤。\n何须底死言名利，寻得清闲即便休。\n（同上三十《潼川州·遂宁县》）。",
        "dynasty": "唐",
        "collection_info": null
    },
    {
        "title": "题酒家门额（唐末，冯翊城外酒家门额，书云云。于王字末，大书酒也。字体散逸，非世俗书，人谓是吕洞宾题。）",
        "author": "吕岩",
        "content": "飞空却回顾，谢此含春王。\n（《清异录》四）。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 一",
        "author": "吕岩",
        "content": "世有学人无数，愚痴妄意如麻。\n汞铅错认结为沙，运火欲觅黄芽。\n千日虚劳心力，人人尽破其家。\n真铅似玉本无瑕，将凤欲比狂鸦。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 二",
        "author": "吕岩",
        "content": "至道不烦不远，至人只在目前。\n淮王炼石得冲天，汉世已经千年。\n全在低心下人，事该缘分偶然。\n安炉置鼎尽周圆，须得汞去投铅。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 三",
        "author": "吕岩",
        "content": "听说金公两字，何物唤作金孙。\n寻枝寻叶必知根，无智便乃心昏。\n若用凡铅为体，都来少魄无魂。\n水银渐结必难存，秘诀要处谁论。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 四",
        "author": "吕岩",
        "content": "真假两般元字，金公所料重迷。\n凡铅纵与岳山齐，不肯假与金妻。\n听说真铅住处，他家跳在深溪。\n两情恩爱事因媒，义重争向东西。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 五",
        "author": "吕岩",
        "content": "水火运法周岁，四六勿错如初。\n水多火少失功夫，胜地方始安炉。\n直须认鼎与药，却如鸡子无殊。\n内黄外白结凝酥，一颗圆明汞珠。",
        "dynasty": "唐",
        "collection_info": null
    },
    {
        "title": "西江月（六首。以下词）（原八首，前二首已见《全唐诗》，此六首，《全宋词》亦未收。） 六",
        "author": "吕岩",
        "content": "彼此离于生处，火遭水破惊忙。\n分身各自拟深藏，半路再遣萧郎。\n夫为无衣素体，妻因水浸衣黄。\n丙丁甲乙有形相，刚遣令合阴阳。\n（《古今图书集成·神异典》三○二《静功部》）。",
        "dynasty": "唐",
        "collection_info": null
    },
    {
        "title": "西江月",
        "author": "吕岩",
        "content": "落日数声啼鸟，香风满路吹花。\n道人邀我煮新茶，荡涤胸中潇洒。\n世事不堪回音，梦魂犹遶天涯。\n凤停桥畔即吾家，管甚月明今夜。\n（《湖海新闻夷坚续志后集》一）。",
        "dynasty": "唐",
        "collection_info": null
    },
    {
        "title": "沁园春",
        "author": "吕岩",
        "content": "昨日南京，今朝天岳，倐焉忽焉。\n指洞庭为酒，渴时浩饮，君山件枕，醉后高眠。\n谈笑自如，往来无碍，半是风狂半是仙。\n随身在，有一襟风月，两袖云烟。\n人间，放浪多年，又排辨东华第二筵。\n把珊瑚砍倒，栽吾琪树，天河放浅，种我金莲。\n搥碎王京，踢翻蓬岛，稽首虚皇玉案前。\n无难事，信功成八百，行满三千。\n（隆庆《岳州府志》十八）。",
        "dynasty": "唐",
        "collection_info": null
    },
    {
        "title": "沁园春",
        "author": "吕岩",
        "content": "琳馆清标，琼台丽质，何年天上飞来。\n扬州暂倚，后土为深栽。\n独立干坤一树，春风占，万朵齐开。\n天然巧，蕊珠圆簇，玉瓣轻裁。\n见一花九朵，类玲珑玉斝，错落琼杯。\n得满盛香露，洗荡尘埃。\n是真元孕育，有仙风道骨，岂是凡胎。\n问真宰，难留下土，携尔上蓬莱。\n（《扬州琼花集》）（〖1〗此词调幷非《沁园春》，原书误题。\n赵遂之谓当作《满庭芳》。\n）。",
        "dynasty": "唐",
        "collection_info": null
    },
    {
        "title": "失调名",
        "author": "吕岩",
        "content": "别无巧妙，与你方儿一箇。\n子后午前定息坐，夹脊双门昆崙过。\n恁你得气力，思量我。\n（《夷坚丁集》十八）。",
        "dynasty": "唐",
        "collection_info": null
    },
    {
        "title": "（附）罗浮山八仙石题诗（旧志云：「石在药槽之下，流杯池上。相传有八仙饮于此，饮毕题诗云云。镌诸石上，岁久，字犹未甚漫灭。」）",
        "author": "吕岩",
        "content": "溜流青嶂泻溪湾，漱石飞云湍復旋。\n琥珀杯深谁共饮？八仙齐会贺尧年。\n（《古今图书集成·山川典》一八九《罗浮山部》，又见《罗浮山志》十）。",
        "dynasty": "唐",
        "collection_info": null
    },
    {
        "title": "歌（故人朱当敏归时，皋及宾客皆送之。至洞门，客以尺八击玉磬，皋和而歌云云。歌毕，忽然俱去。）",
        "author": "虞皋",
        "content": "朝为雄兮暮为雌，天地终尽兮人生几时。\n（《全五代诗》八七引《榕阴新简》）（〖1〗《全闽诗话》卷八、《十国春秋》卷九九引《榕阴新检》，云虞皋入罗喜洞后作此歌，及出洞已为明洪武十二年，则此诗显出明人附会。\n）。",
        "dynasty": "唐",
        "collection_info": null
    },
    {
        "title": "诗",
        "author": "宁化九龙进士",
        "content": "远远青青迭迭峯，峯前真宰读书翁。\n半岩冷落高宗雨，一洞凄凉吉甫风。\n溪隐豹眠寒雾露，井凋凤宿点梧桐。\n九龙山下英雄气，尽属君王宇宙中。\n（《永乐大典》七八九二「汀」字韵引《临汀志·祠庙》）。",
        "dynasty": "唐",
        "collection_info": null
    },
    {
        "title": "月夜吟（李西美帅成都，士人陈甲馆于便斋。月夜有危髻古衣裳妇人数辇，笑语花圃中，有甚丽者诵诗云云。忽不见。今府第，故蜀宫，岂当时宫女犹有鬼耶？） 一",
        "author": "蜀宫人",
        "content": "旧时衣服尽云霞，不到迎仙不是家。\n今日楼台浑不识，只余古木记宣华。\n（按《蜀梼杌》。\n宣华，故苑名。\n）。",
        "dynasty": "唐",
        "collection_info": null
    },
    {
        "title": "月夜吟（李西美帅成都，士人陈甲馆于便斋。月夜有危髻古衣裳妇人数辇，笑语花圃中，有甚丽者诵诗云云。忽不见。今府第，故蜀宫，岂当时宫女犹有鬼耶？） 二",
        "author": "蜀宫人",
        "content": "小雨廉纤梅子黄，晚云收尽月侵廊。\n树阴把酒不成醉，何处无情枉断肠。\n（《全五代诗》六十引《闻见后录》）（〖1〗见《邵氏闻见后录》卷三十。\n李璆，字西美，绍兴中帅蜀。\n）。",
        "dynasty": "唐",
        "collection_info": null
    },
    {
        "title": "思归",
        "author": "晁衡",
        "content": "慕义名空在，轮忠孝不全。\n报恩无有日，归国定何年？\n（《古今和歌集》（《光明日报》一九七八年八月二十日王仁波文引）（〖1〗《古今和歌集》无此诗。\n张步云《唐代逸诗辑存》据《阿倍仲麻吕研究》一五七页引《国史》录此诗，「报恩」作「报国」。\n）。",
        "dynasty": "唐",
        "collection_info": null
    },
    {
        "title": "酬惠米诗",
        "author": "金地藏",
        "content": "弃却金銮衲布衣，修身浮海到华西。\n原身自是皇太子，慕道相逢柯用之。\n未敢叩门求地语，昨叨送米续晨炊。\n而今飱食黄精饭，腹饱忘思前日饥。\n（以上《嘉靖池州府志》九）（〖1〗周赟《九华山志》卷十考订此诗与李白次韵诗皆为僞作，其说云：「无论太白时未有次韵之习，金地藏未为天子第，此等诗真令人见而欲呕。\n曾学为诗者亦不鄙俚至此，此幷未尝学为诗而托名太白地藏者也。\n」幷据费冠卿《化城寺记》，考金地藏为新罗王子而非世子，卒于贞元十一年，寿九十九，应生于武后神功元年。\n）。",
        "dynasty": "唐",
        "collection_info": null
    },
    {
        "title": "咏史得韩非",
        "author": "庾抱",
        "content": "说难徒有美，孤愤竟无申。\n定是名伤命，非关犯逆鳞。\n（见《十万卷楼丛书》本唐释皎然《诗式》卷三。\n）（按：此诗原有署「庾抱一」。\n同书卷五又收庾抱一《骏马》四句，为《全唐诗》卷三九庾抱《骢马》之后四句，知庾抱一当即庾抱。\n《骢马》全诗出《文苑英华》卷二○九。\n）。",
        "dynasty": "唐",
        "collection_info": null
    },
    {
        "title": "学小庾体",
        "author": "陈子良",
        "content": "拂簟承花落，开帘待燕归。\n（见《四部丛刊》本《后村先生大全集》卷一七七《诗话续集》引唐李康成《玉台后集》）（按：《玉台后集》，天宝间李康成所选，收梁陈至天宝间二百九人诗六百七十首，明中叶后失传。\n刘克庄自郑子敬家得该集，摘其可存者录入《诗话》。\n）。",
        "dynasty": "唐",
        "collection_info": null
    },
    {
        "title": "入阙咏空镜台诗",
        "author": "陈叔达",
        "content": "即今装饰废，雕零衢路间。\n姮娥与明月，相共落关山。\n（见中华书局排印本唐徐坚等纂《初学记》卷二十五。\n）。",
        "dynasty": "唐",
        "collection_info": null
    },
    {
        "title": "别毛明素",
        "author": "法琳",
        "content": "叔夜嗟幽愤，陈思苦责躬。\n在余今失候，枉与古人同。\n草深难见日，松迥易来风。\n因言得意者，谁復免穷通？\n（《大正新修大藏经》第五十册唐释彦悰撰《唐护法沙门法琳别传》卷中。\n）。",
        "dynasty": "唐",
        "collection_info": null
    },
    {
        "title": "勅放迁益部临行赋诗（题拟）",
        "author": "法琳",
        "content": "仆秉屈原操，不探渔父篇。\n问言蓬转者，答言直如絃。\n。",
        "dynasty": "唐",
        "collection_info": null
    },
    {
        "title": "辞诀友人诗（题拟）",
        "author": "法琳",
        "content": "非意延非罪，离友復离亲。\n山川万里隔，方劳七尺身。\n游魂长去楚，分念独留秦。\n自匪相知者，谁怜死别人。",
        "dynasty": "唐",
        "collection_info": null
    },
    {
        "title": "言志",
        "author": "法琳",
        "content": "草命如悬露，轻生类转蓬。\n所嗟明夜月，难与古人同。\n（均见前书卷下）。",
        "dynasty": "唐",
        "collection_info": null
    },
    {
        "title": "青溪野老诗（题从《续古文苑》卷四）",
        "author": "法琳",
        "content": "元淑世位卑，长卿宦情寡。\n二顷且营田，三钱聊饮马。\n悬峰白云上，挂月青山下。\n中心欲有言，未得忘言者。\n（见法琳《辨正论》卷七，《大正藏》本。\n）。",
        "dynasty": "唐",
        "collection_info": null
    },
    {
        "title": "五言早秋侍宴应诏",
        "author": "朱子奢",
        "content": "殿阁炎光尽，池台爽气归。\n荷香风裏歇，树影日中衰。\n蝉声出林散，鸟路入云飞。\n承恩方未极，无田驻落晖。\n（见贵阳陈田影刻本日本尾张国真福寺藏唐卷子本《翰林学士集》）（按：此诗已收入张步云《唐代逸诗辑存》。\n《翰林学士集》收唐贞观间君臣唱和诗六十首，集名为后人臆加。\n据拙考，此集实为《许敬宗集》卷二的残卷。\n）。",
        "dynasty": "唐",
        "collection_info": null
    },
    {
        "title": "宿沃洲山寺",
        "author": "魏征",
        "content": "崆峒山叟到江东，荷杖来寻支遁踪。\n马蹟几经青草没，仙坛依旧白云封。\n一声清磬海边月，十里香风涧底松。\n何代沃洲今夜兴，倚杖来听赤城钟。\n（见《会稽掇英总集》卷四。\n）（按：《全唐诗续补遗》卷二十据《舆地纪胜》卷四，录此诗之后四句，作者作魏证。\n陈耀东《全唐诗拾遗》据同治《嵊县志》卷二四收本诗。\n魏征平生未至越中，友人赵昌平谓此诗格律非唐初所有，因疑非征作。\n因出处较早，姑仍录存。\n又按：《会稽掇英总集》，宋孔延之熙宁五年编。\n《四库全书总目》卷一八六该集提要云：「延之以会稽山水人物，着美前世，而纪录赋咏，多所散佚。\n因博加搜采，旁及碑版石刻，自汉迄宋，凡得铭志歌诗等八百五篇，辑为二十卷。\n」今自该集辑出唐人佚诗达百首之多。\n）。",
        "dynasty": "唐",
        "collection_info": null
    },
    {
        "title": "缺题五古诗 一",
        "author": "魏征",
        "content": "大道夷且长，窘路狭且促。\n修翼无卑栖，远趾不步局。\n舒吾凌霄羽，奋此千里足。\n超迈绝尘驱，倐忽谁能逐？\n贤愚岂常类，禀性在清浊。\n富贵有人籍，贫贱无天录。\n通塞苟由己，志士不相卜。\n陈平敖里社，韩信钓河曲。\n终居天下宰，食此万钟禄。\n德音流千载，功名重山岳。",
        "dynasty": "唐",
        "collection_info": null
    },
    {
        "title": "缺题五古诗 二",
        "author": "魏征",
        "content": "灵芝生河洲，动摇因洪波。\n兰荣一何晚，严霜瘁其柯。\n哀哉二芳草，不植泰山阿。\n文质道所贵，遭时用有嘉。\n绛灌临衡宰，谓谊崇浮华。\n贤才抑不用，远投荆南沙。\n抱玉乘龙骥，不逢乐与和。\n安得孔仲尼，为世陈四科。\n（见上海大众书局《古今碑帖集成》。\n）（按：诗帖为大楷，云出静木斋藏。\n末署：「贞观三年。\n」原连作一首，详诗意及押韵，当为二诗。\n此帖前代未见着录，静木斋亦不详为谁，是否魏征所作，甚为可疑。\n今姑录出，以俟考详。\n）。",
        "dynasty": "唐",
        "collection_info": null
    },
    {
        "title": "元正赋附歌",
        "author": "王绩",
        "content": "献岁风光早，芳春节会多。\n径潘三月内，恣意饱相（五卷本作「经」）过。\n（伯二八一九卷，又五卷本《王无功文集》卷一。\n）。",
        "dynasty": "唐",
        "collection_info": null
    },
    {
        "title": "灵龟（幷序）",
        "author": "王绩",
        "content": "彼灵龟兮，潜伏平坻。\n文列八卦，色合四时。\n出游芳莲，入负神蓍。\n吐故吸新，何虑何思？\n赫赫王会，峨峨天府，谋猷所资，吉凶所聚。\n尔有前鉴，尔既余（李抄本作「余」）将，尔有嘉识，尔既余（李抄本作「余」）辅。\n爰施长网，载沈密罗，于沼于沚，于江于沱。\n既剔既剥，是钻是灼，姑取供用，焉知其佗。\n呜呼灵龟，孰谓尔哲？本缘末丧，命为才绝。\n山木自寇，膏火自灭，敢陈明辞，以告来裔。\n（按：序文十六字，原与正文连写。\n今据文意析出。\n）。",
        "dynasty": "唐",
        "collection_info": null
    },
    {
        "title": "郊园",
        "author": "王绩",
        "content": "汾川胜地，姑射名辰。\n月照山客，风吹俗人。\n琴声送冷，酒气迎春。\n闭门常乐，何须四隣。\n。",
        "dynasty": "唐",
        "collection_info": null
    },
    {
        "title": "被征谢病",
        "author": "王绩",
        "content": "汉朝征隐士，唐年访逸人。\n还言北山曲，更坐东河滨。\n枌榆三晋地，烟火四家隣。\n白豕祠乡社，青羊祭宅神。\n拓畦侵院角，蹙水上渠漘。\n卧病刘公干，躬耕郑子真。\n横裁桑节杖，竖翦竹皮巾。\n鹤警琴亭夜，莺啼酒瓮春。\n颜回惟乐道，原宪岂伤贫？\n藉草邀新友，班荆接故人。\n市门逢卖药，山圃值肩薪。\n相将共无事，何处犯嚣尘！（按：《韵语阳秋》卷十一录「巾」、「春」、「贫」三韵，题作《被召谢病》。\n《全唐诗》卷三七收入，注出《西清诗话》，系沿《增修诗话总龟后集》卷四五之误。\n）。",
        "dynasty": "唐",
        "collection_info": null
    },
    {
        "title": "春日山庄言志",
        "author": "王绩",
        "content": "平子试归田，风光溢眼前。\n野楼全跨迥，山阁半临烟。\n入屋敧生树，当阶逆涌泉。\n翦茅通磵底，移柳向河边。\n崩砂犹有处，卧石不知年。\n入谷开斜道，横溪渡小船。\n郑玄唯解义，王烈镇寻仙。\n去去人间远，谁知心自然。",
        "dynasty": "唐",
        "collection_info": null
    },
    {
        "title": "独坐",
        "author": "王绩",
        "content": "託身千载下，聊思（《韵语阳秋》作「游」）万物初。\n欲令无作有，翻觉实成虚。\n周文方定策，秦帝即焚书。\n寄语无为者，知君悟有余。\n（按：《韵语阳秋》卷十一、《文献通考》卷二三一、《经籍考》引《周氏涉笔》收前四句，《全唐诗》卷三七收入。\n）。",
        "dynasty": "唐",
        "collection_info": null
    },
    {
        "title": "咏怀",
        "author": "王绩",
        "content": "桑榆汾水北，烟火浊河东。\n未必寻归路，居然息转蓬。\n故乡行处（《全唐诗》作「云」）是，虚室坐间同。\n日落西山暮，方知天下空。\n（按：《韵诗阳秋》卷十一、《全唐诗》卷三七收后四句。\n）。",
        "dynasty": "唐",
        "collection_info": null
    },
    {
        "title": "山夜",
        "author": "王绩",
        "content": "仲尼初返鲁，藏史欲辞周。\n脱落四方事，栖遑万里游。\n影来徒自责，心尽更何求？\n礼乐存三代，烟霞主一丘。\n长歌明月在，独坐白云浮。\n物情劳倚伏，生涯任去留。\n百年一如此，世事方悠悠。",
        "dynasty": "唐",
        "collection_info": null
    },
    {
        "title": "游山赠仲长先生子光",
        "author": "王绩",
        "content": "试出南河曲，还起北山期。\n连峰无蹔断，绝岭互相疑。\n结[藤]（滕）标往路，刻树记来时。\n沙场聊憩路，石壁旋题诗。\n叶秋红稍下，苔寒绿更滋。\n幽寻多乐处，勿怪往还迟。",
        "dynasty": "唐",
        "collection_info": null
    },
    {
        "title": "春晚园林",
        "author": "王绩",
        "content": "不道嫌朝隐，无情受陆沉。\n忽逢今旦乐，还遂少时心。\n捲书藏箧笥，移榻就园林。\n老妻能劝酒，少子解弹琴。\n落花随处下，春鸟自须吟。\n兀然成一醉，谁知怀抱深？\n（按：《客野丛书》卷十九录「老妻能劝酒，少子解弹琴」二句。\n）。",
        "dynasty": "唐",
        "collection_info": null
    },
    {
        "title": "赠薛学士方士",
        "author": "王绩",
        "content": "昔岁寻周孔，今春访老庄。\n途经丹水岸，路出白云乡。\n窈窕开皇道，深沉指太方。\n物情争逐鹿，人事各亡羊。\n月明看桂树，日下觅扶桑。\n寄语悠悠者，谁知此路长。\n。",
        "dynasty": "唐",
        "collection_info": null
    },
    {
        "title": "春庄走笔",
        "author": "王绩",
        "content": "野客元图静，田家本恶諠。\n枕山通箘阁，临磵创茅轩。\n约略栽新柳，随宜作小园。\n草依三径合，花接四隣繁。\n野妇调中馈，山朋促上樽。\n晓羹犹未糁，春酒不须温。\n卖药开东铺，租田向北村。\n梦中逢栎社，醉裏觅桃源。\n猪肝时入馔，犊鼻即裁裈。\n自觉勋名薄，方知道义尊。\n所嗟同志少，无处可忘言。",
        "dynasty": "唐",
        "collection_info": null
    },
    {
        "title": "泛船河上",
        "author": "王绩",
        "content": "初晴何以慰？薄暮理轻舟。\n白云销向尽，黄河曲復流。\n随风依北岸，逐浪向南洲。\n波澜浩淼淼，怀抱直悠悠。\n自觉生如寄，方知世若浮。\n蓬莱何处在？坐使百年秋。",
        "dynasty": "唐",
        "collection_info": null
    },
    {
        "title": "过程处士饮率尔成咏",
        "author": "王绩",
        "content": "莫道山中泉石好，莫畏人间行路难。\n蜀郡鑪家何必闹，宜城酒店旧来宽。\n杯至定知悬怪晚，饮尽祇应速唱看。\n但使百年相续醉，何愁万里客衣单。",
        "dynasty": "唐",
        "collection_info": null
    },
    {
        "title": "解六合丞还",
        "author": "王绩",
        "content": "我家沧海白云边，还将别业对林泉，不同功名喧一世，直取烟霞送百年。\n彭泽有田唯种黍，步兵从宦岂论钱？\n但愿朝朝长得醉（李抄本此句作「但使百年相续醉」），何辞夜夜瓮间眠。",
        "dynasty": "唐",
        "collection_info": null
    },
    {
        "title": "山中独坐",
        "author": "王绩",
        "content": "试逐游山去，聊观避俗情。\n引流还当井，凭树即为楹。\n酒中添药气，琴裏作松声。\n石鑪煎玉髓，土釜出金精。\n水碧连年服，云丹计日成。\n还看市朝路，无处不营营。\n。",
        "dynasty": "唐",
        "collection_info": null
    },
    {
        "title": "题画幛背",
        "author": "王绩",
        "content": "云霞图幛子，山水画屏风。\n不应须对许，坐惯青溪中。",
        "dynasty": "唐",
        "collection_info": null
    },
    {
        "title": "春园兴后",
        "author": "王绩",
        "content": "比日寻常醉，经年独未醒。\n迴瞻后园柳，忽值数行青。\n定是春来意，低头更好听。\n歌莺辽乱动，莲叶绕池生。\n散腰追阮籍，招手唤刘伶。\n隔架窥前[空，未余几]（据李抄本补）小瓶。\n风光须用却，留此待谁倾。",
        "dynasty": "唐",
        "collection_info": null
    },
    {
        "title": "山园",
        "author": "王绩",
        "content": "幽人养性灵，长啸坐山扃。\n二月兰心紫，三春柳色青。\n捲帘看水石，开牖望园亭。\n琴曲唯留古，书名半是经。\n风烟长入咏，几杖悉为铭。\n切直平生尽，何为劳是形？\n（按：《文献通考·经籍考》引《周氏涉笔》录「琴曲唯留古，书多半是经」二句，《全唐诗》卷三七收入。\n）。",
        "dynasty": "唐",
        "collection_info": null
    },
    {
        "title": "春日还庄",
        "author": "王绩",
        "content": "居人姓仲长，端坐悦年光。\n地形疑谷口，川势似河阳。\n傍山移草石，横渠种稻粱。\n滋兰依旧畹，接菓着新行。\n自持茅作屋，无用杏为梁。\n蓬埋张仲径，藜破管宁床。\n浴蚕温织室，分蜂暖蜜房。\n竹密连阶暗，花飞满宅香。\n坐棠思邵伯，看柳忆嵇康。\n自得终焉趣，无论怀故乡。",
        "dynasty": "唐",
        "collection_info": null
    },
    {
        "title": "寻苗道士山居",
        "author": "王绩",
        "content": "抱琴欲隐去，杖策访幽潜。\n青溪无限曲，丹障几重帘。\n水声全绕砌，树影半横檐。\n甑尘炊暂拂，鑪香尽更添。\n短茅新缚荐，细藋始编檐。\n写咒桃为板，题经竹作籤。\n紫文千岁蝠，丹书五月蟾。\n三山今近远，飞路幸相兼。",
        "dynasty": "唐",
        "collection_info": null
    },
    {
        "title": "端坐咏思",
        "author": "王绩",
        "content": "张衡赋《四愁》，梁鸿歌《五噫》。\n慷慨□□□，憔悴将焉如？\n纷吾独无闷，高卧喜閒居。\n世途何足数，人事本来虚。\n三王无定策，五帝有残书。\n咄嗟建城市，倏忽观丘墟。\n明治若不足，昏暴常有余。\n寄言忘怀者，归来任卷舒。\n（按：《野客丛书》卷二十录「咄嗟建城市」一句。\n）。",
        "dynasty": "唐",
        "collection_info": null
    },
    {
        "title": "山中采药",
        "author": "王绩",
        "content": "采药北岩阴，乘兴独幽寻。\n涧尾泉恆细，山腰溪转深。\n石横疑路断，云暗觉峰沉。\n薄暮归来去，松丘横夜琴。",
        "dynasty": "唐",
        "collection_info": null
    },
    {
        "title": "晚秋夜坐",
        "author": "王绩",
        "content": "园亭物候奇，舒啸乐无为。\n芰荷高出岸，杨柳下敧池。\n蝉噪黏远举，鱼惊钩暂移。",
        "dynasty": "唐",
        "collection_info": null
    },
    {
        "title": "在边三首 一",
        "author": "王绩",
        "content": "客行秋未归，萧索意多违。\n雁门霜雪苦，龙城冠盖稀。\n穹庐还作室，短褐更为衣。\n自怜书信断，空瞻鸿雁飞。",
        "dynasty": "唐",
        "collection_info": null
    },
    {
        "title": "在边三首 二",
        "author": "王绩",
        "content": "羁旅滞胡中，思归道路穷。\n犹擎苏武节，尚抱李陵弓。\n漠北平无树，关南迥有风。\n长安知远近，徒想灞池东。\n。",
        "dynasty": "唐",
        "collection_info": null
    },
    {
        "title": "在边三首 三",
        "author": "王绩",
        "content": "昔岁衔王命，今秋独未旋。\n节毛风落尽，衣袖雪霑鲜。\n瀚海平连地，狼山峻入天。\n何当携侍子，相逐拜甘泉。",
        "dynasty": "唐",
        "collection_info": null
    },
    {
        "title": "冬夜载酒于乡馆寻崔使君善为",
        "author": "王绩",
        "content": "思君夜渐阑，载酒一相看。\n野馆含烟冷，山衣犯雪寒。\n停车聊捧袂，倒屣共临盘。\n今夕山阴赏，谁知逢道安。",
        "dynasty": "唐",
        "collection_info": null
    },
    {
        "title": "读《真隐传》见披裘公及汉滨老父因题四韵",
        "author": "王绩",
        "content": "被褐延陵径，耕田汉水阴。\n由来驩击壤，何处视遗金？\n季子停骖谢，张温下道寻。",
        "dynasty": "唐",
        "collection_info": null
    },
    {
        "title": "性不好治产兴后言怀",
        "author": "王绩",
        "content": "自有人间分，何须郭外田？\n和光游聚落，独兴入山泉。\n河曲编萧坐，灵台结絮眠。\n还应多藏客，辛苦没残年。",
        "dynasty": "唐",
        "collection_info": null
    },
    {
        "title": "山家夏日九首 一",
        "author": "王绩",
        "content": "寂寞坐山家，萧条翫物华。\n树奇（李抄本作「倚」）全拥石，蒲长半侵砂。\n池光连壁动，日影对窗斜。\n石榴兼布叶，金䔲唯作花。\n落藤斜引蔓，伏笋暗抽芽。\n高卧长无客，方知人事赊。",
        "dynasty": "唐",
        "collection_info": null
    },
    {
        "title": "山家夏日九首 二",
        "author": "王绩",
        "content": "隐士长松壑，先生孤竹丘。\n溪深常抱冻，磵冷镇含秋。\n九春宁解褐，五月自披裘。\n谁信汤年旱，山燋金石流？。",
        "dynasty": "唐",
        "collection_info": null
    },
    {
        "title": "山家夏日九首 三",
        "author": "王绩",
        "content": "山中旧可安，无处不盘桓。\n岭涩攀藤易，岩崎策杖难。\n药供无限食，石起自然坛。\n树密檐偏冷，泉深阶镇寒。\n松根聊入酿，竹实试调丹。\n孔淳书数帙，朝朝还自看。",
        "dynasty": "唐",
        "collection_info": null
    },
    {
        "title": "山家夏日九首 四",
        "author": "王绩",
        "content": "岩居何啻好，野性本规閒。\n青松生户侧，奔泉涌砌间。\n老父循浑沌，稚子服斒斓。\n自得为巢许，无劳买却山。",
        "dynasty": "唐",
        "collection_info": null
    },
    {
        "title": "山家夏日九首 五",
        "author": "王绩",
        "content": "追凉剩不归，高卧隐松闱。\n野竹栏阶种，岩花入户飞。\n磵幽人路断，山旷鸟啼稀。\n不特嫌周粟，时时须采薇。",
        "dynasty": "唐",
        "collection_info": null
    },
    {
        "title": "山家夏日九首 六",
        "author": "王绩",
        "content": "山人（李抄本作「中」）有敝庐，竹树近扶疎。\n傍岩开竈井，横磵引庭除。\n障子游仙画，屏风章草书。\n谁言非面俗，更欲赋《閒居》。",
        "dynasty": "唐",
        "collection_info": null
    },
    {
        "title": "山家夏日九首 七",
        "author": "王绩",
        "content": "幽居枕广川，长望郁芊芊。\n北岩采樵路，东坡种药田。\n磵泉通院井，山气杂厨烟。\n向夕林庭旷，萧条鸣一弦。",
        "dynasty": "唐",
        "collection_info": null
    },
    {
        "title": "山家夏日九首 八",
        "author": "王绩",
        "content": "山居自可安，乐道不为难。\n甲乙题书卷，梧桐数药丸。\n树阴连户静，泉影度窗寒。\n抱琴聊倚石，高眠风自弹。",
        "dynasty": "唐",
        "collection_info": null
    },
    {
        "title": "山家夏日九首 九",
        "author": "王绩",
        "content": "避暑长岩东，萧条趣不穷。\n密藤成斗帐，疎树即檐栊。\n槿花碍前浦，荷香栏上风。\n寄言覆苔客，无事菓园中。\n。",
        "dynasty": "唐",
        "collection_info": null
    },
    {
        "title": "洛水南看汉王马射",
        "author": "王绩",
        "content": "君王马态骄。\n蹀躞过河桥。\n雨息铜街静，尘飞金埒遥。\n铁丝缠箭脚，玉片抱弓腰。\n日□矜百中，唯看杨柳条。\n（以上三十九首均见北京图书馆藏清陈氏晚晴轩抄本五卷本《王无功文集》卷二。\n）。",
        "dynasty": "唐",
        "collection_info": null
    },
    {
        "title": "驾过观猎",
        "author": "王绩",
        "content": "天廵总禁营，诘旦拥戈城。\n旗常纷出没，彀骑郁纵横。\n围尘千里暗，猎火四山明。\n兽竭郊原迥，禽殚灌莽平。\n割鲜同饮至，振旅以休兵。\n动作威容备，周旋军令成。\n金铙清御道，玉鼓节神行。\n别有磻溪叟，无日战逢迎。",
        "dynasty": "唐",
        "collection_info": null
    },
    {
        "title": "山中独坐自赠",
        "author": "王绩",
        "content": "幽人似不平，独坐北山楹。\n携妻梁处士，别妇许先生。\n摈俗劳长叹，寻山倦远行。\n空山斜照落，古树寒烟生。\n解组陶元亮，辞家向子平。\n是非何处在？潭泊苦纵横。",
        "dynasty": "唐",
        "collection_info": null
    },
    {
        "title": "自答",
        "author": "王绩",
        "content": "公子澹无为，非关怀□移。\n老莱犹[有]（据李抄本补）妇，王霸岂无儿。\n人世何劳隔，生涯故可知。\n溪流无限水，树长自然枝。\n竹林横□□，梧桐倚惠施。\n杨朱那早计，烦此泣途歧。",
        "dynasty": "唐",
        "collection_info": null
    },
    {
        "title": "过郑处士山庄二首 一",
        "author": "王绩",
        "content": "凿溪南浦曲，栽援北岩阿。\n野膳调藜荏，山依缉薜萝。\n钓潭因旧迹，樵路起新歌。\n欲知幽赏处，青青松桂多。\n。",
        "dynasty": "唐",
        "collection_info": null
    },
    {
        "title": "过郑处士山庄二首 二",
        "author": "王绩",
        "content": "僻处开三径，幽居无四隣。\n横文彪子褥，碎点鹿胎巾。\n断篱栖夜雉，荒砌起朝麕。\n薄暮东溪上，犹言在渭滨。",
        "dynasty": "唐",
        "collection_info": null
    },
    {
        "title": "病后醮宅",
        "author": "王绩",
        "content": "公干苦沉绵，居山畏不延。\n白驴迎蒯子，青牛下葛仙。\n度符南竈曲，写咒北阶前。\n龙行初禁火，鸟步即凌烟。\n净席三天坐，香鑪五帝筵。\n埋沙禳疫气，镇石御凶年。\n鬼用泥为壁，神将纸作钱。\n山精愁镜厌，野魅怯灯然。\n今日扬雄宅，应堪草《太玄》。",
        "dynasty": "唐",
        "collection_info": null
    },
    {
        "title": "过乡学",
        "author": "王绩",
        "content": "杖蔾寻学舍，抠衣向讲堂。\n杏坛花正落，槐市叶新长。\n聚徒疑鲁国，游人即郑乡。\n先生坐不议，弟子入成行。\n邴元（韩理洲云应作「邴原」）供洒埽，刘俊脱衣裳。\n组带填中塾，青衿溢下庠。\n佩猳情已变，术蚁艺应光。\n寄语安眠者，无为粪二墻。",
        "dynasty": "唐",
        "collection_info": null
    },
    {
        "title": "春庄酒后",
        "author": "王绩",
        "content": "郊扉乘晓闢，山醖及年开。\n柏叶投新酿，松花泼旧醅。\n野妻临瓮倚，村竖捧瓶来。\n竹瘤还作杓，树瘿即成杯。\n北潭因醉往，南亩带星迴。",
        "dynasty": "唐",
        "collection_info": null
    },
    {
        "title": "题酒店楼壁绝句八首 一",
        "author": "王绩",
        "content": "欲识幽人伴，非是俗情量。\n有业开屠肆，无名坐饼行。\n。",
        "dynasty": "唐",
        "collection_info": null
    },
    {
        "title": "题酒店楼壁绝句八首 二",
        "author": "王绩",
        "content": "或问游人道，那能独步忧？饮时含救药，醉罢不能愁。",
        "dynasty": "唐",
        "collection_info": null
    },
    {
        "title": "题酒店楼壁绝句八首 三",
        "author": "王绩",
        "content": "仲任书卷尽，平君（韩理洲疑为「君平」之倒文，即严君平）不（韩校改为「卜」）数充。\n相逢何以慰？\n细酌对春风。\n（按：《全唐诗》卷三七收入其一、其二、其三、其六、其七等五首，题作《过酒家五首》。\n）。",
        "dynasty": "唐",
        "collection_info": null
    },
    {
        "title": "山中避暑",
        "author": "王绩",
        "content": "幽人自可怜，避暑更萧然。\n片云堪度雨，小树即生烟。\n岩雪频经夏，溪冰定几年？\n横阶看卧石，隔牖听飞泉。\n地使炎凉变，人疑岁序迁。\n讵知来遁俗，更似得逃年。",
        "dynasty": "唐",
        "collection_info": null
    },
    {
        "title": "围碁",
        "author": "王绩",
        "content": "饱食端居暇，披襟[弈]（奕）思专。\n雕盘蜃胫饰，帖局象牙缘。\n裂地四维举，分麾两阵前。\n攒眉思上策，屈指计中权。\n劲卒衡（韩校疑为「衝」）围度，奇军略地旋。\n鱼鳞张九拒，鹤翅拥三边。\n逐征何待应，争锋岂厌先。\n双关防易断，隻眼畏难全。\n将骄多受辱，敌耻屡摧坚。\n骤覩成为败，频看绝更连。\n许知愁越復，恤弱贵邢迁。\n诽俗韦弘嗣，邀名葛稚川。\n分阴虽可重，小道讵宜捐？\n相公摧屐日，樵客烂柯年。\n唐尧犹不弃，孔父尚称贤。\n博术存书录，壶经着礼篇。\n寄言陆士衡，无嗤王仲宣。\n（按：《韵语阳秋》卷十七、《全唐诗》卷三七收「全」、「边」二韵，题作《围棋长篇》。\n）。",
        "dynasty": "唐",
        "collection_info": null
    },
    {
        "title": "咏隐",
        "author": "王绩",
        "content": "独有幽栖趣，能令俗网赊。\n耕夫田作业，巢叟树为家。\n晚令柔残黍，春园扫落花。\n恝然乘兴往，何必御云车？。",
        "dynasty": "唐",
        "collection_info": null
    },
    {
        "title": "春夜过翟处士正师饮酒醉后自问答二首 一",
        "author": "王绩",
        "content": "樽酒泛流霞，相将临岁华。\n酣歌吹树叶，醉舞拂灯花。\n对饮情何已，思归月渐斜。",
        "dynasty": "唐",
        "collection_info": null
    },
    {
        "title": "春夜过翟处士正师饮酒醉后自问答二首 二",
        "author": "王绩",
        "content": "春来物候妍，夜饮但留连。\n晚鎗交鬓侧，残樽倚膝前。\n纵横抱琴舞，狼籍枕书眠。\n解酲须及曙，路远莫言旋。",
        "dynasty": "唐",
        "collection_info": null
    },
    {
        "title": "被举应征别乡中故人",
        "author": "王绩",
        "content": "皇明照区域，帝思属风云。\n烧山出隐士，治道送征君。\n自惟[蓬]（逢）艾影，叨名兰桂芬。\n使君留白璧，天子降玄纁。\n山鷄终失望，野鹿暂辞羣。\n川气含丹日，乡烟间白云。\n停骖无以赠，握管遂成文。\n（按：祝尚书《〈全唐诗〉小补》云宋潘自牧《记纂渊海》卷六九引「自惟蓬艾影，叨名兰桂芳」二句。\n）。",
        "dynasty": "唐",
        "collection_info": null
    },
    {
        "title": "同蔡学士君知咏云",
        "author": "王绩",
        "content": "固阳阴正密，侍族□方和。\n巫山臣作赋，汾水帝为歌。\n绘色还成锦，轻飞更作罗。",
        "dynasty": "唐",
        "collection_info": null
    },
    {
        "title": "赠山居黄道士",
        "author": "王绩",
        "content": "洁身何必是，避俗岂能全？\n动息都无隔，浮沉最可怜。\n嵇山《高士传》，庄叟《让王篇》。\n逃名遂得志，□□若为传？。",
        "dynasty": "唐",
        "collection_info": null
    },
    {
        "title": "新园旦坐",
        "author": "王绩",
        "content": "林宅资余构，园亭今创营。\n［接梨过半箸］（据李抄本补），从此近全生。\n凿沼三泉漏，为山九仞成。\n草香罗户穴，茅茹结檐楹。\n松栽一当伴，柳种五为名。\n独对三春酌，无人来共倾。",
        "dynasty": "唐",
        "collection_info": null
    },
    {
        "title": "阅家书",
        "author": "王绩",
        "content": "张氏前钞本，班家旧赐余。\n尚应千许帙，何啻五盈车。\n缝悉龟文印，题皆龙爪书。\n牙籤过半在，玉轴已全疎。\n蘖繫防黏蠹，芸香辟纸鱼。\n下帷堪发愤，闭户足为储。\n为向扬雄说，无劳羡石渠。",
        "dynasty": "唐",
        "collection_info": null
    },
    {
        "title": "九月九日",
        "author": "王绩",
        "content": "九日重阳节，三秋季月残。\n菊花催晚［气］（据《古今岁时杂咏》补），萸房避早寒。\n霜浓鹰击远，雾重雁飞难。\n谁忆龙山外，萧条边兴阑？\n（按：《古今岁时杂咏》卷三十三以此诗为崔善为作，《全唐诗》卷八八二据以收入。\n今移正重收。\n）。",
        "dynasty": "唐",
        "collection_info": null
    },
    {
        "title": "登陇坂二首 一",
        "author": "王绩",
        "content": "客行登陇坂，长望一思归。\n地险关山密，天平鸿雁稀。\n转蓬无定去，惊叶但知飞。\n目极征途远，劳情歌《式微》。",
        "dynasty": "唐",
        "collection_info": null
    },
    {
        "title": "登陇坂二首 二",
        "author": "王绩",
        "content": "陇坂三秦望，游人万里悲。\n何关呜咽水，自是断肠时。\n风高黄叶散，日下白云滋。\n怅望东飞翼，忧来不自持。\n。",
        "dynasty": "唐",
        "collection_info": null
    },
    {
        "title": "游山寺",
        "author": "王绩",
        "content": "赤城仙观启，青山梵宇裁。\n中天疏宝座，半景出香台。\n雁翼金桥转，鱼鳞石道迴。\n经文连树刻，仙影对岩开。\n别有迷方者，终惭无碍才。\n抠衣祇杖锡，敛袂谒浮杯。\n暂识𡺸阇岭，联询劫烬灰。\n持花龙女至，献菓象王来。\n讲坐真乘阐，谈筵外法催。\n方希除八难，从此涤三灾。",
        "dynasty": "唐",
        "collection_info": null
    },
    {
        "title": "观石壁诸龛礼拜成咏",
        "author": "王绩",
        "content": "万里疏烟壁，千龛对日宫。\n瞻颜犹不暇，合掌更难穷。\n岭路横携断，山心暗凿通。\n真如何处泊？坐费计人功。",
        "dynasty": "唐",
        "collection_info": null
    },
    {
        "title": "久客斋府病归言志",
        "author": "王绩",
        "content": "君王[邸茅]（据李抄本补）宽，[修]（行）竹正檀栾。\n构山临下杜，穿渠入上兰。\n天人多晏喜，宾宷盛鹓鸾。\n玉舄镇花簟，金环□果盘。\n斗鷄新市望，走马章台看。\n别有恩光重，恆嗟报答难。\n沉绵赴漳浦，羁旅别长安。\n玄渚芦花白，黄山梨叶丹。\n故人傥相念，应知归路寒。",
        "dynasty": "唐",
        "collection_info": null
    },
    {
        "title": "秋园夜坐",
        "author": "王绩",
        "content": "秋来木叶黄，半夜坐林塘。\n浅溜含新冻，轻云护早霜。\n落萤飞未起，惊鸟乱无行。\n寂寞知何事？东篱菊稍芳。\n（以上二十八首均见北京图馆藏清陈氏晚晴轩钞本五卷本《王无功文集》卷三。\n此本承郑永晓同志抄示。\n另参校之李抄本，即东武李氏研录山房钞本，转引自韩理洲同志校点本《王无功文集》）（五卷本会校）。\n）（按：《王无功文集》五卷本所录王绩诗题，有几首与《全唐诗》所录者有较大不同，录如次：《夜还东溪中口号》，《全唐诗》作《夜还东溪》；《题黄颊山壁》，《全唐诗》作《黄颊山》；《山中别李处士播》，《全唐诗》缺「播」字；《秋夜喜遇姚处士义》，《全唐诗》作《秋夜喜遇王处士》；《过山观寻苏道士不见题壁四首》，《全唐诗》作《游仙四首》；《卢新平宅赋古题得策杖寻隐士》，《全唐诗》仅作《策杖寻隐士》；《裴仆射宅咏妓》，《全唐诗》作《咏妓》。\n）。",
        "dynasty": "唐",
        "collection_info": null
    },
    {
        "title": "句",
        "author": "王绩",
        "content": "侧望卿相门，难入坚如石。\n（同前卷七四。\n转录自祝尚书《〈全唐诗〉小补》。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "陆搢",
        "content": "羣公酺饮，列坐水湄。\n花飘翠盖，叶覆丹帷。\n俱倾圣酒，争摛雅诗。\n下国贱隶，含毫无辞。\n（《翰林学士集》）（按：此诗署「越王文学陆搢」。\n越王即李泰，后徙魏王。\n张步云《唐代逸诗辑存》收入本诗。\n）。",
        "dynasty": "唐",
        "collection_info": null
    },
    {
        "title": "五言春日侍宴望海应诏",
        "author": "刘洎",
        "content": "巨壑观无际，灵异藴难详。\n寻真游汉武，架石驻秦皇。\n方丈神仙敻，蓬莱道路长。\n俱由肆情慾，非为恤封壃（同「疆」）。\n何如应顺动，鸣銮事省方。\n徘徊临委输，迢遰极扶桑。\n滔滔四渎府，浩浩百川王。\n浮天还纳汉，浴日乍翻光。\n夷洲暧淑景，有岛丽时芳。\n幸属沧波谧，欣逢宝化昌。\n（《翰林学士集》）（按：此诗原署「侍中清苑县开国男臣刘泊上」，「泊」为「洎」之误。\n张步云《唐代逸诗辑存》收本诗。\n）。",
        "dynasty": "唐",
        "collection_info": null
    },
    {
        "title": "五言春日侍宴望海应诏",
        "author": "岑文本",
        "content": "五材□水流，千流会谷王。\n委输绵厚载，朝宗极大荒。\n浮天纳星汉，浴日吐扶桑。\n奔涛疑迭岛，惊浪似浮航。\n云撤青丘见，雾卷碧流长。\n金台焕霞景，银阙藻春光。\n九夷骄巨壑，五辂出辽阳。\n朝神泛弘舸，鞭石济飞梁。\n曜戈威海□，振楫落星芒。\n幸厕[歌]旅□，极望恧成章。\n（《翰林学士集》）（按：此诗原署「中书令江陵县开国子弘文馆学士臣岑文本上」。\n张步云《唐代逸诗辑存》收此诗。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "郑元璹",
        "content": "离酺将促，远就池台。\n酒随欢至，花逐风来。\n鹤归波动，鱼跃萍开。\n人生所盛，何过乐哉。\n（《翰林学士集》）（按：此诗原署「沛公郑元璹」。\n张步云《唐代逸诗辑存》收此诗。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "沈叔安",
        "content": "天地开泰，日月贞明。\n政教弘阐，至治隆平。\n三阳应节，百卉舒荣。\n憓流方外，酺饮上京。\n（《翰林学士集》）（按：此诗原署「武康公沈叔安」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "五言春日侍宴次望海应诏",
        "author": "高士廉",
        "content": "玉律应青阳，鸾驾幸春方。\n篲云陈罕罼，亘野列旗常。\n雕弓连月彩，雄剑聚星光。\n观兵辽碣上，停骖渤澥傍。\n浮天既淼淼，浴日復沧沧。\n水映红桃色，风飘丹𪱳（疑为「桂」字）香。\n蜃结疑楼峙，涛惊似盖张。\n三韩沐醇化，四郡竚唯良。\n深仁苞动植，神武詟遐荒。\n愿草登封礼，簪绂奉周行。\n（《翰林学士集》）（按：此诗原署「开府仪同三司申国公臣高士廉上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "五言奉日侍宴望海应诏",
        "author": "郑仁轨",
        "content": "御龙称曩载，仙驾纪前皇。\n直谓穷游览，非为务省方。\n大君弘覆焘，禁暴抚遐荒。\n观兵临碣石，极目眺扶桑。\n周区廓灵府，接汉委归塘。\n淼淼经纶阔，悠悠控注长。\n标空□绝岛，跨日起飞梁。\n银阙浮朝气，金台映晚光。\n荡秽符神略，安流表会昌。\n徒欣奉奇观，倾蠡讵可量？\n（《翰林学士集》）（按：此诗原署「左宗卫率府长史弘文馆直学士臣郑仁轨上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "杂言诗",
        "author": "谢偃",
        "content": "嘉辰令月欢无极，万岁千秋乐未央。\n（见《日本古典文学大系》七三册收日人藤原公任一○一八年左右纂《和汉朗咏集》卷下《祝》。\n）（按：题据川口久雄校注引架藏私注本。\n）。",
        "dynasty": "唐",
        "collection_info": null
    },
    {
        "title": "祀五方用舒和歌",
        "author": "褚亮",
        "content": "笙歌籥舞属年韶，鹭鼓凫钟展时豫。\n调露初迎绮春节。\n承云遽践苍霄驭。\n（见《唐诗纪事》卷四）（按：《祀五方上帝五郊乐》，《旧唐书》卷三十《音乐志》三云「贞观中魏征等作」。\n《全唐诗》卷三一均收魏征名下，实误。\n《纪事》以此首为亮作，必有所据，故录出之。\n）。",
        "dynasty": "唐",
        "collection_info": null
    },
    {
        "title": "宗庙九德之歌辞",
        "author": "褚亮",
        "content": "皇祖诞庆，于昭于天。\n积德斯远，茂绪攸（一作「攸绪」）先。\n继天应历（一作「维文应历」），神武弘宣。\n肇迹妫水，成功版（一作「坂」）泉。\n道光覆载，声穆干元（一作「吉先」），式备牺象，用洁牲牷。\n礼终九献，乐展四悬。\n神贶景福，遐哉永年。\n（见中华书局排印本《初学记》卷十三）（按：《全唐诗》卷八八二《补遗》已收此诗，有缺文，故重录出。\n注「一作」者，为《全唐诗》所收本异文。\n）。",
        "dynasty": "唐",
        "collection_info": null
    },
    {
        "title": "祭太社乐章八首（存目○见《旧唐书》卷三十《音乐志》三）（按：《旧唐书》谓此组诗「贞观中褚亮等作」。然孰为亮作，则已无从考详。诗已收《全唐诗》卷十二，不重录。）",
        "author": "褚亮",
        "content": "空。",
        "dynasty": "唐",
        "collection_info": null
    },
    {
        "title": "享太庙乐章十三首（存目○见同书卷三十一《音乐志》四）（按：《旧唐书》谓此组诗「贞观中魏征、褚亮等作」。《全唐诗》卷三十一均收魏征名下，未允。然孰为亮作，亦无从甄别，姑存目以备考。）",
        "author": "褚亮",
        "content": "空。",
        "dynasty": "唐",
        "collection_info": null
    },
    {
        "title": "五言早秋[仪鸾殿]侍宴应诏",
        "author": "杨师道",
        "content": "秋气洒云景，高絃韵早风。\n雕梁尚飞鷰，洛浦未惊鸿。\n水泛芙蕖影，桥临芳桂丛。\n称觞奉高兴，长愿比华嵩。\n（见清末贵阳陈田影刊日本尾张国真福寺藏唐卷子本《翰林学士集》）（按：此诗原署：「中书令驸马都尉安德郡开国公臣杨师道上」。\n）。",
        "dynasty": "唐",
        "collection_info": null
    },
    {
        "title": "五言奉和行经破薛举战地应诏",
        "author": "杨师道",
        "content": "凤纪初膺箓，龙颜昔在田。\n鸣祠凭陇嶂，召雨窃泾川。\n受律威丹浦，扬兵震阪泉。\n止戈基此地，握契硉斯年。\n六辔乘秋景，三驱被广壥。\n凝笳入晓啭，析羽杂风悬。\n塞云衔落日，关城带断烟。\n回舆登故垒，驻跸想荒阡。\n岁月方悠敻，神功逾赫然。\n微臣愿奉职，导礼翠华前。\n（同前）（按：此诗原署「太常卿驸马都尉安德郡开国公臣杨师道上」。\n张步云《唐代逸诗辑存》收录本诗。\n）。",
        "dynasty": "唐",
        "collection_info": null
    },
    {
        "title": "笙歌（二首） 一",
        "author": "李百药",
        "content": "新声虽自知，旧宠会应移。\n无令枣下吹，便作一枯枝。",
        "dynasty": "唐",
        "collection_info": null
    },
    {
        "title": "笙歌（二首） 二",
        "author": "李百药",
        "content": "为相雍门叹，当思执烛游。\n不惜妾身难再得，方期君寿度千秋。\n（见中华书局影印本《文苑英华》卷七一李百药《笙赋》）。",
        "dynasty": "唐",
        "collection_info": null
    },
    {
        "title": "赐李百药",
        "author": "太宗皇帝李世民",
        "content": "项弃范增善，纣妬比干才。\n嗟此二贤没，余喜得卿来。\n（《册府元龟》卷九七《帝王部·礼贤》。\n此首承陶敏先生录示。\n）。",
        "dynasty": "唐",
        "collection_info": null
    },
    {
        "title": "五言悼姜确（题拟）",
        "author": "太宗皇帝李世民",
        "content": "凿门初奉卫，伏节始临戎。\n振鳞方跃浪，骋翼正凌风。\n未展六骑术，先亏一篑功。\n防身不足智，狥命有余忠。\n悲骖嘶向路，哀笳咽远空。\n凄凉大树下，流悼满深衷。\n（《册府元龟》卷一四一《帝王部·念良臣》）（按：《全唐诗》卷一录前八句题作《伤辽东战亡》。\n）。",
        "dynasty": "唐",
        "collection_info": null
    },
    {
        "title": "魏征葬日登凌烟阁赋七言诗（题拟）",
        "author": "太宗皇帝李世民",
        "content": "劲篠逢霜摧美质，台星失位夭良臣。\n唯当掩泣云台上，空对余形无復人。\n（唐王方庆纂《魏郑公谏录》卷五）（〖1〗《魏郑公谏录》云：「公葬日，勑京官文武九品以上及计吏幷送至开远门外。\n太宗幸苑西楼望哭尽哀，令晋王宣勑祭之。\n太宗因望远作诗曰〖诗略〗。\n御撰碑文及挽歌词，仍亲为书。\n太宗思之不已，遂登凌烟阁观其画，又赋七言诗送灵座焉。\n其辞曰〖诗略〗。\n」今按：所引二诗，前一首已收《全唐诗》卷一，所据当为《初学记》卷十四。\n后一首失收。\n）。",
        "dynasty": "唐",
        "collection_info": null
    },
    {
        "title": "五言塞外同赋山夜临秋以临为韵",
        "author": "太宗皇帝李世民",
        "content": "边城炎气沉，塞外凉风侵。\n三韩驻旌节，九野蹔登临。\n水净霞中色，山高{雨/口}（下半字原卷缺。\n似为「云」字）裏心。\n浪帷舒百丈，松盖偃千寻。\n毁桥犹带石，目阙尚横金。\n烟生遥岸隐，月落半峯阴。\n连洲（《初学记》卷三「洲」作「山」）惊鸟乱，隔岫断猿吟。\n早花初密菊，晚叶未疎林。\n凭轼望寰宇，流眺极高深。\n河山非所恃，于焉鑑古今。\n（见贵阳陈田影刊日本尾张国真福寺旧藏唐卷子本《翰林学士集》）（按：《全唐诗》卷一据《初学记》卷三收入本诗，仅存「烟生遥岸隐」以下四句，为类书删节之文，今为补出全诗。\n）。",
        "dynasty": "唐",
        "collection_info": null
    },
    {
        "title": "五言延庆殿集同赋花间鸟",
        "author": "太宗皇帝李世民",
        "content": "露园芳蘂散，风树□鸎新。\n啼笑非忧乐，娇庄復对人。\n色映枝中锦，歌飞叶裏尘。\n所嗟非久质，共视歇余春。\n（同前）。",
        "dynasty": "唐",
        "collection_info": null
    },
    {
        "title": "五言咏棋（二首） 一",
        "author": "太宗皇帝李世民",
        "content": "手谈标昔美，坐隐逸前良。\n参差分两势，玄素引双行。\n舍生非假命，带死不关伤。\n方知仙岭侧，烂斧几寒芳。",
        "dynasty": "唐",
        "collection_info": null
    },
    {
        "title": "五言咏棋（二首） 二",
        "author": "太宗皇帝李世民",
        "content": "治兵期制胜，裂地不要勋。\n半死围中断，全生节外分。\n鴈行非假翼，阵气本无云。\n翫此孙吴意，怡神静俗氛。\n（同前）（按：以上三首，张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "赞姚秦三藏罗什法师诗",
        "author": "太宗皇帝李世民",
        "content": "秦朝朗现圣人星，远表吾师德至灵。\n十万流沙来振锡，三千弟子共翻经。\n文含金玉知无朽，舌似兰荪尚有馨。\n堪叹逍遥薗裏事，空余明月草青青。\n（清陆耀遹《金石续编》卷二十）（按：《金石续编》谓此诗石刻为正书，在陕西鄠县。\n诗后有题记云：「维那僧定瑞、副寺僧祖瞻、祖肹、监寺僧祖□、祖）（曦，正大乙酉岁仲冬望日，主持传法沙门义金重录立石。\n长安樊世亨刊。\n」正大为金哀宗年号。\n既云重录，当有所自，惜未见更早记载。\n民国二十二年刊《鄠县县志》卷七云：「其石刊旧存草堂寺，今佚。\n」）。",
        "dynasty": "唐",
        "collection_info": null
    },
    {
        "title": "焚经台",
        "author": "太宗皇帝李世民",
        "content": "门径萧萧长绿苔，一回登此一徘徊。\n青牛谩说函关去，白马亲从印土来。\n确实是非凭烈焰，要分真僞筑高台。\n春风也解嫌狼籍，吹尽当年道教灰。\n（见《四部丛刊初编》影宋本释法云《翻译名义集》卷七「续补译师」条注。\n日本《续藏经》本宋释子昇、如佑辑《禅门诸祖师偈颂》卷下之下称此诗为「唐太宗《题白马寺》」。\n）（按：《全唐诗》卷七八六以此诗归无名氏，云「其声调不类，要是后人妄託。\n」然此诗征引甚早。\n《翻译名义集》亦非僞妄之书。\n同卷录义净三藏诗，亦初唐时人。\n恐馆臣之意不在声类，而在此诗有玷太宗之盛德耳。\n义净诗亦误录。\n岑仲勉先生《读全唐诗札记》已斥其妄。\n初唐七律传世甚少。\n故重录之。\n）。",
        "dynasty": "唐",
        "collection_info": null
    },
    {
        "title": "缺题讚",
        "author": "太宗皇帝李世民",
        "content": "功成积劫印纹端，不是南山得恐难。\n眼覩数重金色润，手擎一片玉光寒。\n炼时百火精神透，藏处千年莹彩完。\n定果熏修真秘密，信心莫作等闲看。\n（见《大正新修大藏经》第五十二册元释详迈撰《辨僞录》卷五，云出元如意长老《圣旨特建释迦舍利灵通感通之塔碑文》。\n《佛祖统纪》卷四五作宋太宗《佛牙讚》。\n）。",
        "dynasty": "唐",
        "collection_info": null
    },
    {
        "title": "舞剑歌",
        "author": "李靖",
        "content": "陟崇冈兮望四围，□□闪□兮断虹飞，嗟嗟三军唱凯归。\n（见《钦定盘山志》卷一、《日下旧闻考》卷一一六。\n）（按：顾炎武《金石文字记》卷五《盘山题名》云：「蓟州西北三十里盘山上有『李靖舞剑台，李从简曾游』十大字，刻于石。\n」復引《册府元龟》谓从简为文宗开成初人。\n又按：《全芳备祖前集》卷十一收李靖「泽兰多众芳，妍姿不相匹」为李德裕诗，已收入《全唐诗》卷四七五。\n此因二人皆封卫国公而致误。\n）。",
        "dynasty": "唐",
        "collection_info": null
    },
    {
        "title": "宿云门东客院",
        "author": "萧翼",
        "content": "路入山西又向（《兰亭考》作「路更」）西，雨和春雪旋成泥。\n风吹迭巘云头散，月照平湖雁影低。\n拄杖负书寻远寺，倩童牵鹿渡深溪。\n今朝独宿岩东院，唯听猿吟与鸟啼。\n（见《会稽掇英总集》卷六、桑世昌《兰亭考》卷十。\n）（〖1〗《兰亭考》附高似孙跋云：「右萧翼诗辞不多见，此二诗在云门作，所谓『拄杖负书』者，正访兰亭时也。\n似孙题。\n」所云二诗，另一为《留题云门》，已收《全唐诗续补遗》卷一。\n〖2〗同书桑世昌跋：「世昌近于东墅阅高续古校书法名画，方见此诗及跋。\n使御史不有此行，乌得是清绝语。\n故具载之。\n」〖3〗《六艺之一录》卷一六○《褉帖类林目录》着录萧翼《题云门寺诗二首》。\n）。",
        "dynasty": "唐",
        "collection_info": null
    },
    {
        "title": "赴召",
        "author": "辨才",
        "content": "云霄只（疑当作「咫」）尺别松关，禅室空留碧嶂间。\n纵使朝廷卿相贵，争如心与白云閒。\n（见《古今禅藻集》卷七）。",
        "dynasty": "唐",
        "collection_info": null
    },
    {
        "title": "咏泥",
        "author": "李君武",
        "content": "椒涂香气溢，芝封玺文生。\n色逐梨阳紫，名随蜀道清。\n一丸封汉塞，数斗浊秦泾。\n不分（一作「晓」）高楼妾，特况别离情。\n（见《十万卷楼丛书》本皎然《诗式》卷三。\n参《四友斋丛说》卷二十四。\n）（按：《诗式》收此诗置隋人间。\n今考《新唐书》卷七二《宰相世系表》二赵郡李氏东祖房有「君武，蔚州司马」。\n其从伯孝端，为隋获嘉丞。\n其子思贞，文明元年自婺州刺史改越州刺史，见《会稽掇英总集》卷十八。\n因知君武以作唐初人为是。\n逯钦立编《先秦汉魏晋南北朝诗》未收此诗。\n）。",
        "dynasty": "唐",
        "collection_info": null
    },
    {
        "title": "戏贾元逊",
        "author": "王威德",
        "content": "千具羖䍽皮，唯裁一量靺。\n（见《历代笑话集》所收开元十二年敦煌写本侯白《启颜录》）。",
        "dynasty": "唐",
        "collection_info": null
    },
    {
        "title": "戏王威德",
        "author": "贾元逊",
        "content": "千丈黄杨木，空为一个梳。\n（同前）（〖1〗《启颜录》云：「国初，贾元逊、王威德俱有辩捷，旧不相识，先各知名，无因相见。\n元逊髭鬚甚多，威德鼻极长大。\n尝有一人置酒唤客，兼唤此二人。\n此二人在座，各问知姓名，然始相识。\n座上诸客及主人即请此二人言戏。\n威德即先云〖略〗。\n诸人问云：『余皮既多，拟作何用？\n』威德曰：『拟作元逊颊。\n』元逊即应声云〖略〗。\n诸人又问云：『余木拟作何用？\n』元逊答云：『拟作威德枇子。\n』四座莫不大笑。\n」按：前人多以侯白为隋人，然王利器先生将六本《启颜录》彙为一帙，其中载白在唐时事甚众。\n此条所云「国初」，当指唐初。\n另《新唐书》卷七五《宰相世系表》五有殿中丞贾元逊，为中唐人，与此处所云者无涉。\n）。",
        "dynasty": "唐",
        "collection_info": null
    },
    {
        "title": "诗",
        "author": "杜正伦",
        "content": "惟怜一派温泉水，不逐人心冷暖移。\n（《记纂渊海》卷一○○）。",
        "dynasty": "唐",
        "collection_info": null
    },
    {
        "title": "诗",
        "author": "薛开府",
        "content": "昨望巫山峡，流泪满征衣。\n今赴长安道，含笑逐春归。\n（《陕两金石志》卷六五《唐故魏州昌乐县令孙君〖义普〗墓志铭》引）（按：孙义普卒于高宗上元二年，年九十三。\n墓志谓其临终前恒咏薛开府此诗，知薛应为高宗前人。\n一说即隋道衡。\n）。",
        "dynasty": "唐",
        "collection_info": null
    },
    {
        "title": "五言奉和咏棋应诏 一",
        "author": "刘子翼",
        "content": "一枰位纔设，两敌智俱申。\n势危翻効古，行[险]乍为新。\n称征非御寇，言劫讵侵人。\n欲知情虑审，鸿雁不留神。",
        "dynasty": "唐",
        "collection_info": null
    },
    {
        "title": "五言奉和咏棋应诏 二",
        "author": "刘子翼",
        "content": "鋭心争决胜，运功□图全。\n眼均须执后，气等欲乘先。\n引行遥下雁，徇地远侵边。\n借问逢仙日，[何]如偶圣年？\n（《翰林学士集》）（按：此诗原署「承议郎守着作郎弘文馆学士刘子翼上」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "张文琮",
        "content": "和风习习，落景沉沉。\n俯映绿水，仰睎翠林。\n友朋好合，如□瑟琴。\n勉矣君子，俱奉尧心。\n（《翰林学士集》）（按：此诗原署「酆王友张文琮」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "张后胤",
        "content": "公侯盛集，酺醼梁园。\n鸎多谷响，树密花繁。\n波流东逝，落照西奔。\n人生行乐，此外何论。\n（《翰林学士集》）（按：此诗原署「燕王友张后胤」。\n张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "五言[仪鸾殿]早秋侍宴应诏",
        "author": "长孙无忌",
        "content": "金飙扇徂暑，玉露下层台。\n接绶芳筵合，临池紫殿开。\n日斜林影去，风度荷香来。\n既承百吴味酒，愿上万年杯。\n（《翰林学士集》）（按：此诗原署：「司空赵国公臣长孙无忌上。\n」）。",
        "dynasty": "唐",
        "collection_info": null
    },
    {
        "title": "五言春日侍宴望海应诏",
        "author": "长孙无忌",
        "content": "灵夔振穷髮，淑景丽青阳。\n千乘隐雷转，万骑俨腾骧。\n目极三山崄，流睇百川长。\n仙湖遥蔼蔼，蜃气远苍苍。\n下物深逾广，引浊清讵伤。\n带雾含天碧，浮霞映日光。\n楼台自接影，云岛间相望。\n春波飞碣石，晓浪拂扶桑。\n喧声骋游□，旅浴恣翾翔。\n羣鸥心久狎，如何□稻粱？\n（同前）。",
        "dynasty": "唐",
        "collection_info": null
    },
    {
        "title": "五言奉和行经破薛举战地应诏",
        "author": "长孙无忌",
        "content": "天步昔未平，陇上驻神兵。\n戈迴曦御转，弓满桂轮明。\n屏尘安地轴，卷雾静干扃。\n往振雷霆气，今垂雨露情。\n高垣起新邑，长杨布故营。\n山川澄素景，林薄动秋声。\n风野征翼駃，霜渚寒流清。\n朝烟澹云䍐，夕吹绕霓旌。\n鸣銮出雁塞，迭鼓入龙城。\n方陪东觐礼，奉璧侍云亭。\n（同前）。",
        "dynasty": "唐",
        "collection_info": null
    },
    {
        "title": "五言侍宴延庆殿同赋别题得寒桂丛应诏",
        "author": "长孙无忌",
        "content": "根连八树裏，枝拂九华端。\n风急小山外，叶下大江干。\n霜中花转馥，露上色逾丹。\n自负凌{夊/羊}性，岩幽待岁寒。\n（同前）（按：以上三首皆署「司徒赵国公臣长孙无忌上」。\n以上四首，张步云《唐代逸诗辑存》收入。\n）。",
        "dynasty": "唐",
        "collection_info": null
    },
    {
        "title": "晚景游泛怀友诗",
        "author": "萧钧",
        "content": "龙门（丁误作「开」）依御沟，凤辖转芳洲。\n云峰初辨（《御览》作「辩」）夏，麦气早迎秋。\n山翠余烟积，川平晚照收。\n浪随文鹢转，渡（《御览》作「波」）逐彩鸳浮。\n风花轻未落（《御览》作「洛」），岩泉咽不流。\n一辞金谷苑，空想（丁注：「一作思」）竹林游。\n（见《初学记》卷十八，以《太平御览》卷四一○、丁福保辑《全梁诗》卷十参校。\n）（按：《初学记》收此诗，题为「梁萧钧」，《御览》则仅云「萧钧」，不注朝代。\n丁福保辑入《全梁诗》，然作者小传则采《南齐书》卷四五齐太祖十一子钧传，另注云：「按《唐书》亦有萧钧，萧瑀从子也，仕至太子率更令。\n」又于诗题下注：「此诗类唐人作，当为唐萧钧也。\n《初学记》作梁。\n」其说是。\n南齐之萧钧，于海陵初立未久即遇害，未入梁，不得称梁人。\n此其一。\n齐梁之际，南北分割，南人除了出使或奔降，无缘入洛。\n此诗明言龙门御沟，非南朝人所作甚明。\n南齐萧钧自十余岁领江州刺史，至二十二岁遇害，皆在江南，仕历甚明，无入洛事。\n此其二。\n唐之萧钧，其曾祖萧詧为后梁宣帝，祖岿为后梁明帝，父珣入隋復封梁国公，恐徐坚等即因此而误署其为梁人。\n此其三。\n唐史称钧「博学有才望」，屡为舍人、学士，其集三十卷，开元《古今书录》收入。\n其身份、经历均与诗合，徐坚亦得以采撷。\n此其四。\n综以上诸证，故收入。\n今人逯钦立编《先秦汉魏晋南北朝诗》不收此篇，甚是。\n）。",
        "dynasty": "唐",
        "collection_info": null
    },
    {
        "title": "嘲道士李荣（题拟）",
        "author": "静泰",
        "content": "李荣乌黮，何异蛣蜣。\n先师米贼，汝亦不良。\n（见《大正新修大藏经》第五十二册释道宣撰《集古今佛道论衡》卷丁）（按：此诗为显庆五年八月二人辩论时作。\n文长不录。\n）。",
        "dynasty": "唐",
        "collection_info": null
    },
    {
        "title": "嘲道士（题拟） 一",
        "author": "义褒",
        "content": "般若非愚智，破愚叹为智。\n道士若亡愚，我智药亦遗。",
        "dynasty": "唐",
        "collection_info": null
    },
    {
        "title": "嘲道士（题拟） 二",
        "author": "义褒",
        "content": "一弹弹黄雀，已射两鵄鹗。\n弹弹黄雀足，射射鵄鹗腰。",
        "dynasty": "唐",
        "collection_info": null
    },
    {
        "title": "嘲道士（题拟） 三",
        "author": "义褒",
        "content": "两人助一人，三愚成一智。\n昔闻今始见，斯言无有从（一作「有从记」）于时。\n（同前）。",
        "dynasty": "唐",
        "collection_info": null
    },
    {
        "title": "嘲义褒（题拟）",
        "author": "李荣",
        "content": "僧头似弹丸，解义亦团栾。\n（同前）。",
        "dynasty": "唐",
        "collection_info": null
    },
    {
        "title": "嘲洛邑僧静泰（题拟）",
        "author": "李荣",
        "content": "静泰语，莫慞惶。\n我未发，汝剩扬。\n（同前）。",
        "dynasty": "唐",
        "collection_info": null
    },
    {
        "title": "嘲道士李荣（题拟）",
        "author": "灵辩",
        "content": "老子两卷本未研寻，庄生七篇何曾披读？头戴死谷皮，欲似钝啄木。",
        "dynasty": "唐",
        "collection_info": null
    },
    {
        "title": "荣未及对又嘲",
        "author": "灵辩",
        "content": "闻君来蜀道，蜀道信为难。\n何不乘凫游帝里，翻被枷项入长安。\n（勑追荣入京日着枷）。",
        "dynasty": "唐",
        "collection_info": null
    },
    {
        "title": "又嘲",
        "author": "灵辩",
        "content": "槁木犹应重，死灰方未然。\n既逢田甲尿，仍遭酷吏悬。",
        "dynasty": "唐",
        "collection_info": null
    },
    {
        "title": "又嘲",
        "author": "灵辩",
        "content": "柱枷异支策（一作「荣」），擎枷非椐（一作「据」）梧。\n闭口临枷柄，真似滥吹竽。",
        "dynasty": "唐",
        "collection_info": null
    },
    {
        "title": "又嘲",
        "author": "灵辩",
        "content": "区区蜀地老，窃号道门英。",
        "dynasty": "唐",
        "collection_info": null
    },
    {
        "title": "又嘲",
        "author": "灵辩",
        "content": "众僧本来斋洁，故当飡饭进蔬。\n道士唯当醮祭，应须酌醴焚鱼。\n。",
        "dynasty": "唐",
        "collection_info": null
    },
    {
        "title": "又嘲",
        "author": "灵辩",
        "content": "道士当谛听，沙门赠子言：鸿鹤（疑应作鹄）已高逝，燕雀徒自喧。\n（均见《集古今佛道论衡》卷丁）（按：以上七首均龙朔三年与李荣辩论时作。\n）。",
        "dynasty": "唐",
        "collection_info": null
    },
    {
        "title": "五言辽东侍宴山夜临秋同赋临韵应诏",
        "author": "上官仪",
        "content": "奉驾凌稽阜，同御掩□岑。\n肆赏乖濡足，穷览{忄口}（疑为「惕」字）干心。\n一德光神武，万象镜冲襟。\n御□辽山夕，凝麾溟海浔。\n帷殿（《初》作「殿帐」）清炎气，辇道含秋阴。\n凄风移汉筑，流水入虞琴。\n云飞送断鴈，月上净疎林。\n滴沥露枝响，空蒙烟壑深。\n抚躬谢仁智，泉石忝登临。\n信美陪仙跸，长歌[慰]（尉）陆沉。\n（见影日本藏唐卷子本《翰林学士集》，以《初学记》卷三引诗参校。\n）（按：《全唐诗》卷四十据《初学记》、《唐诗纪事》收入本诗，仅存「殿帐清炎气」以下八句。\n卷子本诗题下署：「秘书郎弘文馆直学士臣上官仪上。\n」）。",
        "dynasty": "唐",
        "collection_info": null
    },
    {
        "title": "五言奉和咏棋应诏 一",
        "author": "上官仪",
        "content": "宝局光仙岫，瑶棋掩帝台。\n图云双阵起，鴈写两行开。\n固节修常道，侵边慎祸胎。\n□□□储妙，空挹季长才。",
        "dynasty": "唐",
        "collection_info": null
    },
    {
        "title": "五言奉和咏棋应诏 二",
        "author": "上官仪",
        "content": "定位资裨将，制变伫中权。\n重关□宿并，六出带花圆。\n引寇疎疑绝，窥彊怯未前。\n金枰自韫粹，玉帐岂能传。\n（同前）（按：此二诗题下署：「起居郎弘文馆直学士臣□□□上。\n」姓名处适残缺。\n《文学遗产》一九八三年第二期刊张步云同志《唐代逸诗辑存》收作缺名诗。\n今考定应为上官仪作。\n《旧唐书》卷八十《上官仪传》云：「举进士。\n太宗闻其名，召授弘文馆直学士，累迁秘书郎。\n时太宗雅好属文，每遣仪视草，又多令继和，凡有宴集，仪尝预焉。\n俄又预撰《晋书》成，转起居郎，加级赐帛。\n」前诗署仪官为「秘书郎弘文馆直学士」，此作「起居郎弘文馆直学士」，正与本传相合。\n《晋书》撰成于贞观二十年，太宗幸辽东则为前一年事，时序亦合。\n二诗可确定为仪作。\n）。",
        "dynasty": "唐",
        "collection_info": null
    },
    {
        "title": "五言春日侍宴望海应诏",
        "author": "上官仪",
        "content": "青丘横日域，碧海贯干纲。\n奇怪储神府，朝宗擅谷王。\n灵官耀三岳，仙槎泛□□。\n蜃楼朝气上，鷄树早花芳。\n别岛春潮駃，连汀宿雾长。\n惊湍荡云色，沓浪倒霞光。\n宸行肃辽隧，降望临归塘。\n夹林朱鹭澈，分空翠凤翔。\n凭深体妫后，徒御叶周王。\n游圣霑玄泽，讵假濯沧浪。\n（同前）。",
        "dynasty": "唐",
        "collection_info": null
    },
    {
        "title": "五言奉和行经破薛举战地应诏",
        "author": "上官仪",
        "content": "策星暎霄极，飞鸿浃地区。\n鲔水腾周驾，涿鹿惊轩弧。\n荣河开秘篆，柳谷荐灵符。\n天游御长策，侮食被来苏。\n秋原怀八阵，武校烛三駈。\n投石堙旧垒，削树委荒途。\n□野惊[宵]（霄）燐，颓墉噪晚乌。\n毒泾晦凉雨，塞井蔽荒芜。\n冲情朗金镜，睿藻邃玄珠。\n□恩奉御什，抚己滥齐竽。\n（同前）。",
        "dynasty": "唐",
        "collection_info": null
    },
    {
        "title": "五言侍宴延庆殿同赋别离得凌霜雁应诏",
        "author": "上官仪",
        "content": "凉沙起关塞，候雁下江干。\n流声度迥月，浮影入长澜。\n繫书天路远，避缴晓风寒。\n□□□□曲，先惊霜翮残。\n（同前）（按：以上三诗皆署「秘书郎弘文馆直学士臣上官仪上」。\n张步云《唐代逸诗辑存》收以上三诗。\n）。",
        "dynasty": "唐",
        "collection_info": null
    },
    {
        "title": "假作屏风诗",
        "author": "上官仪",
        "content": "绿叶霜中夏，红花雪裏春。\n去马不移迹（《诗格》作「足」），来车岂动轮（《诗格》作「尘」）。\n（此首为直言志）。",
        "dynasty": "唐",
        "collection_info": null
    },
    {
        "title": "假作赠别诗",
        "author": "上官仪",
        "content": "离情絃上急（《诗格》作「怨」），别曲雁边嘶。\n低云百种（一作「千过」）郁，垂露几（一作「千」）行啼。\n（此诗为比附志）。",
        "dynasty": "唐",
        "collection_info": null
    },
    {
        "title": "假作幽兰诗",
        "author": "上官仪",
        "content": "日月虽不照，馨香（一作「多」）要自丰。\n有怨生幽地，无由（《诗格》作「情」）逐远风。\n（此首为寄怀志）。",
        "dynasty": "唐",
        "collection_info": null
    },
    {
        "title": "假作赋得鲁司寇诗",
        "author": "上官仪",
        "content": "隐见通荣辱，行藏备卷舒。\n避席谈曾子，趋庭诲伯鱼。\n（此首为起赋志）。",
        "dynasty": "唐",
        "collection_info": null
    },
    {
        "title": "假作田家诗",
        "author": "上官仪",
        "content": "有意嫌千石，无心羡九卿。\n且悦丘园好（《诗格》作「死」），何论冠盖生（《诗格》作「未甘冠盖荣」）。\n（此首为贬毁志）。",
        "dynasty": "唐",
        "collection_info": null
    },
    {
        "title": "假作美人诗",
        "author": "上官仪",
        "content": "宋腊何须说，虞姬未足谈。\n颊态花翻愧，眉成月倒悬（《诗格》作「妆罢花更丑，眉成月对愁」。\n此首为讚誉志。\n以上六首皆见《文镜秘府论》地卷《六志》引上官仪《笔札华梁》。\n《吟窗杂录》卷一引託名魏文帝《诗格》每首各引二句。\n）（按：《文镜秘府论》原注「《笔札》略同」，《笔札》即指《笔札华梁》。\n王梦鸥《唐初诗学着述考》考证僞题魏文帝《诗格》，实即《笔札华梁》之删节本，又谓「其『假作某诗』云云，其诗疑即上官仪诗」。\n王利器《文镜秘府论校注》云：「盖无适例，故尔假作也。\n」今据以收归上官仪名下。\n）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "于志宁",
        "content": "泾抽冠筝，源开绶花。\n水随湾曲，树逐风斜。\n始攀幽桂，更折疎麻。\n再欢难遇，聊赏山家。\n（《翰林学士集》）（按：此诗原署「兵部侍郎于志宁」。\n张步云《唐代逸诗辑存》收录本诗。\n）。",
        "dynasty": "唐",
        "collection_info": null
    },
    {
        "title": "题西天舍眼塔（在西天）",
        "author": "玄奘",
        "content": "帝释倾心崇二塔，为怜舍眼满千生。\n不因行苦过人表，岂得光流法界明。",
        "dynasty": "唐",
        "collection_info": null
    },
    {
        "title": "题尼莲河七言",
        "author": "玄奘",
        "content": "尼莲河水正东流，曾浴金人体得柔。\n自此更谁登彼岸，西看佛树几千秋。\n（按：《大唐西域记》卷八《伽耶城与伽耶山》云：「戒贤伽蓝西南行四五十里，渡尼连禅河。\n」）。",
        "dynasty": "唐",
        "collection_info": null
    },
    {
        "title": "题半偈舍身山（在西天）",
        "author": "玄奘",
        "content": "忽闻八字超诗境，不借丹躯舍此山。\n偈句篇留方石上，乐音时奏半空间。\n（按：《大唐西域记》卷三有《大石门及王子舍身饲虎处》条。\n）。",
        "dynasty": "唐",
        "collection_info": null
    },
    {
        "title": "题童子寺五言（在太原□□北京）",
        "author": "玄奘",
        "content": "西登童子寺，东望晋阳城。\n金川千点渌，汾水一条清。",
        "dynasty": "唐",
        "collection_info": null
    },
    {
        "title": "题中岳山七言（在京南）",
        "author": "玄奘",
        "content": "孤峰绝顶万余嶒，策杖攀萝渐渐登。\n行到目边天上寺，白云相伴两三僧。\n（以上五首均见斯三七三卷）（按：《题西天舍眼塔》前署「大唐三藏」，应即指玄奘。\n其前抄李存勖诗五首。\n）。",
        "dynasty": "唐",
        "collection_info": null
    },
    {
        "title": "言离广府还望桂林去留怆然自述赠怀云尔",
        "author": "玄逵",
        "content": "标心之梵宇，运想入仙洲。\n婴痼乖同好，沉情阻若抽。\n叶落乍难聚，情离不可收。\n何日乘杯至，详观演法流。\n（录自《大正新修大藏经》第五十一册唐释义净撰《大唐西域求法高僧传》卷下）（按：《全唐诗》卷八○八收此诗于义净名下，实误。\n详诗意及义净所敍前后文意，此诗应为玄逵作，义净不过钞录入）（传而已。\n义净另有伤玄逵二诗，亦见同书，《全唐诗》已收入。\n《古今禅藻集》卷一收三诗皆归玄逵，亦误。\n又日本《天理图书馆善本丛书》影印古写本《大唐西域求法高僧传》，「玄逵」皆写作「玄达」。\n未详孰是，谨录出备考。\n）。",
        "dynasty": "唐",
        "collection_info": null
    },
    {
        "title": "因致酒欢会述志为诗",
        "author": "明解",
        "content": "一乘本非有，三空何所归？\n幸得金门诏，行背玉毫晖。\n未能齐物我，犹怀识是非。\n赖尔同心契，知余志不违。\n幕齐云叶捲，酒度榴花飞。\n寄语绳床执，辞君匡坐威。\n（见《卍续藏经》本唐释怀信撰《释门自镜录》卷中。\n《续高僧传》卷三五录首二句）。",
        "dynasty": "唐",
        "collection_info": null
    },
    {
        "title": "赋城上乌勒归飞二字（题拟）",
        "author": "张敬之",
        "content": "灵台自可依，爰止竟何归？祇由城上冷，故向日轮飞。\n（见《襄阳冢墓遗文》收《唐将仕郎张君墓志铭》引）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 一",
        "author": "许敬宗",
        "content": "天钧初播，流形硉分。\n应图作极，执契为君。\n经邦测景，命秩颁云。\n功弘海谧，□洽风熏。\n（其一）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 二",
        "author": "许敬宗",
        "content": "彝典潜敷，至淳冥{邮阝=欠}。\n六位斯辨，九畴爰设。\n叔世时讹，滔天作孽。\n雅诰咸荡，微言殆绝。\n（其二）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 三",
        "author": "许敬宗",
        "content": "皇灵拓统，帝宅遐光。\n驰威日域，浃化干纲。\n网罗千代，并吞百王。\n祯凝国太（疑应作「泰」），庆袭元良。\n（其三）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 四",
        "author": "许敬宗",
        "content": "前星降彩，猗兰挺秀。\n少海扬清，若华腾茂。\n仙簧妙响，长琴雅奏。\n具体生知，克昌宸[构]。\n（其四）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 五",
        "author": "许敬宗",
        "content": "天庭朗玉，睿掌晖珠。\n问安昏定，奉礼晨趋。\n照宣离景，几亚神抠。\n承纶太极，肄业鸿都。\n（其五）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 六",
        "author": "许敬宗",
        "content": "望苑方春，震宫将旦。\n吟笳顺动，连旗远焕。\n册府开扃，儒庠引泮。\n迴轮驰道，增华甲观。\n（其六）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 七",
        "author": "许敬宗",
        "content": "尊师上德，齿学崇年。\n登歌畅美，啐爵思虔。\n雩童鼓箧，硕老重筵。\n辞雕辩囿，矢激言泉。\n（其七）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 八",
        "author": "许敬宗",
        "content": "九宫率职，六{聫大=心}（张步云疑为「聪」）咸事。\n济济飞缨，昂昂践位。\n栝箭成德，瑑瑜为器。\n仰仞齐高，升堂写秘。\n（其八）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 九",
        "author": "许敬宗",
        "content": "初芳候律，新𠯴谐音。\n罄喧浮泗，絃静淄林。\n珪{石|彐/止}炫目，璧水澄心。\n蘂飘蹊霭，叶满帷深。\n（其九）。",
        "dynasty": "唐",
        "collection_info": null
    },
    {
        "title": "四言奉陪皇太子释奠诗一首应令 十",
        "author": "许敬宗",
        "content": "缛礼光备，文思可纪。\n日驷轮斜，云门祝止。\n景福垂裕，受釐延祉。\n严训一尊，澄湮万汜。\n（其十。\n《翰林学士集》）（按：本诗原署：「银青光禄大夫中书侍郎行太子右庶子弘文馆学士高阳县开国男臣许敬宗上。\n」）。",
        "dynasty": "唐",
        "collection_info": null
    },
    {
        "title": "四言曲池酺饮座铭",
        "author": "许敬宗",
        "content": "日月扬彩，爟烽撤候。\n赐饮平郊，列筵春岫。\n露鲜芳薄，影华清溜。\n倒载言旋，骊歌貮奏。\n（同前）（按：本诗原署：「给事中高阳县开国男臣许敬宗上。\n」）。",
        "dynasty": "唐",
        "collection_info": null
    },
    {
        "title": "五言辽东侍宴山夜临秋同赋[临]韵应诏",
        "author": "许敬宗",
        "content": "稽山腾禹计，姑射荡尧心。\n岂如临碣石，轩卫警摐金。\n辕门萦□水，大斾掩长岑。\n復属高秋夜，澄空素景临。\n层岩多丽色，幽涧有清音。\n含星光浅濑，褰雾静疎林。\n高明兴睿赏，仁知辅冲襟。\n湛露浮仙爵，凄风韵雅琴。\n秋令生威远，寒光被物深。\n方怀草封禅，陪礼泰山阴。\n（同前）（按：本诗原署：「太子右庶子高阳县开国男弘文馆学士臣许敬宗上。\n」）。",
        "dynasty": "唐",
        "collection_info": null
    },
    {
        "title": "五言侍宴延庆殿同赋别题得阿阁凤应诏",
        "author": "许敬宗",
        "content": "帝台凌紫雾，仙凤下丹霄。\n层巢依绮阁，清歌入洞箫。\n逸彩桐[间]艷，浮声竹外娇。\n自欣栖大厦，率儛为闻韶。\n（同前）（按：本诗原署：「银青光禄大夫行右庶子高阳县开国男弘文馆学士臣许敬宗上。\n」）。",
        "dynasty": "唐",
        "collection_info": null
    },
    {
        "title": "五言侍宴延庆殿集同赋得花间鸟一首应诏",
        "author": "许敬宗",
        "content": "落花飞禁蓹，时鸟咔芳晨。\n飘香入绮殿，流响度天津。\n千笑千娇切，一啭一惊新。\n方知物华处，偏在上林春。\n（同前）（按：本诗原署：「中书侍郎臣许敬宗上。\n」）。",
        "dynasty": "唐",
        "collection_info": null
    },
    {
        "title": "五言后池侍宴迴文诗一首应诏",
        "author": "许敬宗",
        "content": "凉气澄佳序，碧沚澹遥空。\n篁林下仪凤，彩鹢间宾鸿。\n苍山带落日，丽苑扇熏风。\n长筵列广醼，庆洽载恩隆。\n（同前）（按：本诗原署与前诗同。\n）。",
        "dynasty": "唐",
        "collection_info": null
    },
    {
        "title": "五言奉和咏棋应诏 一",
        "author": "许敬宗",
        "content": "鱼丽新整阵，鸐□忽争先。\n八围规破眼，略野务开边。\n分行渐云布，乱点逐星连。\n胜是精神得，非关品格悬。",
        "dynasty": "唐",
        "collection_info": null
    },
    {
        "title": "五言奉和咏棋应诏 二",
        "author": "许敬宗",
        "content": "拂局初料敌，阴谋比用师。\n观形已决胜，怯下復徐思。\n抟战类相劫，图全且自持。\n宸襟协尧智，游艺发初丝。\n（同前）（按：本诗原署：「银青光禄大夫行太子右庶子高阳县开国男弘文馆学士臣许敬宗上。\n」以上许敬宗诗十七首，张步云《唐代逸诗辑存》已收入。\n）。",
        "dynasty": "唐",
        "collection_info": null
    },
    {
        "title": "五言七夕侍宴赋得归衣飞机一首应诏",
        "author": "许敬宗",
        "content": "一年衔别怨，七夕始言归。\n破涕开新靥，微步登云梯。\n天迴兔渐没，河旷鹊停飞。\n那堪尽今夜，復往弄残机。\n（同前）（按：《全唐诗》卷三五据《唐诗纪事》录《七夕赋咏成篇》，为七律，中有四句与本诗相近，今人或疑七律为后人僞作，实无的据。\n七律见收于宋绶《岁时杂咏》〖见《古今岁时杂咏》卷二五〗。\n诗句重用，古人多有。\n今另作一首收入。\n）。",
        "dynasty": "唐",
        "collection_info": null
    },
    {
        "title": "句",
        "author": "许敬宗",
        "content": "白雪装梅树。\n（见李壁《王荆文公诗笺注》卷二九《次韵王胜之咏雪》）。",
        "dynasty": "唐",
        "collection_info": null
    },
    {
        "title": "诫杀生文",
        "author": "李元礼",
        "content": "麟甲羽毛诸□类，秉性与我元无二。\n只为前生作用愚，致使今生头角异。\n或水中游，或林裏戏，争忍伤残供品味。\n磨刀着火欲烹时，口不能言眼还视。\n我闻天地之大德曰生，莫把羣生当容易。\n残双贼命伤太和，□子劝妻夸便利。\n只知合眼恣无明，不悟幽冥毫髮记。\n命将终，冤对至，面覩阴官争许讳。\n人□为兽兽为人，物裏轮迴深可畏。\n不杀名为大放生，免落阿毗无间地。\n（《八琼室金石补正》卷一一一。\n为北宋政间和登封石刻。\n）。",
        "dynasty": "唐",
        "collection_info": null
    },
    {
        "title": "采莲赋附歌",
        "author": "王勃",
        "content": "荣华息，功名恻（以上二句，《英华》作「芳草惧修名」，周必大等校《英华》引集本作「芳华惧功名」），奇秀兮异植，红光兮碧色。\n禀天地之淑丽，承雨露之霑饰（周引集本作「华饰」），莲有藕兮藕有枝，才有用兮用有时，何当婀娜花（《英华》作「华」）实移，为君含香藻凤池。\n（见《四部丛刊》本《王子安集》卷二，校以《文苑英华》卷一四八）。",
        "dynasty": "唐",
        "collection_info": null
    },
    {
        "title": "观音大士神歌讚",
        "author": "王勃",
        "content": "南海海深幽绝处，碧绀嵯峨连水府，号名七宝恪迦山，自在观音于彼住。\n宝陁随意金鰲藏，云现兜罗银世界。\n众玉装成七宝台，真珠砌就千花盖。\n足下祥云五色捧，顶上飞仚歌万种。\n频伽孔雀尽来朝，诸海龙王齐献供。\n宝冠晃耀圆光列，缨络遍身明皈洁。\n脸如水面瑞莲芳，眉似天边秋夜月。\n绣衣金缕披霞袂，缥缈素服褊袒臂。\n𤤒珈珂佩响珊珊，云罗绶带真珠缀。\n红纤十指疑酥腻，青莲两目秋波细，咽颈如同玉碾[成]（咸），罗纹黛染青山翠。\n朱唇艳莹齿排河，端坐昂昂劫几何。\n化身百亿度众生，发愿河沙救鼻阿。\n我惭我愧无由到，遥望观音拜讚歌。\n大圣大慈垂愍念，愿舒金手顶中摩。\n（见《选印宛委别藏》本《古清凉传》附大元丘兹盛熙明述《补陁駞洛迦山传》引王勃《观音大士讚》附）（按：此篇疑为后人託名之作。\n）。",
        "dynasty": "唐",
        "collection_info": null
    },
    {
        "title": "道林养性歌二首（题拟） 一",
        "author": "孙思邈",
        "content": "美食须熟嚼，生食不麤吞。\n问我居止处，大宅揔林村。\n胎息守五藏，气至骨成仙。",
        "dynasty": "唐",
        "collection_info": null
    },
    {
        "title": "道林养性歌二首（题拟） 二",
        "author": "孙思邈",
        "content": "日公三箇毒，不嚼而自消。\n锦绣为五藏，身着粪扫袍。\n（见《备急千金要方》卷二七《养性·道林养性》）。",
        "dynasty": "唐",
        "collection_info": null
    },
    {
        "title": "养生铭（《悦心集》题作《摄生咏》）",
        "author": "孙思邈",
        "content": "怒甚偏伤气，思多太损神。\n神疲（《悦心集》作「虚」）心易役，气弱病相侵。\n勿被（《悦心集》作「使」）悲懽（《悦心集》作「观」）极，当令饭（《悦心集》作「饮」）食均。\n再三防夜醉，第一戒晨嗔。\n亥（《悦心集》作「夜」）寝鸣云（《悦心集》作「雷」）鼓，（《悦心集》注：「谓叩齿。\n」）寅（《悦心集》作「晨」）兴潄玉津。\n（《悦心集》注：「谓燕唾。\n」）妖邪（《悦心集》作「神」）难犯己，精气自全身。\n若要无诸（《悦心集》作「百」）病，常当节五辛。\n安神直悦乐，惜气保和纯。\n寿夭休论（《悦心集》作「言」）命，修行本在人。\n若能（《悦心集》作「时时」）遵此理，平地可朝真。\n（旧题孙思邈撰《孙真人海上方》、清世宗编《悦心集》卷一。\n）。",
        "dynasty": "唐",
        "collection_info": null
    },
    {
        "title": "枕上记",
        "author": "孙思邈",
        "content": "侵晨一碗粥，夜食（《海上方》作「饭」）莫教足。\n撞动景阳钟，扣齿三十六。\n大寒与大热，且莫贪色慾。\n醉饱莫行房，五臟皆翻覆。\n火艾（《海上方》作「艾火」）漫烧身，争如独自宿。\n坐卧莫当风，频于暖处浴。\n食饱行百步，常以手摩腹。\n莫食无鳞鱼，诸般禽兽肉。\n自死禽与兽（《海上方》作「兽与禽」），食之多命促。\n土木为形象，求之有恩福。\n父精母生肉（《海上方》作「母血生」），那忍分南北。\n惜命惜身人，六白光如玉。\n（日本汲古书院出版《和刻本类书集成》本南宋陈元靓《新编群书类要事林广记己集》卷二、原题唐孙思邈撰《孙真人海上方》末附）（按：此诗原题《孙真人枕上记》。\n以上二首皆附见于《孙真人海上方》，疑为僞託。\n因《枕上记》南宋时已被引录，故仍录存。\n另《孙真人海上方》收七言绝句一百二十一首，为託名孙思邈作，僞託时代仅知在明中叶以前。\n以下录附首二首，以见一斑。\n）。",
        "dynasty": "唐",
        "collection_info": null
    },
    {
        "title": "枕上记 暑月伤热",
        "author": "孙思邈",
        "content": "途中大暑最堪怜，急取车轮土五钱。\n盏内澄清汤服尽，身轻体健即安然。",
        "dynasty": "唐",
        "collection_info": null
    },
    {
        "title": "枕上记 伤寒咳𠻳",
        "author": "孙思邈",
        "content": "伤寒咳嗽夜无眠，细碾明矾末一钱。\n半夏橘皮姜共煮，煎汤调下化粘涎。",
        "dynasty": "唐",
        "collection_info": null
    },
    {
        "title": "保生铭",
        "author": "孙思邈",
        "content": "人若劳于形，百病不能成。\n饮酒忌大醉，诸疾自不生。\n食了行百步，数将手摩肚。\n睡不苦高枕，唾涕不远顾。\n寅丑日剪甲，理髮须百度。\n饱则立小便，饥乃坐漩溺。\n行坐莫当风，居处无小隙。\n向北大小便，一生昏羃羃。\n日月固然忌，水火仍畏避。\n每夜洗脚卧，饱食终无益。\n忍辱为上乘，谗言断亲戚。\n思虑最伤神，喜怒伤和息。\n每去鼻中毛，常习不唾地。\n平明欲起时，不床先左脚。\n一日免灾咎，去邪兼辟恶。\n但能七星步，令人长寿乐。\n酸味伤于筋，辛味损正气。\n苦则损于心，甘则伤其志。\n咸多促人寿，不得偏耽嗜。\n春夏任宣通，秋冬固阳事。\n独卧是守真，慎静最为贵。\n财帛生有分，知是将为利。\n强知是大患，少欲终无累。\n神气自然存，学道须终始。\n书于壁户间，将用传君子。\n（《正统道藏·洞神部·方法类》。\n此首亦疑为僞託之作。\n）。",
        "dynasty": "唐",
        "collection_info": null
    },
    {
        "title": "出家箴",
        "author": "窥基",
        "content": "舍家出家何所以，稽首空王求出离。\n三师七证定初机，剃髮染衣发弘誓。\n去贪嗔，除鄙悋，十二时中须（一作「常」）谨慎。\n炼磨真性若虚空，自然战退魔军阵。\n勤学业（一作「习」）寻师匠，说与行（一作「同」）人堪倚仗。\n莫教心地乱如麻，百岁光阴等闲丧。\n踵前贤，效先圣，尽假闻思修所（一作「得」）证。\n行住坐卧要真（一作「精」）专，念念无差始相应。\n佛真经，十二部，纵横指示菩提路。\n不习不学（一作「听」）不依行，问君何日心开悟。\n速须救（一作「究」），似头燃，莫待明年与后年。\n一息不来即后世，谁能保得此身坚。\n不蚕衣，不田食，织妇（一作「女」）耕夫汗血力。\n为成道果（一作「业」）施将来，道果（一作「业」）未成争消得。\n哀哀父，哀哀母，嚥苦吐甘大辛苦。\n就湿回干养育成，要袭门风继先祖。\n一旦中（一作「一旦辞亲」），求剃落，八十九十无倚（一作「依」）託。\n若不超凡越圣流，向此因循全大错。\n福田衣，降龙钵，受用一身求解脱。\n若将（一作「因」）小利繫心怀，彼岸湼槃争得达（一作「达得」）。\n善男子，汝须知，修行（一作「遭逢」）难得似今时。\n若得（一作「既遇」）出家披缕褐，犹如浮木值盲龟。\n大丈夫，须猛利，紧束身心莫容易。\n倘能行愿力相扶，决定龙华亲授记。\n（日本《续藏经》宋释子昇、如佑编《禅门诸祖师偈颂》卷下之下。\n校以《大正藏》本明袾宏《缁门警训》卷二。\n二书皆称作者为「慈恩大师」。\n）。",
        "dynasty": "唐",
        "collection_info": null
    },
    {
        "title": "大唐大慈恩寺大师画赞",
        "author": "江满昌",
        "content": "慈恩大师尉迟氏，讳大乘基长安人。\n族贵五陵光三辅，鄂公敬德是其亲。\n智勇冠世超卫霍，李唐之初大功臣。\n文皇崇师称大圣，生立碑文垂丝纶。\n羯罗蓝位多正梦，[汉]（漠）月入口母方娠。\n金人持神珠宝杵，託干胎中吉兆频。\n身相圆满载诞肓，[彤]（肜）云成盖覆菓唇。\n眼浮紫电夏天影，面驻素娥秋夜轮。\n少少之时早拔萃，龆龀之间含慈惇。\n依止三藏学性相，三千徒裏绝等伦。\n七十达者四贤圣，就中大师深入神。\n亚圣具体比颜子，穷源尽性同大[钧]（钩）。\n三性五重唯识义，博涉学海到要津。\n百部疏主五明祖，着述以来谁得均？\n字字句句不空置，皆有证据永因循。\n伯牙响琴徒秘典，卞和泣玉独霑巾。\n论鼓一振疑关破，他宗望风自委尘。\n对龙象众能降伏，昇师子座檀嚬伸。\n每月必造慈氏像，一生偏慕兜率身。\n每日必诵菩萨戒，唯杖木叉制波旬。\n一时高楼秋灯下，有人窥见偷逡巡。\n大光普照观自在，金手染翰显其真。\n不图汉土化等觉，开甘露门利兆民。\n自书般若何所至，清凉山晓五台春。\n瑞光赫赫庆云起，文殊正现示宿因。\n游博陵原制玄赞，法华赜旨传远宾。\n当宝塔品人有梦，诸佛证明遍照邻。\n二十八字一挑句，文章微婉柢获麟。\n传导大师以此偈，千佛灭度讚大仁。\n不嫌暗漏作章疏，齿牙焕炳光曜新。\n咫尺龙颜奉凤诏，出入金殿陪紫[宸]（震）。\n天不与善化缘尽，岁五十三俄已泯。\n永淳二年十一月，仲旬三日为忌辰。\n先师慕（疑应作「墓」）侧行袝礼，风悲云愁惨松筠。\n本愿不回奉弥勒，生第四天奉华茵。\n名垂万古涉五竺，玄踪虽多难尽陈。\n（见《卍续藏经》本《玄奘三藏师资丛书》卷下，原署「特进行门下侍郎兼镇西员外都督江满昌文」。\n卷首目录署「唐江满昌文撰」。\n）（按：唐代史乘未见江满昌事迹，颇可疑。\n而按之诗意，则显然为窥基卒后不久作。\n疑其人应为日本或新罗人而入唐者。\n）。",
        "dynasty": "唐",
        "collection_info": null
    },
    {
        "title": "颂六十二首 一",
        "author": "道世",
        "content": "騄骥资鞭策，兰蕙伫熏风。\n至理信难见，非人孰可通。\n输心仰圆寂，莹晒入玄中。\n总辔超三有，抟飞上四空。\n簪缨犹忽梦，财利若尘蒙。\n高揖谢时俗，萧洒出烦笼。\n（见《大正新修大藏经》第五四册道世《诸经要集》卷二《三宝部》）（按：《古今禅藻集》卷一收此首为隋无名释作，题作《顺益颂》，实误。\n）。",
        "dynasty": "唐",
        "collection_info": null
    },
    {
        "title": "颂六十二首 二",
        "author": "道世",
        "content": "遗身八万塔，宝饰高百丈。\n仪凤异灵鸟，金槃代佛（一作「盘代仙」）掌。\n积拱承雕月（一作「角」），高檐挂树网。\n宝地若池沙，风铃如积响。\n刻削生千变，丹青图万像。\n烟霞时出没，神仙乍来往。\n晨雾半层生，飞幡接云上。\n游蜺不敢息，翔鵾讵能仰。\n福地下金绳，天报岂虚枉（一作「圣变无穷端，感福岂三两」）。\n愿假舟航末（一作「木」），彼岸谁云广？\n（见同书卷三《敬塔部》。\n注一作者，为《法苑珠林》卷五一《敬塔篇》之异文。\n）。",
        "dynasty": "唐",
        "collection_info": null
    },
    {
        "title": "颂六十二首 三",
        "author": "道世",
        "content": "牧（一作「没」）杖信为急，调絃贵不奢。\n腾猨安可制，逸马本难罝。\n驱驰习声色，冠盖竞豪华。\n既入王孙第，还向季伦家。\n静心澄业累，省念勖身瑕。\n庶兹凭七觉（一作「宝」），时用免三邪。\n（见同书同卷《摄念部》）。",
        "dynasty": "唐",
        "collection_info": null
    },
    {
        "title": "颂六十二首 四",
        "author": "道世",
        "content": "三山羽化竟无成，五热殷忧徒自萦。\n并入繁（一作「樊」）笼处尘馆，何如寂虑出危城。\n镜智圆规光且净，月行驰轮皎復晴。\n侧径崎岖尔迴辙，通庄达老岂同征。\n（见同书同卷《入道部》）。",
        "dynasty": "唐",
        "collection_info": null
    },
    {
        "title": "颂六十二首 五",
        "author": "道世",
        "content": "玄亮吐清气，神响彻幽笼（一作「聋」）。\n登台发春咏，高兴避希（一作「希避」）踪。\n乘虚感灵觉，鱼（一作「渔」）山振思童。\n摹写天歌梵，冀布法音同。\n哀婉（一作「忘高」）故不下，飘（一作「飖」）扬数仞中。\n比丘歌声呗，人畜振心钟。\n斯由畅玄句，即感鴈游空。\n神朝（一作「期」）发筌悟，豁尔自灵通。\n（见同书同卷《呗赞部》。\n注一作者，为《法苑珠林》卷五十《呗讚篇·音乐部》之异文。\n）。",
        "dynasty": "唐",
        "collection_info": null
    },
    {
        "title": "颂六十二首 六",
        "author": "道世",
        "content": "久厌无明树，方欣奈苑鲜。\n始入香山路，终逢不坏身。\n定花发智果，神灯照梵天。\n霞幡同锦色，芬馥合鑪烟。\n宛转腾空扬，倒下似红莲。\n夙夜风吹转，香迭轮王因。\n攀仰无厌足，结侣感留瞻。\n何知色中綵（一作「来彩」），招福寿延年。\n（见同书同卷《香灯部》）。",
        "dynasty": "唐",
        "collection_info": null
    },
    {
        "title": "颂六十二首 七",
        "author": "道世",
        "content": "令月建清斋，佳辰召无强（一作「疆」）。\n四部依时集，七众会升堂。\n萧条清梵举，哀宛（一作「怨」）动宫商。\n香气腾空上，乘风散遐方。\n叹德研冲邃，词辩畅玄芳。\n折烦呈妙句，临时拆婉章。\n缁素相依託，财法发神光。\n神田今夕满，恩慧（一作「惠」）导存亡。\n（见同书卷五《受请部》。\n注一作者为《法苑珠林》卷一百九之异文。\n）。",
        "dynasty": "唐",
        "collection_info": null
    },
    {
        "title": "颂六十二首 八",
        "author": "道世",
        "content": "禁饕缘芳味，持声唯节俭。\n一坐肃容仪，五万丰余敛。\n戒香飞且馥，情关闭愈（一作「逾」）掩。\n勿言徒辛苦，终然越危崄。\n（见同书卷六《受斋部》）。",
        "dynasty": "唐",
        "collection_info": null
    },
    {
        "title": "颂六十二首 九",
        "author": "道世",
        "content": "亏功九仞罢崇山，顿驾千里倦长路。\n改涂悔善因芳音，易情梁恶良妖妪。\n五福精修既不成，八关守戒谁能护。\n攸攸极夜尔何期，森森爱流安可度。\n（见同书同卷《破斋部》）。",
        "dynasty": "唐",
        "collection_info": null
    },
    {
        "title": "颂六十二首 十",
        "author": "道世",
        "content": "韫石谅非真，饰瓶信为假。\n宠（一作「窃」）服高（一作「皋」）门上，滥吹缁轩下。\n风（一作「凤」）祀结惊心，驺文终好野。\n真相岂或（一作「式」）昭，浮荣未能舍。\n迹殊冠冕客，事袭驱驰者。\n已矣歇郑声，天然乱周雅。\n富贵空争名，宠辱虚相駡。\n须臾风火烛，幻泡何足把。\n（见同书同卷《富贵部》。\n注一作者，为《法苑珠林》卷七十之异文。\n）。",
        "dynasty": "唐",
        "collection_info": null
    },
    {
        "title": "颂六十二首 十一",
        "author": "道世",
        "content": "浮云南北竟无归，子客东西何可依。\n原宪糟糖窃有望，田氏膏腴讵敢希。\n蔼蔼庑庭绝车马，寂寂蓬门掩席扉。\n宿昔偷光恡余照，今日穷途空自欺。\n（同书同卷《贫贱部》）。",
        "dynasty": "唐",
        "collection_info": null
    },
    {
        "title": "颂六十二首 十二",
        "author": "道世",
        "content": "建志诚心愚，高慕欣朋俦。\n相与立弘誓，舍俗慕闲丘。\n萧散人物外，晃朗免绸缪。\n寂寂求戒（一作「诚」）真，亹亹励心柔。\n警策修三业，激切澄四流。\n兴心愿弘誓，救溺运慈舟。\n嘉期归妙觉，善会湼槃修。\n存心八正道，立志三祇休。\n（见同书卷七《奖导部》。\n注一作者，为《法苑珠林》卷六一之异文。\n）。",
        "dynasty": "唐",
        "collection_info": null
    },
    {
        "title": "颂六十二首 十三",
        "author": "道世",
        "content": "含识皆畏死，有命惧崄危。\n如鱼困池涸，难逢流水希。\n亲疎皆父母，何得不悲时（一作「辄相欺」）。\n何慈救厄苦（一作「慈悲救危苦」）。\n福报自然随。\n（见同书卷八《放生部》。\n注一作者，为《法苑珠林》卷八二之异文。\n）。",
        "dynasty": "唐",
        "collection_info": null
    },
    {
        "title": "颂六十二首 十四",
        "author": "道世",
        "content": "瞻卜改蓬心，伊兰变芳树。\n规轮时有缺，皓丝不常素。\n三益窃所忻，四隙行当护。\n勖哉深自勉，诫之诚可慕。\n（见同书卷九《择交部》）。",
        "dynasty": "唐",
        "collection_info": null
    },
    {
        "title": "颂六十二首 十五",
        "author": "道世",
        "content": "寻因途乃异，及舍趣犹并。\n苦极思归乐，乐极苦还生。\n岂非罪福别，皆由封着情。\n若断有漏业，常见法身宁。\n（见同书卷十一《业因部》）。",
        "dynasty": "唐",
        "collection_info": null
    },
    {
        "title": "颂六十二首 十六",
        "author": "道世",
        "content": "五慾昏神识，五盖蔽福力。\n六根成苦集，六贼乱心色。\n慾泿逐情飘，爱网随心织。\n三毒障人空，四流漂不息。\n至金虽改秋，斩筹方未极。\n观鸽既无穷，猿攀此焉（一作「乌」）伏。\n自非绝慾盖，何能远昇陟。\n齐犸（一作「⿰车犬」）届宝城，共覩能仁德。\n（见同书卷十二《慾盖部》。\n注一作者，为《法苑珠林》卷八九之异文。\n）。",
        "dynasty": "唐",
        "collection_info": null
    },
    {
        "title": "颂六十二首 十七",
        "author": "道世",
        "content": "业理信多绪，生途非一门。\n安危诚易辙，清浊岂同源。\n坠质空遗貌，寻香有去魂。\n幽衢下寮落，暠路上飞翻。\n凝阴凄復紧，声威聒已喧。\n投身庇茅屋，怿虑入花园。\n伉俪情多乱，贪嗔坐自昏。\n遍知称自觉，挑手独为尊。\n（见同书同卷《四生部》）。",
        "dynasty": "唐",
        "collection_info": null
    },
    {
        "title": "颂六十二首 十八",
        "author": "道世",
        "content": "惰学迷三教，问者不知一。\n合萼不结核，敷华何得实。\n徒生高慢心，凌他非好毕。\n坠落幽闇道，开闭牢深密。\n一入百千年，万亿苦逼切。\n对苦悔无知，方由堕慢媟。\n至人善取譬，立志须明律。\n英雄慢法时，焉知悔今日。\n（见同书卷十六《堕慢部》。\n又见百卷本《法苑珠林》卷五四。\n）。",
        "dynasty": "唐",
        "collection_info": null
    },
    {
        "title": "颂六十二首 十九",
        "author": "道世",
        "content": "生来死还送，日往月復旋。\n弱丧昏风动，流浪逐物迁。\n愚戆失正路，漂没入重渊。\n一坠幽闇处，万劫履锋辛（一作「鋋」）。\n六道旋寰（一作「环」）苦，三业未曾全。\n坠（一作「随」）流无人救，悽伤还自怜。\n归诚观像物，方知虚妄筌。\n苦海深河趣，思登般若船。\n（见同书卷十八《地狱部》。\n注一作者，为《法苑珠林》卷十二《地狱部之余》之异文。\n）。",
        "dynasty": "唐",
        "collection_info": null
    },
    {
        "title": "颂六十二首 二十",
        "author": "道世",
        "content": "高堂信逆旅，怀（一作「坏」）业理常牵。\n玉匣方委观，金台不復延。\n挽声随径远，萝影带松悬。\n讵能留十念，唯应逐四缘。\n幻工作同异，变弄巧（一作「作」）多声（一作「身」）。\n愚俗诤人我，谁復非谓真。\n谬者疑久固，达者知幻宾。\n升沉苦乐异，徒祭哭苍天（一作「亲疎既无定，何劳非苍旻」。\n）（见同书卷十九《送终部》。\n注一作者，为《法苑珠林》卷一百十六之异文。\n）。",
        "dynasty": "唐",
        "collection_info": null
    },
    {
        "title": "颂六十二首 二十一",
        "author": "道世",
        "content": "百旬芥易尽，三灾理自倾。\n石火无恒焰，电光非久停。\n饥窘自相噉，刀兵竞相征。\n疫病无医効，空劳怨苦声。\n亲戚无相救，残害有余情。\n遗文虚满笥，徒欣富贵盈。\n太息波川迅，悲斯苦业萦。\n生灭恒敦逼，煎迫未安宁。\n（见《法苑珠林》卷四《大三灾部之余》）。",
        "dynasty": "唐",
        "collection_info": null
    },
    {
        "title": "颂六十二首 二十二",
        "author": "道世",
        "content": "火气上昇烟，云气叆叇云。\n神龙吐津雾，扬埃坋人尘。\n酒为放逸门，淫为生死源。\n金银生患重，邪命坏戒根。\n（见同书卷七《失候部》）。",
        "dynasty": "唐",
        "collection_info": null
    },
    {
        "title": "颂六十二首 二十三",
        "author": "道世",
        "content": "经行林树下，求道志能坚。\n既有神通力，振锡远乘烟。\n一登四弘誓，至道莫能先。\n不贪旷劫寿，何论延促年。\n（见同书卷二七《违损部》）。",
        "dynasty": "唐",
        "collection_info": null
    },
    {
        "title": "颂六十二首 二十四",
        "author": "道世",
        "content": "封迷昏闇久，徘徊梦裏藏。\n心尘既未洗，怖霑甘露浆。\n慈颜发晖曜，烛我见朝阳。\n忽逢善知友，开导益神光。\n稍悟心澄静，方猒俗苍茫。\n缁徒既肃肃，法侣亦锵锵。\n见者心欢喜，归诚向道场。\n若存信邪倒，来苦未何殃。\n（见同书卷二九《大乘部》）。",
        "dynasty": "唐",
        "collection_info": null
    },
    {
        "title": "颂六十二首 二十五",
        "author": "道世",
        "content": "五欲混神因，六贼乱心色。\n幻焰逐情飘，爱网随心织。\n铸金虽改秋，斩筹方未极。\n观鸽既无辩，攀猿此焉息。\n（见同书卷三十《姦僞部》）。",
        "dynasty": "唐",
        "collection_info": null
    },
    {
        "title": "颂六十二首 二十六",
        "author": "道世",
        "content": "冬狐理丰毳，春蚕绪轻丝。\n形骸翻为阻，心识还自欺。\n龆齓歌鼓腹，平生少年时。\n驱车追侠客，酌酒弄妖姬。\n但念目前好，安知后世悲。\n惕然一以愧，永与情爱辞。\n愿识真妄本，染净自分离。\n羞惭滞五盖，焉知同四依。\n（见同书卷三一《引证部》）。",
        "dynasty": "唐",
        "collection_info": null
    },
    {
        "title": "颂六十二首 二十七",
        "author": "道世",
        "content": "贤人轨玄度，弱丧升虚迁。\n师通资自发，神光照有缘。\n应变各殊别，圣录同灵篇。\n乘干因九五，逸响亮三千。\n法鼓振玄教，龙飞应人天。\n恬智冥微妙，缥𦕈咏重玄。\n盘纡七七纪，嘉运莅中旛。\n挺此四八姿，映蔚华林园。\n（见同书卷三四《见解篇》）。",
        "dynasty": "唐",
        "collection_info": null
    },
    {
        "title": "颂六十二首 二十八",
        "author": "道世",
        "content": "善恶宿熏习，感报各殊方。\n曾为鬼害怨，或作狼讐殃。\n屠儿忆杀业，须蜜戏猕乡。\n宿佑除患者，在处游天堂。\n触类兴清遘，目击洞兼忘。\n凡圣钦嘉会，贤愚庆流芳。\n四生行善业，六趣感神光。\n苦乐虽殊别，同知命短长。\n（见同书卷三五《五通部》）。",
        "dynasty": "唐",
        "collection_info": null
    },
    {
        "title": "颂六十二首 二十九",
        "author": "道世",
        "content": "志诚抱冰雪，暮齿迫桑榆。\n太息波川迅，悲哉人代拘。\n岁聿皆采穫，冬晚惧严枯。\n精诚求施戒，忍精定慧眸。\n结侣同共远，胜地心相符。\n商人不顾死，罗剎未能逾。\n求宝竭大海，神怖捧明珠。\n寄言求道者，立志菩提株。\n（见同书卷三六《济难部》）。",
        "dynasty": "唐",
        "collection_info": null
    },
    {
        "title": "颂六十二首 三十",
        "author": "道世",
        "content": "求宝失舟济，飘浮思救形。\n幻媚多方趣，妖魅诳人情。\n假接度海难，虚发亲爱声。\n自非马王负，危苦讵安宁。\n（见同书卷四二《妖怪篇》）。",
        "dynasty": "唐",
        "collection_info": null
    },
    {
        "title": "颂六十二首 三十一",
        "author": "道世",
        "content": "静念遗志虑，有虑非理尽。\n境来投虚空，虚空何所轸。\n託阴游重冥，冥亡影迹陨。\n四果皆欣求，一乘独玄泯。\n（见同书卷四六《摄念部》）。",
        "dynasty": "唐",
        "collection_info": null
    },
    {
        "title": "颂六十二首 三十二",
        "author": "道世",
        "content": "贤人慕高节，志愿菩提因。\n御鹤翔伊水，策马出王田。\n本祈立弘誓，感报弥陁身。\n能仁修八正，超逾九劫前。\n声流徧三界，慈化通大千。\n掩尘息妄想，凡圣幷欣然。\n含生同志趣，保益启心神。\n生死必永尽，岂同庄老仙。\n（见同书同卷《发愿篇》）。",
        "dynasty": "唐",
        "collection_info": null
    },
    {
        "title": "颂六十二首 三十三",
        "author": "道世",
        "content": "藕树交无极，华云衣数重。\n织竹能为象，缚荻巧成龙。\n落灰然蘂盛，垂油湿昼峰。\n天宫傥若照，灯王復可逢。\n（见同书卷四八《然灯部》）。",
        "dynasty": "唐",
        "collection_info": null
    },
    {
        "title": "颂六十二首 三十四",
        "author": "道世",
        "content": "宝剎承高露，绮綵映空天。\n宛转云间扬，倒下似红莲。\n霞旛开锦色，香气合炉烟。\n飘飖无定所。\n祇为本轻旋。\n池沼万影现，泉弄百华鲜。\n夙夜风吹动，重迭轮王因。\n攀仰无猒足，结侣感流瞻。\n何知色中綵，招福寿长年。\n（见同书同卷《悬旛篇》）。",
        "dynasty": "唐",
        "collection_info": null
    },
    {
        "title": "颂六十二首 三十五",
        "author": "道世",
        "content": "久猒无明树，方欣柰苑华。\n始入香山路，仍逢火宅车。\n慈父屡引接，幼子背恩赊。\n虽悟危藤鼠，终悲在箧虵。\n鹿苑禅林茂，鹫岭动枝柯。\n定华发智果，乘空具度河。\n法雨时时落，香云片片多。\n若为将羽化，来济在尘罗。\n（见同书卷四九《华香篇》）。",
        "dynasty": "唐",
        "collection_info": null
    },
    {
        "title": "颂六十二首 三十六",
        "author": "道世",
        "content": "玄风冠西土，内范轶东矜。\n大川开宝匣，福地下金绳。\n绣松高可暎，画栱氎相承。\n日驭非难假，云师本易凭。\n阳楼疑难燧，阴轩类凿冰。\n迥题飞星没，长楣宿露凝。\n旌门曙光转，辇道夕云蒸。\n祇桓多灵物，竹园满休征。\n虚薄笔难纪，微驱窃自凌。\n优游从可恃，恩荫永难胜。\n（见同书卷五二《致敬部》）。",
        "dynasty": "唐",
        "collection_info": null
    },
    {
        "title": "颂六十二首 三十七",
        "author": "道世",
        "content": "金躯遗散骨，宝塔徧天龙。\n创开于十塔，终成八万兴。\n珠盖灵光变，剎柱吐芙蓉。\n屡开朝雾露，数示晓灵征。\n红霓相映发，风摇响和钟。\n仙鸾往往见，神僧数数从。\n独超群圣上，合识普生恭。\n砧碓击不碎，方知圣叵穷。\n（见同书卷五三《感福部》）（按：《明州阿育王山志》卷十录此首，题作《颂佛舍利》。\n）。",
        "dynasty": "唐",
        "collection_info": null
    },
    {
        "title": "颂六十二首 三十八",
        "author": "道世",
        "content": "法会设佳供，斋日感神灵。\n普召无别请，客主发休祯。\n凡圣俱晨往，灾难普安宁。\n良由慈善力，翻恶就福城。\n（见同书卷五五《施福部》）。",
        "dynasty": "唐",
        "collection_info": null
    },
    {
        "title": "颂六十二首 三十九",
        "author": "道世",
        "content": "六情无福志，四摄启幽心。\n俭约避人物，偃息慕山林。\n曲𡼏停驺响，交枝落慢阴。\n池台聚冻雪，檐牖参归禽。\n石来无新故，峯形讵古今。\n大车何杳杳，奔马送骎骎。\n何以修六念，虔诚枉一音。\n未泛慈舟宝，徒劳抒海深。\n（见同书卷五九《俭约篇》）。",
        "dynasty": "唐",
        "collection_info": null
    },
    {
        "title": "颂六十二首 四十",
        "author": "道世",
        "content": "业风恒泛滥，苦海涛波声。\n漂我常游浪，远离湼槃城。\n忽遇（一作「何时」）慈舟至，运我出爱瀛。\n是（一作「寔」）知高慕友（一作「施」），惩过改凡（一作「顿舍贫穷」）情。\n罪垢蒙除结，神珠启闇冥。\n释（一作「贵」）门光丽景（一作「景丽」），俗务苦重萦（一作「贱业永休宁」）。\n冀除五昏盖，方悟六尘轻。\n自非乘宝辂，何以息燄宁（一作「志求八解脱，誓舍六尘萦。\n傥遇慈父诲，开我心中经。\n」）（见同书卷六十《惩过篇》。\n注一作者，为同书卷七一《贫女部》之异文。\n）。",
        "dynasty": "唐",
        "collection_info": null
    },
    {
        "title": "颂六十二首 四十一",
        "author": "道世",
        "content": "善恶自相违，明闇不同上。\n圣人愍迷徒，乘机入生死。\n慕德祛嚣尘，征心见真理。\n择交恶自终，出苦方有死。\n（见同书卷六四《择交篇》）。",
        "dynasty": "唐",
        "collection_info": null
    },
    {
        "title": "颂六十二首 四十二",
        "author": "道世",
        "content": "峨峨王舍城，郁郁灵竹园。\n中有神化长，巧诱入幽玄。\n善人募授福，恶友乐雠怨。\n善恶昇沉异，熏莸别路门。\n（见同书同卷《恶交篇》）（按：《古今禅藻集》卷一、《古诗纪》卷一二八收此首为隋无名释典诗，丁福保、逯钦立皆从之，实误。\n）。",
        "dynasty": "唐",
        "collection_info": null
    },
    {
        "title": "颂六十二首 四十三",
        "author": "道世",
        "content": "眷属多孜扰，染着乱心神。\n亲疎未可定，何得偏憎怜。\n干城无片实，渴鹿诤燄尘。\n息心上空响，废念心真源。\n（见同书卷六五《离着部》）。",
        "dynasty": "唐",
        "collection_info": null
    },
    {
        "title": "颂六十二首 四十四",
        "author": "道世",
        "content": "枢机巧对辩，善诱令心伏。\n八水润焦芽，三明启瞽目。\n来问各不同，詶答皆芬郁。\n冀舍四龙惊，亦除二鼠逼。\n意树发空华，心莲吐轻馥。\n喻此沧海变，譬彼庵罗熟。\n妙智方缛锦，词深同雾縠。\n善学乖梵爪，真言异鍱腹。\n（见同书卷六六《罗汉部》）。",
        "dynasty": "唐",
        "collection_info": null
    },
    {
        "title": "颂六十二首 四十五",
        "author": "道世",
        "content": "爱网结心闇，贪痴背智明。\n虽蒙慧炬照，愚昧犹自盲。\n顽戆恒不觉，慧种未开萌。\n自非慕高友，何得悟神英。\n（见同书同卷《杂痴部》）。",
        "dynasty": "唐",
        "collection_info": null
    },
    {
        "title": "颂六十二首 四十六",
        "author": "道世",
        "content": "正邪乖明昧，善恶异相征。\n大慈降梵志，乘空各变形。\n六千俱舍执，七众各休祯。\n邪徒虚抗志，鍱腹浪求名。\n身子多才智，陵化照机庭。\n四辩无不可，六通奋英情。\n乘权摧异见，伏邪同幽冥。\n自知萤光劣，徒诤太阳精。\n（见同书卷六八《破邪篇》）。",
        "dynasty": "唐",
        "collection_info": null
    },
    {
        "title": "颂六十二首 四十七",
        "author": "道世",
        "content": "贵富诤人我，贪贱自然羞。\n强弱相辜负，鬬讼未曾休。\n耻恨相侵夺，觅便报其讐。\n怨结恒对值，累劫常苦愁。\n（见同书卷七二《诤讼篇》）。",
        "dynasty": "唐",
        "collection_info": null
    },
    {
        "title": "颂六十二首 四十八",
        "author": "道世",
        "content": "沉痾诚已久，痼疾实难痊。\n四魔恒相娆，六贼竞来牵。\n困厄无人救，惟忻大慈怜。\n遥愍愚心网，振锡远乘烟。\n授兹甘露药，邪见莫能先。\n消灾除业累，拔济苦相煎。\n恩流振玄教，普利该大千。\n自非神咒力，何能益延年。\n（见同书卷七五《杂咒部》）。",
        "dynasty": "唐",
        "collection_info": null
    },
    {
        "title": "颂六十二首 四十九",
        "author": "道世",
        "content": "玄言始开阐，云雾上昇天。\n叆叇垂下布，驶雨徧山园。\n百草俱滋茂，五谷皆熟田。\n自非慈福力，岂感乐丰年。\n（见同书卷七九《河海部》）。",
        "dynasty": "唐",
        "collection_info": null
    },
    {
        "title": "颂六十二首 五十",
        "author": "道世",
        "content": "祇园感神夹，鹿苑化拘隣。\n圣人居福地，贤士乐山园。\n乍闻千叶现，时动百华鲜。\n香草皆满地，灵芝徧房前。\n甘池流八水，神井涌九泉。\n华旛高飖扬，应感下飞仙。\n鸟弄千声啭，人歌百福田。\n盛哉兹胜处，谁见不留连。\n（见同书卷八十《种子部》）。",
        "dynasty": "唐",
        "collection_info": null
    },
    {
        "title": "颂六十二首 五十一",
        "author": "道世",
        "content": "能仁矜幻苦，圣意愍重昏。\n哀愚开摄受，训诱方便门。\n法身徧法界，摄化指祇园。\n俱销五道缚，共解四魔怨。\n三修祛爱马，六念静心猿。\n禅池澄定水，觉意动声喧。\n慧风吹法鼓，振我无明尘。\n常须近善友，开我未曾闻。\n（见同书卷八一《观苦部》）。",
        "dynasty": "唐",
        "collection_info": null
    },
    {
        "title": "颂六十二首 五十二",
        "author": "道世",
        "content": "普亲皆眷属，隔世即相欺。\n但求现在乐，不知来苦资。\n牵我入三涂，楚痛受万危。\n自非慈放舍，何得命延时。\n（见同书卷八二《放生篇》）。",
        "dynasty": "唐",
        "collection_info": null
    },
    {
        "title": "颂六十二首 五十三",
        "author": "道世",
        "content": "盛年好放逸，凶猛劝不移。\n天长晓露促，生老病来资。\n百节俱酸痛，千痾幷着时。\n华堂相一舍，幽涂万苦㧗。\n（见同书卷八四《地狱部》）。",
        "dynasty": "唐",
        "collection_info": null
    },
    {
        "title": "颂六十二首 五十四",
        "author": "道世",
        "content": "寻因途乃异，及舍趣犹幷。\n苦极思归乐，乐极苦还生。\n岂非罪福别，皆由对着情。\n若断有漏业，常见法身宁。\n（见同书卷八八《福行部》）。",
        "dynasty": "唐",
        "collection_info": null
    },
    {
        "title": "颂六十二首 五十五",
        "author": "道世",
        "content": "四生诚易转，五阴病难痊。\n寿报虽延促，终成丘墓尘。\n徒知饵六色，会当悲九泉。\n復愍轮迴趣，难成不坏身。\n（见同书卷八九《五生部》）。",
        "dynasty": "唐",
        "collection_info": null
    },
    {
        "title": "颂六十二首 五十六",
        "author": "道世",
        "content": "邈邈爱王城，峨峨欣鹫岭。\n业结三界狱，利钝十使颈。\n浊恶顺下趣，断漏升上顶。\n着我甘苦报，怖象投丘井。\n翘翘羡化伦，念念除心瘿。\n宿佑遇释尊，高慕大仙颖。\n既破无明结，还同欣鹫岭。\n荷戢怡冲心，随憇靡不静。\n（见同书卷九十《断障部》）。",
        "dynasty": "唐",
        "collection_info": null
    },
    {
        "title": "颂六十二首 五十七",
        "author": "道世",
        "content": "五体悔前朝，三屈忏中夕。\n鸣椎诫旭旦，哀我苦劳役。\n引目寓金言，悲伤尘垢积。\n咄哉形非我，嗟往恒沉溺。\n踟蹰歧路嵎，挥手谢中折。\n洗涤归诚忏，皎洁凌云释。\n萧索业苦离，升陟随缘益。\n虽未齐高踪，且免幽途历。\n（见同书卷一百三《洗忏部》）。",
        "dynasty": "唐",
        "collection_info": null
    },
    {
        "title": "颂六十二首 五十八",
        "author": "道世",
        "content": "大慈振法鼓，开悟无明聋。\n鑪冶心秽垢，防非如利锋。\n护鹅不惜命，守草养生同。\n五篇遮轻重，七聚荡心胸。\n晨朝宣宝偈，夕夜虔诚恭。\n近求出苦海，远念法身踪。\n七支净三业，五分满金容。\n各愿坚固戒，净土得相逢。\n（见同书卷一百七《三聚部》）。",
        "dynasty": "唐",
        "collection_info": null
    },
    {
        "title": "颂六十二首 五十九",
        "author": "道世",
        "content": "愚夫贪世利，俗士重虚名。\n三空既难辩，八风恒易倾。\n物我久空性，色心仍自萦。\n盛年爱华好，老死丘墓成。\n居高非虑祸，持满不忧盈。\n名利甘刀害，将非安久祯。\n凡愚苟求利，譬犬见秽精。\n不知祸来至，焉知怨苦声。\n（见同书卷一百十一《利害篇》）。",
        "dynasty": "唐",
        "collection_info": null
    },
    {
        "title": "颂六十二首 六十",
        "author": "道世",
        "content": "噉他身血肉，贪毒无慈矜。\n养兹身秽质，虫㝢内消融。\n不护僧净器，受此厕中虫。\n后报入地狱，苦痛未知穷。\n（见同书卷一百十三《便利部》）。",
        "dynasty": "唐",
        "collection_info": null
    },
    {
        "title": "颂六十二首 六十一",
        "author": "道世",
        "content": "紫纨未可得，漳滨徒再离。\n一逢犬马病，贲育罢驱驰。\n既无九转术，復阙万金奇。\n不看授盐掌，唯梦莲华池。\n（见同书卷一百十四《安置部》）。",
        "dynasty": "唐",
        "collection_info": null
    },
    {
        "title": "颂六十二首 六十二",
        "author": "道世",
        "content": "龚胜无遗生，季业有穷尽。\n嵇叟理既迫，霍子命亦殒。\n屡屡厚霜指，纳纳衝风菌。\n邂逅竟既时，修短非所慜。\n恨我君子志，不得严上泯。\n送心正觉前，斯痛久已忍。\n既知人我空，何愁心不谨。\n唯愿乘来生，怨亲同诚朕。\n（见同书卷一百十五《舍身篇》）。",
        "dynasty": "唐",
        "collection_info": null
    },
    {
        "title": "澄州无虞县清泰乡都万里六合坚固大宅诗（五言）",
        "author": "韦敬辨",
        "content": "近濆纵横越，募岱去来阑。\n千岑为□绝，三峡以衢难。\n庶捷犹求跨，郡攘□能观。\n苦固于兹第，永世保无残。\n（见广西上林县麒麟山唐永淳元年立《六合坚固大宅颂》碑附。\n转录自《广西少数民族地区石刻碑文集》。\n）。",
        "dynasty": "唐",
        "collection_info": null
    },
    {
        "title": "咏竹（卒章）",
        "author": "薛元超",
        "content": "别有邻人笛，偏伤怀旧情。\n（廖彩樑《干陵稽古》收崔融撰《大唐故中书令赠光禄大夫秦州都督薛公墓志铭》引。\n墓志为近年于干陵陪葬墓出土。\n）（〖1〗《薛公墓志铭》：「八岁，善属文。\n时房玄龄、虞世南试公咏竹，援毫立就，卒章云〖诗略〗。\n玄龄等即公之父党，深所感叹。\n」）。",
        "dynasty": "唐",
        "collection_info": null
    },
    {
        "title": "诗（幷序） 一",
        "author": "王梵志",
        "content": "遥看世间人，村坊安社邑。\n一家有死生，合村相就泣。\n张口哭他尸，不知身去急。\n本是长眠鬼，蹔来地上立。\n欲似养儿毡，迴干且就湿。\n前死深埋却，后死续即人。",
        "dynasty": "唐",
        "collection_info": null
    },
    {
        "title": "诗（幷序） 二",
        "author": "王梵志",
        "content": "吾富有钱时，妇儿看我好。\n吾若脱衣裳，与吾迭袍袄。\n吾出经（一作「绖」）求去，送吾即上道。\n将钱入舍来，见吾满面笑。\n遶吾白鸽旋，恰似鹦鹉鸟。\n邂逅暂时贫，看吾即貌哨（戴密微校作「藐峭」）。\n人有七贫时，七富还相报。\n徒（《大正藏》作「从」，项、袁谓通「图」，不误。\n）财不顾人，且看来时道。",
        "dynasty": "唐",
        "collection_info": null
    },
    {
        "title": "诗（幷序） 三",
        "author": "王梵志",
        "content": "家口总死尽，吾死无亲表（张改作「衰」，郭校作「哀」）。\n急首卖（一作「买」）资产，与设逆修斋。\n託生得好处，身死雇人埋。\n钱财隣保出，任你自相差。",
        "dynasty": "唐",
        "collection_info": null
    },
    {
        "title": "诗（幷序） 四",
        "author": "王梵志",
        "content": "身如圈裏羊，命报恰（一作「怜「）相当。\n羊即披毛走，人着好衣裳。\n脱衣（一作「却」）赤体立，刑（一作「则」）役不如羊。\n羊即日日死，人还日日亡。\n从头捉将去，还同肥好羊。\n羊（一作「人」）即辛苦死，人去无破伤。\n命绝逐他走，魂魄历他乡。\n有钱多造福，吃着好衣裳。\n愚人广造罪，志（张改作「智」）者好思量。",
        "dynasty": "唐",
        "collection_info": null
    },
    {
        "title": "诗（幷序） 五",
        "author": "王梵志",
        "content": "可笑世间人，痴多黠者少。\n不愁死路长，贪着苦烦恼。\n夜眠游鬼界，天晓归人道。\n忽起相罗拽，啾唧索租调。\n贫苦无处得，相接被鞭拷（一作「𢭦」）。\n生时有苦痛，不如早死好。",
        "dynasty": "唐",
        "collection_info": null
    },
    {
        "title": "诗（幷序） 六",
        "author": "王梵志",
        "content": "他家笑吾贫，吾贫（五贫）极快乐。\n无牛亦无马，不愁贼（一作「贱」）抄掠。\n你富户役高，差（一作「羞」）科并用却。\n吾无呼唤处，饱吃长展脚。\n你富披锦袍，寻常被纒缚。\n穷苦无烦恼，草衣随体着。",
        "dynasty": "唐",
        "collection_info": null
    },
    {
        "title": "诗（幷序） 七",
        "author": "王梵志",
        "content": "大有愚（一作「禺」）痴君，独身无儿子。\n广贪多觅财，养奴多养婢。\n伺（张改作「司」，项以为不误。\n）命门前唤，不容（一作「客」）别隣里。\n死得四片板，一条黄衾被。\n钱财奴婢用，任将别经（一作「绖」）纪。\n有钱不解用，空手入都市（一作「示」）。",
        "dynasty": "唐",
        "collection_info": null
    },
    {
        "title": "诗（幷序） 八",
        "author": "王梵志",
        "content": "沉沦三恶道，家内无人知。\n有衣不能着，有马不能骑。\n有奴不能使，有婢不相随。\n有食不能吃，向前恒受饥。\n冥冥地狱苦，难见出头时。\n依巡（一作「相逐」）次第去，却活知有谁。",
        "dynasty": "唐",
        "collection_info": null
    },
    {
        "title": "诗（幷序） 九",
        "author": "王梵志",
        "content": "沉沦三恶道，负持（一作「时」，松尾良树谓应作「特」）愚痴鬼。\n荒忙身卒死，即遍（张改「追」，项校作「属」）伺（张改作「司」）命使。\n反缚棒打走，先渡奈何水。\n倒拽至厅前，枷棒这（张改「遍」，郭云不误。\n）身起。\n死经一七日，刑名受罪鬼。\n牛头铁叉杈，狱（从项说补）卒（此字据《大正藏》补）把刀搨。\n碓[捣]（梼）硙磨身，覆生还覆（项校作「復」）死。",
        "dynasty": "唐",
        "collection_info": null
    },
    {
        "title": "诗（幷序） 十",
        "author": "王梵志",
        "content": "撩乱失精神，无由见家裏。\n妻是他人妻（一作「事」），儿被后翁使。\n驷马被金鞍，镂镫银秋辔。\n角弓无主张，宝剑抛着地。\n设却百日斋，浑家忘却你。\n钱财他人用，古来寻常事。\n前人多贮积，后人无惭愧。\n此是守财奴，不兑（张改作「免」）贫穷事。",
        "dynasty": "唐",
        "collection_info": null
    },
    {
        "title": "诗（幷序） 十一",
        "author": "王梵志",
        "content": "夫妇相对坐，千年亦不足。\n一箇病着床，遥看手不[触]（𧢻）。\n正报到头来，徒费将钱卜。\n宝物积如山，死得一棺木。\n空手把两拳，口裏徒含玉。\n永离台上镜，无心开（一作「关」）衣眠（戴、松尾校作「服」）。\n镜裏（戴、项校作「匣」）尘满中，剪刀生衣醭。",
        "dynasty": "唐",
        "collection_info": null
    },
    {
        "title": "诗（幷序） 十二",
        "author": "王梵志",
        "content": "平坐歌舞处，无由更习曲。\n琵琶绝巧（一作「咲」）声，琴絃断不续。\n花帐（一作「怅」）后人眠，前人自薄福。\n生坐七宝堂，死入土角触（郭校作「䚥」）。\n丧车相勾牵，鬼朴还相哭。\n日理（项、松尾校作「埋」）几千般，光影急迅速。",
        "dynasty": "唐",
        "collection_info": null
    },
    {
        "title": "诗（幷序） 十三",
        "author": "王梵志",
        "content": "富者办棺木，贫穷席裹（一作「裏」）角。\n相共唱奈河（周校作「何」），送着空冢各（项校作「阁」）。\n千休即万休，永别生平乐。\n志（张改作「智」）者入西方，愚人堕地狱。\n掇（一作「{扌鵽}」，黄、项校作「缀」）头入苦海，冥冥不省觉。\n擎头乡里行，事当逞靴袄。\n有钱但着用，莫作千年调。",
        "dynasty": "唐",
        "collection_info": null
    },
    {
        "title": "诗（幷序） 十四",
        "author": "王梵志",
        "content": "百岁乃有一人，得七十者稀。\n张眼看他死，不能自觉知。\n痴皮裹脓血，顽骨强相随。\n两步行衣架，步步入阿鼻。\n双盲不识鬼，伺命急来追。\n赤绳串着项，反缚棒脊（一作「背」）皮。\n露头赤脚走，身上无衣被。\n。",
        "dynasty": "唐",
        "collection_info": null
    },
    {
        "title": "诗（幷序） 十五",
        "author": "王梵志",
        "content": "独自心中骤，四面被兵围。\n向前十道捝（张改「税」，戴、蒋校「挽」，黄校「棁」），背后铁锤锤。\n伺命张弓射，苦痛剧刀锥。\n使者门前唤，忙怕不容（一作「客」）迟。\n倮（张校作「裸」）体逐他走，浑舍共号悲。\n宅舍无人护，妻子被人欺。\n钱财不关己，庄（郭校「藏」）收永长离。\n三魂无倚住，七魄散头飞。",
        "dynasty": "唐",
        "collection_info": null
    },
    {
        "title": "诗（幷序） 十六",
        "author": "王梵志",
        "content": "善劝诸贵等，□□□□□。\n火急造桥樑，运度身得过。\n福至生西方，各难知厌足。\n身是有限身，程期太剧促。\n纵有百年活，徘徊如转烛。\n憨人连脑痴，买锦妻装束。\n无心造福田，有意事奴仆。\n只得蹔时劳（项校「牢」），旷身入苦毒。",
        "dynasty": "唐",
        "collection_info": null
    },
    {
        "title": "诗（幷序） 十七",
        "author": "王梵志",
        "content": "傍看数箇大憨痴，造宅舍拟作万年期。\n人人百岁乃有一，纵令长命七十稀。\n少少撩乱死。\n□□□□期却半，欲似流星光暂时。\n中途少少辽乱死，亦有初生婴孩儿。\n无问男夫及女妇，不得惊忙审三思。\n年年相续罪根重，月月增长肉身肥。\n日日造罪不知足，恰似独养神猪儿。\n不能透圈四方走，还须圈裏待死时。\n自造恶业还自受，如今痛苦还自知。\n（以上十八首均录自张锡厚《王梵志诗校辑》卷一。\n张氏所据本为斯七七八、斯五七九六、斯五四七四、斯一三九九卷，幷以《大正藏》第八十五册《王梵志诗集》参校。\n）（按：本卷所录王梵志诗，皆据张锡厚《王梵志诗校辑》，另曾参校《大正藏》本及《敦煌掇琐》。\n录诗的原则是，尽可能地保持王诗的原貌。\n凡原文可通者，尽可能保持原文。\n原文显误，张氏所改为无可移易者，即予改正。\n原文虽误，张氏所作改动尚难成定论者，则仍保留原文，而以张说附收其下。\n各本有异文者，择其善者为正文，异文注出「一作某」。\n张锡厚为王梵志诗的校录、写定作了十分可贵的努力，本卷充分利用了他的成果，笔者只在少数诗章的分篇及文字的定夺上提出了自己的看法，这是应该在这裏说明的。\n）。",
        "dynasty": "唐",
        "collection_info": null
    },
    {
        "title": "诗（幷序） 十八",
        "author": "王梵志",
        "content": "吾家多有田，不善（戴校「若」）广平王（戴校「玉」）。\n有钱怕（项校「惜」）不用，身死留何益？\n承闻七七斋，蹔施鬼来吃。\n永别生时盘，酒食无踪迹。\n配罪剔（张改「别」，袁谓不误）受苦，隔命绝相觅。\n。",
        "dynasty": "唐",
        "collection_info": null
    },
    {
        "title": "诗（幷序） 十九",
        "author": "王梵志",
        "content": "借贷不交通，有酒深藏善（张改作「窖」、项校「着」）。\n有钱怕人知，眷属相轻薄。\n身入黄泉下，他吃他人着。\n破除不由你，用尽遮他莫。",
        "dynasty": "唐",
        "collection_info": null
    },
    {
        "title": "诗（幷序） 二十",
        "author": "王梵志",
        "content": "道士头侧方，浑甚（张改作「身」）总着黄。\n无心礼拜佛，恆贵天尊堂。\n三教同一体，徒自[浪]（朗）褒扬。\n一被（项校「种」）霑贤圣，无弱[亦]（赤）无强。\n莫为分别相，师僧自设长。\n同尊佛道教，凡恪（项、戴校「俗」）送衣裳。\n粮食逢医药，垂死续命汤。\n敕取一生活，应报上天堂。",
        "dynasty": "唐",
        "collection_info": null
    },
    {
        "title": "诗（幷序） 二十一",
        "author": "王梵志",
        "content": "观内有妇人（一作「女」），号名是女官。\n各各服梳畋（项谓通「略」），悉带芙蓉冠。\n长裙并金色，横披（一作「被」，张改作「帔」）黄儭单。\n朝朝步虚讚，道声数千般。\n贫无巡门乞，得谷相共飡。\n常住无贮积，铛釜当房安。\n眷属王侵（张改作「役」）苦，衣食远求难。\n出无夫婿见，病困绝人看。\n乞就（一作「与活」）生缘活，交即免饥寒。",
        "dynasty": "唐",
        "collection_info": null
    },
    {
        "title": "诗（幷序） 二十二",
        "author": "王梵志",
        "content": "道人头兀雷（郭谓即「兀硉」），例头肥特肚。\n本是俗家人，出身胜地立。\n饮食哺盂中，衣裳架上出。\n每日趁斋家（一本「家」前有「时」字），即礼七拜佛。\n饱吃更索钱，低头着门出。\n手把数珠行，开肚元无物。\n生平未必识，独养肥没忽。\n虫蛇能报恩，人子何处出。",
        "dynasty": "唐",
        "collection_info": null
    },
    {
        "title": "诗（幷序） 二十三",
        "author": "王梵志",
        "content": "寺内数箇尼，各各事威仪。\n本是俗人女，出家挂佛衣。\n徒众数十箇，诠择补[纲]（刚）维。\n一一依佛教，五事总合知。\n莫看他破戒，身自牢住持。\n佛殿元不识，损（一作「捐」）坏法与衣。\n常住无贮积，家人受寒饥。\n众厨空安竈，粗饭当房𠯈（项校作「吹」，为「炊」音讹）。\n只求多财富（一作「宝」），余事且随宜。\n富者相过重，贫者往还稀。\n但知一日乐，忘却百年饥。\n不采生缘瘦，唯愿当身肥。\n今多损却宝，来年更若为？\n。",
        "dynasty": "唐",
        "collection_info": null
    },
    {
        "title": "诗（幷序） 二十四",
        "author": "王梵志",
        "content": "生即巧风吹，死须业道过。\n来去不相知，展脚阳坡卧。\n只见生（一作「主」）人悲，不闻鬼唱祸。\n子细审三思，慈母莫生我。",
        "dynasty": "唐",
        "collection_info": null
    },
    {
        "title": "诗（幷序） 二十五",
        "author": "王梵志",
        "content": "佐史非（一作「作」）台补，任官州县上。\n未是好出身，丁儿避征防。\n不虑弃家门，狗偷且求养。\n每日求行案，寻常恐迸仗。\n食即众厨飡，童儿更护当。\n有事检（一作「机」）案追，出帖付里正。\n火急捉将来，险语唯须胱（一作「就」）。",
        "dynasty": "唐",
        "collection_info": null
    },
    {
        "title": "诗（幷序） 二十六",
        "author": "王梵志",
        "content": "前人心裏怯，干唤愧曹长。\n纸笔见续到，仍送一缣箱（一作「想」）。\n钱多早发遣，物少被颉颃。\n解写除却名，楷（项校「揩」）赤将头放。",
        "dynasty": "唐",
        "collection_info": null
    },
    {
        "title": "诗（幷序） 二十七",
        "author": "王梵志",
        "content": "得钱自吃用，留着柜裏重。\n一日厥摩师，空得纸钱送。\n死入恶道中，量（张改作「良」）由罪根重。\n埋向黄泉下，妻嫁别人用。\n智者好思量，为（一作「乃」）他受枷棒。",
        "dynasty": "唐",
        "collection_info": null
    },
    {
        "title": "诗（幷序） 二十八",
        "author": "王梵志",
        "content": "当乡何物贵，不过五里官。\n县局南衙点，食并众厨飡。\n文簿乡头执，余者配杂看。\n差科取高户，赋役数千般。\n处分须平等，併檑出时难。\n职任（张改作「事」）无禄料，专仰笔头钻。\n管户无五百，雷同一概看。\n愚者守直（一作「{穴/日}」，蒋谓即「冥冥」）坐，黠者馺馺看。",
        "dynasty": "唐",
        "collection_info": null
    },
    {
        "title": "诗（幷序） 二十九",
        "author": "王梵志",
        "content": "愚人痴涳涳，锥刺不转动。\n身着好衣裳，有钱不解用。\n贮积留妻儿，死得纸钱送。\n好去更莫来，门前有桃棒。",
        "dynasty": "唐",
        "collection_info": null
    },
    {
        "title": "诗（幷序） 三十",
        "author": "王梵志",
        "content": "愚人痴涳涳，常守无明冢。\n飘入阔海中，出头兼没顶。\n手擎金玉行，不解随身用。\n昏昏消好日，顽皮不转动。\n广贪世间乐，故故招枷棒。\n罪根渐渐深，命绝何人送。\n积金作宝山，气绝谁将用。",
        "dynasty": "唐",
        "collection_info": null
    },
    {
        "title": "诗（幷序） 三十一",
        "author": "王梵志",
        "content": "兀兀（一作「杌杌」）贪生业，憨人合脑痴。\n漫作千年调，活得没多时。\n急手求三宝，愿入湼槃期。\n杓柄依僧次，巡到厥摩师。",
        "dynasty": "唐",
        "collection_info": null
    },
    {
        "title": "诗（幷序） 三十二",
        "author": "王梵志",
        "content": "一种同翁儿，一种同母女。\n无爱亦无[憎]（增），非关后父母。\n若箇与好言，若箇与恶语。\n耶孃无偏颇，何须怨父母。\n男女孝心我，我亦无别肚。",
        "dynasty": "唐",
        "collection_info": null
    },
    {
        "title": "诗（幷序） 三十三",
        "author": "王梵志",
        "content": "你若是好儿，孝心看父母。\n五更床前立，即问安稳不。\n天明汝好心，钱财横入户。\n玉祥敬母恩，冬竹抽笋与。\n孝是韩伯[俞]（伦），董永孤养母。",
        "dynasty": "唐",
        "collection_info": null
    },
    {
        "title": "诗（幷序） 三十四",
        "author": "王梵志",
        "content": "你孝我亦孝，不绝孝门户。\n只见母怜儿，不见儿怜母。\n长大取得妻，却嫌父母丑。\n耶娘不采括（张改作「睬聒」），专心听妇语。\n生时不恭（一作「供」）养，死后祭泥土。\n如此倒见贼，打煞无人护。",
        "dynasty": "唐",
        "collection_info": null
    },
    {
        "title": "诗（幷序） 三十五",
        "author": "王梵志",
        "content": "父母生男女，没娑可怜许。\n逢着好饮食，纸裏将（一作「相」）来与。\n心恆意（一作「忆」）不忘，入家觅男女。\n养大长（一作「将」）成人，角睛（项校「眼」）难共语。\n五逆前后事，我死即到汝。",
        "dynasty": "唐",
        "collection_info": null
    },
    {
        "title": "诗（幷序） 三十六",
        "author": "王梵志",
        "content": "兴生市郭儿，从头市内坐。\n例有百余千，火下三五箇。\n行行皆有铺，铺裏有杂（一作「新」）货。\n山鄣买物来，巧语能相和。\n眼勾稳物着，不肯遣放过。\n意尽端坐取，得利过一倍（此字失韵）。",
        "dynasty": "唐",
        "collection_info": null
    },
    {
        "title": "诗（幷序） 三十七",
        "author": "王梵志",
        "content": "□□□□□，分毫擘眼诤。\n他买（项、蒋校「卖」）抑遣贱，自买即高擎。\n心裏无平等，尺寸不分明。\n名霑（项校「帖」）是百姓，不肯远征行。\n不是人强了，良由方孔兄。",
        "dynasty": "唐",
        "collection_info": null
    },
    {
        "title": "诗（幷序） 三十八",
        "author": "王梵志",
        "content": "有钱惜不吃，身死留（一作「由」）妻儿。\n只得纸钱送，欠少元不知。\n门前空言语，还将纸作衣。\n除非梦裏见，触体更何时。\n独守深泉下，冥冥长夜饥。\n忆想（一作「相」）平生日，悔不着罗衣。",
        "dynasty": "唐",
        "collection_info": null
    },
    {
        "title": "诗（幷序） 三十九",
        "author": "王梵志",
        "content": "生（一作「坐」）时同饭瓮（一作「翁」），死则同食瓶。\n火急早掘冢，不遣暂时停。\n永别世间乐，唯闻哭我声。\n四海交游绝，籍帐便除名。",
        "dynasty": "唐",
        "collection_info": null
    },
    {
        "title": "诗（幷序） 四十",
        "author": "王梵志",
        "content": "见有愚痴君，甚富无男女。\n不知死急促，百方更造屋。\n死得一棺木，一条衾被覆。\n妻嫁他人家，你身不能护。\n有时急造福，实莫相疑悮。",
        "dynasty": "唐",
        "collection_info": null
    },
    {
        "title": "诗（幷序） 四十一",
        "author": "王梵志",
        "content": "虚霑一百年，八十最是老。\n长命得八十，不解学修道。\n悠悠度好日，无心念三宝。\n根（一作「报」，张改作「抱」，项校作「把」）拳入地狱，天堂无人到。\n圻（项校作「坼」）破五戒身，却入三恶道。\n一入恆沙劫，不须自懊恼。",
        "dynasty": "唐",
        "collection_info": null
    },
    {
        "title": "诗（幷序） 四十二",
        "author": "王梵志",
        "content": "说钱心即喜，见死元不愁。\n广贪财色乐，时时度日休。\n平生不造福，死被业道收。\n但看三恶处，大有我般流。",
        "dynasty": "唐",
        "collection_info": null
    },
    {
        "title": "诗（幷序） 四十三",
        "author": "王梵志",
        "content": "好住四合舍，殷勤堂上妻。\n无常煞鬼至，火急被追[催]（摧）。\n露头赤脚走，不容得着鞋。\n向前任料理，难见却回来。\n有意造一佛，为设百人斋。\n无情任改嫁，资产听将陪。\n吾在惜不用，死后他人财。\n忆[想]（相）生平日，悔不唱《三台》。",
        "dynasty": "唐",
        "collection_info": null
    },
    {
        "title": "诗（幷序） 四十四",
        "author": "王梵志",
        "content": "地下须夫急，逢头取次捉。\n一家抽一箇，勘数申（项校作「由」，通「犹」）未足。\n科出排门夫，不许私遮却（戴谓此字衍）曲。\n合去取正身，名字付司录。\n棒驱火急走，向前任缚束。",
        "dynasty": "唐",
        "collection_info": null
    },
    {
        "title": "诗（幷序） 四十五",
        "author": "王梵志",
        "content": "奉使亲监铸，改故造新光。\n开通万里达，元宝出青黄。\n本姓使流传，涓涓亿兆阳（张改作「扬」）。\n无心念贫事，□□□□□。\n有时见即喜，贵重剧耶孃。\n唯须家中足，时时对孟常（张改「尝」，项校「光」）。\n。",
        "dynasty": "唐",
        "collection_info": null
    },
    {
        "title": "诗（幷序） 四十六",
        "author": "王梵志",
        "content": "怨家煞人贼，即是短命子。\n生儿拟替翁，长大抛我死。\n债主蹔过来，征我夫妻泪。\n父母眼干枯，良由我忆你。\n好去更莫来，门前有煞鬼。",
        "dynasty": "唐",
        "collection_info": null
    },
    {
        "title": "诗（幷序） 四十七",
        "author": "王梵志",
        "content": "来如尘蹔[起]（去），[去]（起）如一坠（项校「队」）风。\n来去无形影，变见极忩忩。\n不见无常急，业道自迎君。\n何此事有真实，还凑入冥空。",
        "dynasty": "唐",
        "collection_info": null
    },
    {
        "title": "诗（幷序） 四十八",
        "author": "王梵志",
        "content": "兄弟义[居]（君）活，一种有男女。\n儿小教读书，女小教针补。\n儿大与（郭校「须」）娶妻，女大须嫁去。\n当房作私产，共语觅嗔处。\n好贪竞盛吃，无心奉父母。\n外姓能蛆姡，啾唧由女妇。\n一日三场鬬，自分不由父。\n近逢穷业至，缘身一物无。\n披绳兼带索，行时须杖扶。\n四海交游绝，眷属永还（张改作「远」）疏。\n东西无济着，到处即女君（张改「安居」，项、戴校作「汝居」）。\n（以上录自张锡厚《王梵志诗校辑》卷二，原卷为伯三二一一、斯五四四一、斯五六四一。\n以《敦煌掇琐》三一参校。\n）（按：《全唐诗续补遗》卷二据《敦煌掇琐》录伯三二一一卷收其中二十六首为缺名《五言白话诗》。\n张锡厚考证此卷为王梵志作，可以定论。\n今将童氏未收之作皆录出。\n）。",
        "dynasty": "唐",
        "collection_info": null
    },
    {
        "title": "诗（幷序） 四十九",
        "author": "王梵志",
        "content": "（前缺）人去像还去，人来像以明。\n像有投镜意，人无合像情。\n镜像俱磨灭，何处有众生。",
        "dynasty": "唐",
        "collection_info": null
    },
    {
        "title": "诗（幷序） 五十",
        "author": "王梵志",
        "content": "一身元本别（张、项校作「利」），四大聚会同。\n直似风吹火，还如火逐风。\n火强火（项校「风」）炽疾，风[疾]（即）火[愈]（逾）烘。\n火风俱气尽，星散总成空。",
        "dynasty": "唐",
        "collection_info": null
    },
    {
        "title": "诗（幷序） 五十一",
        "author": "王梵志",
        "content": "以影观他影，以身观我身。\n身影何处昵？身共影何亲？\n身行影你（张改作「作」）伴，身住影为邻。\n身影百年外，相看一聚尘。",
        "dynasty": "唐",
        "collection_info": null
    },
    {
        "title": "诗（幷序） 五十二",
        "author": "王梵志",
        "content": "观影元非有，观身亦是空。\n如采水底月，似捉树吹（张改作「头」）风。\n揽之不可见，寻之不可穷。\n众生随[业]（叶）转，恰似寐梦中。",
        "dynasty": "唐",
        "collection_info": null
    },
    {
        "title": "诗（幷序） 五十三",
        "author": "王梵志",
        "content": "雷发南山上，雨落北浮（张改作「泽」，戴校「海」，项校「溪」）中。\n雷惊{石擘}礰（张改作「霹雳」）火，雨激咆哮风。\n倏忽威灵歇，须臾势乃穷。\n天地不能以，如女为身空。",
        "dynasty": "唐",
        "collection_info": null
    },
    {
        "title": "诗（幷序） 五十四",
        "author": "王梵志",
        "content": "非相非非相，无明[无无]（元元）明。\n[相]（伤）逐妄中出，明从暗裏生。\n明通暗即尽，妄绝[相]（明）还清。\n能知寂灭乐，自然无色声。",
        "dynasty": "唐",
        "collection_info": null
    },
    {
        "title": "诗（幷序） 五十五",
        "author": "王梵志",
        "content": "但看蛾（项改「茧」）作蛾（张改作「卵」），不忆蚕生箔。\n但看睡寐时，还将梦为乐。\n蛾既不羡蚕，梦亦不为乐。\n当作如是观，死生无好恶。",
        "dynasty": "唐",
        "collection_info": null
    },
    {
        "title": "诗（幷序） 五十六",
        "author": "王梵志",
        "content": "黄母化为鼈，祇为鼈为身。\n牛裏（项校「哀」）化为虎，亦是虎为人。\n不忆当时[业]（叶），宁知过去因。\n死生一变化，若箇是师亲。",
        "dynasty": "唐",
        "collection_info": null
    },
    {
        "title": "诗（幷序） 五十七",
        "author": "王梵志",
        "content": "古来服丹石，相次入黄泉。\n万宝不赎命，千金不买年。\n有生即有死，何后復何先。\n人人总色活，注（项改「拄」）着上头天。",
        "dynasty": "唐",
        "collection_info": null
    },
    {
        "title": "诗（幷序） 五十八",
        "author": "王梵志",
        "content": "死竟土底眠，生时土上走。\n死竟不出气，生时不住口。\n早死一生{曰/丰}（张改作「毕」），谁论百年后。\n召我还天公，不须尽出手。",
        "dynasty": "唐",
        "collection_info": null
    },
    {
        "title": "诗（幷序） 五十九",
        "author": "王梵志",
        "content": "行善为基路，偷盗五不作，耶●（张谓以上三字为衍文）五不当（戴校二句作「偷盗吾不作，邪淫吾不当。\n」）。\n不解谗朝廷，不解佞君王。\n不能行左道，于中说一伤（张改作「场」）。\n一直逢阎夫，尽地取天堂。\n。",
        "dynasty": "唐",
        "collection_info": null
    },
    {
        "title": "诗（幷序） 六十",
        "author": "王梵志",
        "content": "前业作因缘，[今]（金）身都不记。\n今也（项、郭校「世」）受苦拙（张改作「恼」），[未]（末）来当富贵。\n不是后身奴，来生作事地。\n不如多温酒，相逢一时醉。",
        "dynasty": "唐",
        "collection_info": null
    },
    {
        "title": "诗（幷序） 六十一",
        "author": "王梵志",
        "content": "少年何必好，老去何须嗔。\n祖公日日故，孙子朝朝新。\n祇道人祭鬼，何曾鬼祭人。\n蹔来何（项疑「还」）须去，知我是谁亲？\n（张锡厚录作二首）。",
        "dynasty": "唐",
        "collection_info": null
    },
    {
        "title": "诗（幷序） 六十二",
        "author": "王梵志",
        "content": "悲喜相缠绕，不许暂踟蹰。\n东家比葬地，西家看产图。\n生者歌满路，死者哭盈衢。\n循环何太急，槌凿（二字从戴校补）相[催]（崔）驱。",
        "dynasty": "唐",
        "collection_info": null
    },
    {
        "title": "诗（幷序） 六十三",
        "author": "王梵志",
        "content": "无常元不避，[业]（叶）（项谓通「业」）到即须行。\n从（项校「徒」）作七尺影，俱坟一丈坑。\n妻儿啼哭送，鬼子唱歌迎。\n故来皆有死，何必得如（郭疑「长」）生。",
        "dynasty": "唐",
        "collection_info": null
    },
    {
        "title": "诗（幷序） 六十四",
        "author": "王梵志",
        "content": "造化成为我，如人弄郭郎（「郎」字出韵，似当从《颜氏家训》作「郭秃」为是）。\n魂魄似绳子，形骸若柳木。\n掣取细腰肢，抽牵动眉目。\n绳子作（张改作「乍」）断去，即是干柳模。",
        "dynasty": "唐",
        "collection_info": null
    },
    {
        "title": "诗（幷序） 六十五",
        "author": "王梵志",
        "content": "观此身意相，都由水火风。\n有生皆有灭，有始皆有终。\n气聚即为我，气散即成空。\n一羣泊（项校「怕」）死汉，何以（张改「似」，项校「异」）叫（项校「叩」）头虫。\n（以上三首，张锡厚分为五首，似未允。\n）。",
        "dynasty": "唐",
        "collection_info": null
    },
    {
        "title": "诗（幷序） 六十六",
        "author": "王梵志",
        "content": "贪暴无用汉，资财为他守。\n惜衣不盖形，[惜]（借）食不供口。\n积聚万金花，望得千年有。\n不知名（张改作「冥」）道[中]（忠），车子来相受。",
        "dynasty": "唐",
        "collection_info": null
    },
    {
        "title": "诗（幷序） 六十七",
        "author": "王梵志",
        "content": "亡（张改作「妄」）随（项校「玉髓」）长年术，金刚不坏身。\n俱伤生死苦，谁兑（项校「免」）湼槃因。\n精魂归寂灭，骨肉化灰尘。\n释老由自气（戴校「犹自去」，项校「犹自弃」），何况迷遇（项校「愚」）人。\n。",
        "dynasty": "唐",
        "collection_info": null
    },
    {
        "title": "诗（幷序） 六十八",
        "author": "王梵志",
        "content": "差着即须行，遣去莫求住。\n名字石函裏，官职天曹注。\n钱财鬼料量，衣食明分付。\n进退不由我，何须满优衢（张改作「忧惧」）。",
        "dynasty": "唐",
        "collection_info": null
    },
    {
        "title": "诗（幷序） 六十九",
        "author": "王梵志",
        "content": "向（郭、项校「伺」）命取人鬼，[屠]（暑）儿杀羊客。\n鬼识人兴料，客辨羊肉厄。\n人自不觉死，羊亦不觉搦。\n恰似园中瓜，合熟即须擿。",
        "dynasty": "唐",
        "collection_info": null
    },
    {
        "title": "诗（幷序） 七十",
        "author": "王梵志",
        "content": "运命满悠悠，人生浪聒聒。\n死时天遣死，活时天遣活。\n一旦罢因缘，千金须判割。\n饶君铁瓮子，走藏不得脱。",
        "dynasty": "唐",
        "collection_info": null
    },
    {
        "title": "诗（幷序） 七十一",
        "author": "王梵志",
        "content": "官职亦须求，钱财亦须觅。\n天雨麻点孔，三年着一滴。\n王相（张改作「妄想」）逢便宜，参差着局席。\n[兀兀]（瓦瓦）舍底坐，饿你眠（张改作「眼」）赫赤（戴校「饶你眼赫赫」）。",
        "dynasty": "唐",
        "collection_info": null
    },
    {
        "title": "诗（幷序） 七十二",
        "author": "王梵志",
        "content": "生时不须歌，死时不须哭。\n天地捉秤量，鬼神用斗斛。\n体上须得衣，口裏须得禄。\n人人觅长命，没地可种谷。",
        "dynasty": "唐",
        "collection_info": null
    },
    {
        "title": "诗（幷序） 七十三",
        "author": "王梵志",
        "content": "运命随身搏（张改作「缚」，袁谓不错，戴校「转」），人生不自觉。\n业厚即福来，业强（项疑「薄」之讹）福不着。\n淳善皆安稳，蛊害总煞却。\n身作身自当，将头来自斫。",
        "dynasty": "唐",
        "collection_info": null
    },
    {
        "title": "诗（幷序） 七十四",
        "author": "王梵志",
        "content": "先因崇福德，今日受肥胎。\n果报迎先种，桥梁预早开。\n夺我先时乐，将充死后媒。",
        "dynasty": "唐",
        "collection_info": null
    },
    {
        "title": "诗（幷序） 七十五",
        "author": "王梵志",
        "content": "兀兀身死后，冥冥不自知。\n为人[何]（可）必乐，为鬼何[必]悲。\n[竞]（竟）地徒张眼，诤官慢竖眉。\n窟[裏]（裹捋）长[展]（鹿）脚，[将]知我是谁（友）？\n（均从项校）。",
        "dynasty": "唐",
        "collection_info": null
    },
    {
        "title": "诗（幷序） 七十六",
        "author": "王梵志",
        "content": "请看汉武帝，请看秦始皇。\n年年合[仙]（山）药，处处求[医]（凿）方。\n结构千秋殿，经营万寿堂。\n百年有一倒，自去遣谁当。",
        "dynasty": "唐",
        "collection_info": null
    },
    {
        "title": "诗（幷序） 七十七",
        "author": "王梵志",
        "content": "饶你王侯[职]（识），饶君将相官。\n蛾眉珠玉佩，宝马金银鞍。\n锦绮嫌不着，猪羊死不飡。\n口中乞朴（项改「新」、张改作「扑」）断，眷属不相看。",
        "dynasty": "唐",
        "collection_info": null
    },
    {
        "title": "诗（幷序） 七十八",
        "author": "王梵志",
        "content": "自死与鸟残，如来相体[恕]（怒）。\n莫养图口肠，莫煞共盘筯。\n铺头钱买取，饱噉何须虑。\n傥见阎罗王，亦有分疏取。",
        "dynasty": "唐",
        "collection_info": null
    },
    {
        "title": "诗（幷序） 七十九",
        "author": "王梵志",
        "content": "众生眼盼盼，心路甚堂堂。\n三（袁、项校「一」）种逐耶孃，一种惜身命，一种忧死亡。\n侧长恭勉（张改作「抛」）面，长生跪拜羊。\n口中不解语，情下极荒忙。\n何忍刺他煞，曾无阡许惶。\n牛头捉得你，镬裏熟煎汤。",
        "dynasty": "唐",
        "collection_info": null
    },
    {
        "title": "诗（幷序） 八十",
        "author": "王梵志",
        "content": "男婚藉嘉偶，女娉希好仇。\n但令捉如息，何尤无公侯。\n菩萨常梳髮，如来不剃头。\n何须秃兀硉，怨（项校「然」）始学熏修。\n荣官赤赫赫，灭族黄髮人（郭谓「人」为迭字符号）。",
        "dynasty": "唐",
        "collection_info": null
    },
    {
        "title": "诗（幷序） 八十一",
        "author": "王梵志",
        "content": "死王羡活鼠，宁及寻常人。\n得官何须喜，失职何须忧。\n不可将财觅，不可智力求。\n傥来可柜突（张改作「柜藏」），□（张补「任」，项疑「运」）去不可留。\n（二句戴校「傥来不可拒，俄去不可留。\n」）任来还任去，智（戴、项校「知」）命何须愁。",
        "dynasty": "唐",
        "collection_info": null
    },
    {
        "title": "诗（幷序） 八十二",
        "author": "王梵志",
        "content": "索须得好妇，自到更须求。\n面似三拳作，心知一代休。\n遮莫你崔卢，遮（郑）莫你[郑]（彭城）刘。\n若无主物子（项校「主子物」），谁家死骨头。\n。",
        "dynasty": "唐",
        "collection_info": null
    },
    {
        "title": "诗（幷序） 八十三",
        "author": "王梵志",
        "content": "思量小家妇，贫奇恶行迹。\n酒肉独自抽（项疑「袖」），糟糠遣他吃。\n生活九牛挽，[唱]（嗢）叫（苏一四八七卷作「说唱」）百夫敌。\n自着紫臭翁，余人赤羖䍽。\n索得屈乌爵，家风不禁益。",
        "dynasty": "唐",
        "collection_info": null
    },
    {
        "title": "诗（幷序） 八十四",
        "author": "王梵志",
        "content": "谗臣乱人国，姡妇破人家。\n客到双[眉]（媚）肿，夫来两手㧝（项、戴校「拏」）。\n丑皮不忧敌，面面却憎花。\n亲姻共欢乐，夫妇作荣花。",
        "dynasty": "唐",
        "collection_info": null
    },
    {
        "title": "诗（幷序） 八十五",
        "author": "王梵志",
        "content": "前身有何罪，色（项、戴谓通「索」）得湼（项校「鸠」）槃荼。\n天下恶风俗，临丧命独（项校「犊」）车。\n男婚不（项校「傅」）香粉，女嫁着钗花。\n尸枥（项疑「厝」）阴地卧，知堵（项校「者」）是谁家。",
        "dynasty": "唐",
        "collection_info": null
    },
    {
        "title": "诗（幷序） 八十六",
        "author": "王梵志",
        "content": "古人数下毕，今我（项校「代」）少高门。\n钱少婢不嫁，财多奴共婚。\n各各服（项校「贩」）父祖，家家卖子孙。\n自言望性（项校「姓」）望，声尽不可论。",
        "dynasty": "唐",
        "collection_info": null
    },
    {
        "title": "诗（幷序） 八十七",
        "author": "王梵志",
        "content": "敬他还自敬，轻他还自轻。\n駡他一两口，他駡几千声。\n触他父母（诤）讳，他触祖公名。\n欲觅无嗔根（项校「报」），少语最为精。",
        "dynasty": "唐",
        "collection_info": null
    },
    {
        "title": "诗（幷序） 八十八",
        "author": "王梵志",
        "content": "难[忍]傥能忍，能忍最为难。\n伏肉虎不食，病鸟人不弹。\n当时虽{各寺}（张改作「碕」）堵，过后必身安。\n唾面不须拭，从风自荫干。",
        "dynasty": "唐",
        "collection_info": null
    },
    {
        "title": "诗（幷序） 八十九",
        "author": "王梵志",
        "content": "负恩必须酬，施恩慎勿（色）索。\n得他一石面，还他十斗麦。\n得他半疋练，还他二丈帛。\n瓠芦作朾车，棒莫作出客。",
        "dynasty": "唐",
        "collection_info": null
    },
    {
        "title": "诗（幷序） 九十",
        "author": "王梵志",
        "content": "敬他保自贵，辱他□□□（戴补「招自耻」，吕朋林补「实辱己」。\n张补「还自受」三字，不韵，恐非是。\n）。\n你若敬（项校「计」，下同）算他，他还敬算你。\n勾他一盏酒，他勾十巡至。\n子细审思量，此言有道理。\n。",
        "dynasty": "唐",
        "collection_info": null
    },
    {
        "title": "诗（幷序） 九十一",
        "author": "王梵志",
        "content": "不知愁大小，不知愁好丑。\n为当面似鸡，为当面似狗。\n道愁不爱食，闻愁偏怕酒。\n剩打三五盏，愁应来（张改作「如」）尸走。",
        "dynasty": "唐",
        "collection_info": null
    },
    {
        "title": "诗（幷序） 九十二",
        "author": "王梵志",
        "content": "本巡连索索，樽主告平平。\n当不怪来晚，覆盏可怜精。\n门前夜狐哭，屋上鵄枭鸣。\n一种声响音，何如刮钵声。",
        "dynasty": "唐",
        "collection_info": null
    },
    {
        "title": "诗（幷序） 九十三",
        "author": "王梵志",
        "content": "我家在何处，结对（张改作「队」）守先阿（戴校「结草守山阿」、项校「结宇对山阿」）。\n[院]（𨺋）侧狐狸窟，门前乌鹊窠。\n闻[莺]（应）便下种，听雁即收禾。\n闷遣奴吹笛，闲令如其唱歌。\n如（郑振铎改「男」，项云通「儿」）即教诵赋，女即学调梭。\n寄语天公道，宁能那我何。",
        "dynasty": "唐",
        "collection_info": null
    },
    {
        "title": "诗（幷序） 九十四",
        "author": "王梵志",
        "content": "第一须景行，第二须强明。\n律令波涛[涌]（诵），文词花草生，心神潡（张改作「激」）前（项校「箭」）直，怀抱彻沙清。\n观察总如此，何愁不太平。",
        "dynasty": "唐",
        "collection_info": null
    },
    {
        "title": "诗（幷序） 九十五",
        "author": "王梵志",
        "content": "天子与你官，俸禄生（项校「坐」）地（张改作「由他」）授。\n饮响（戴、项校「飨」）不知足，贪婪得动手。\n每怀劫贼心，恆张饿狼口。\n[枷]（加）锁忽然至，饭盖遭毒手。",
        "dynasty": "唐",
        "collection_info": null
    },
    {
        "title": "诗（幷序） 九十六",
        "author": "王梵志",
        "content": "百姓被欺屈，三官须为申。\n朝朝团坐入，渐渐曲精（戴、项校「情」）新。\n断榆翻作柳，判鬼却为人。\n天子抱冤屈，他于（张改作「扬」）陌上尘。",
        "dynasty": "唐",
        "collection_info": null
    },
    {
        "title": "诗（幷序） 九十七",
        "author": "王梵志",
        "content": "[代]（伐）天理百[姓]（性），格戒（项校「式」）亦须遵。\n官喜律即喜，官嗔律即嗔。\n总由官断法，何须法断人。\n一时截却项，有理若为申。",
        "dynasty": "唐",
        "collection_info": null
    },
    {
        "title": "诗（幷序） 九十八",
        "author": "王梵志",
        "content": "天下恶官职，未过御史台（戴校「寺」）。\n好眉福张眼（戴、项、袁校「努眉復张眼」），何须弄师子。\n傍看甚可畏，自家困求死。\n脱却面头皮，还共人相似。",
        "dynasty": "唐",
        "collection_info": null
    },
    {
        "title": "诗（幷序） 九十九",
        "author": "王梵志",
        "content": "家同（张改作「僮」）须饱暖，装束唯粗疏。\n俗人作怜爱，处置失形模。\n衣袴白如鹤（一作「衣苦自如鸖」），头巾黑如乌。\n夹袍实夸（戴校「姱」）锦，衫改（项校「段」）高机芦（张改作「纑」）。\n未羡霍去病，谁论冯子都。\n此是丈夫妾，何关曹主奴。\n他道恆（项校「肥」）饱食，我瘦我（项校「饿」）欲死。\n唯须学一种，勿復青当（张改作「当青」）史。\n行年五十余，始学无（张改作「悟」）道理。\n回头义（戴校「议」，张改作「忆」）经营，穷因只由你。",
        "dynasty": "唐",
        "collection_info": null
    },
    {
        "title": "诗（幷序） 一○○",
        "author": "王梵志",
        "content": "鸿鹄尽（项校「昼」）飞扬，蝙蝠夜陵（项校「纷」）泊。\n幽显虽不同，志性不相博（张改作「搏」，袁谓不误）。\n他家求官官（张改作「宦」），我专慕客作。\n斋得贰斗米，铛前交摎脚。\n脱帽安怀中，坐儿膝头着。\n不羡荣华好，不羞贫贱恶。\n随缘适世间，自得恣情乐。\n无事强人选，散官先即着。\n年年愁上番，猕猴带[斧]（父）凿。",
        "dynasty": "唐",
        "collection_info": null
    },
    {
        "title": "诗（幷序） 一○一",
        "author": "王梵志",
        "content": "父子相怜爱，千金不肯博。\n忽死贱如泥，遥看畏近着。\n东家朾（项疑「钉」）桃符，西家县赤索。\n藂（张改作「聚」）头唱奈何，相催早埋却。",
        "dynasty": "唐",
        "collection_info": null
    },
    {
        "title": "诗（幷序） 一○二",
        "author": "王梵志",
        "content": "平生不吃着，于身一世错。\n一日命终时，拔釜交樛杓。\n若有大官职，身苦妻儿乐。\n叉手立公庭，终朝併[两]（雨）脚。\n得禄奴婢飡，请赐妻儿着。\n一日事参差，独自煞你却。",
        "dynasty": "唐",
        "collection_info": null
    },
    {
        "title": "诗（幷序） 一○三",
        "author": "王梵志",
        "content": "人生能几时，朝夕不可保。\n死亡今古传，何须愁此道。\n有酒但当饮，立即相看老。\n兀兀信因缘，终归有一到。",
        "dynasty": "唐",
        "collection_info": null
    },
    {
        "title": "诗（幷序） 一○四",
        "author": "王梵志",
        "content": "王二羊（项、蒋校「美」）年少，梵志亦不恶。\n借问[今]（金）时人，阿谁肯伏弱？。",
        "dynasty": "唐",
        "collection_info": null
    },
    {
        "title": "诗（幷序） 一○五",
        "author": "王梵志",
        "content": "忍辱收珍宝，嗔●捐福田。\n高心难见佛，下意得生天。",
        "dynasty": "唐",
        "collection_info": null
    },
    {
        "title": "诗（幷序） 一○六",
        "author": "王梵志",
        "content": "嗔恚灭功德，如火燎豪毛。\n百年修善业，一念恶能烧。",
        "dynasty": "唐",
        "collection_info": null
    },
    {
        "title": "诗（幷序） 一○七",
        "author": "王梵志",
        "content": "三年作官二年半，修理厅馆老痴汉。\n但知多□（张补「少」字）与梵志，头□（张补「戴」字）笠子雨裏判。",
        "dynasty": "唐",
        "collection_info": null
    },
    {
        "title": "诗（幷序） 一○八",
        "author": "王梵志",
        "content": "六贼俱为患，心贼最为灾。\n东西好游浪，南北事同（张改作「周」）迴。\n疾姡终难却，悭贪去即来。\n自非通达者，迷性若为开。",
        "dynasty": "唐",
        "collection_info": null
    },
    {
        "title": "诗（幷序） 一○九",
        "author": "王梵志",
        "content": "官职莫贪财，贪财向死亲。\n有即浑家用，曹（张改作「遭」）罗唯一身。\n法律[刑]（形）名重，不许浪推人。\n一朝囹圄裏，方始忆清贫。",
        "dynasty": "唐",
        "collection_info": null
    },
    {
        "title": "诗（幷序） 一一○",
        "author": "王梵志",
        "content": "人受（张改「寿」）百岁不长命，中道仍有死伤人。\n唯能纵情造罪过，未能修善自[防]（坊）身。",
        "dynasty": "唐",
        "collection_info": null
    },
    {
        "title": "诗（幷序） 一一一",
        "author": "王梵志",
        "content": "积善必余庆，积恶必余殃。\n钱财不能入，三宝先你□（张补「亡」字）。\n五色衣裳□，□□□□□。",
        "dynasty": "唐",
        "collection_info": null
    },
    {
        "title": "诗（幷序） 一一二",
        "author": "王梵志",
        "content": "出门拗头戾跨，自道行步趋锵。\n伺命把棒忽至，遍体白汗如浆。\n撮你不得辞别，俄尔眷属分张。\n合村送就旷野，回来只见空床。",
        "dynasty": "唐",
        "collection_info": null
    },
    {
        "title": "诗（幷序） 一一三",
        "author": "王梵志",
        "content": "若言余浪语，请君看即知。\n回头面北卧，寸步更不移。\n终身不念食，永世不须衣。\n此名无常住，垂（张改作「无」、项改「谁」）人辄得知。",
        "dynasty": "唐",
        "collection_info": null
    },
    {
        "title": "诗（幷序） 一一四",
        "author": "王梵志",
        "content": "愚夫痴杌杌，常守无明窟。\n沉沦苦海中，出头还復没。\n顶戴神灵珠，随身无价物。\n二鼠数相侵，四蛇推（项校「摧」）命疾。\n似露草头霜，见日一代毕。\n更愚丸（项校「遇刀」，张改「遇炎」）风吹，彼此俱无匹。\n贮得满堂金，知是谁家物。\n（以上皆录自张锡厚《王梵志诗校辑》卷三，原卷为伯三八三三、伯二九一四、苏一四八七、二八七一。\n该卷有五首已收入《全唐诗补逸》卷二。\n）。",
        "dynasty": "唐",
        "collection_info": null
    },
    {
        "title": "诗（幷序） 一一五",
        "author": "王梵志",
        "content": "慧心（一作「眼」）近空心，非关（一作「开」）髑髅孔。\n对面说不识，饶你母姓董。\n（见张锡厚《王梵志诗校辑》卷六，出敦煌本《历代法宝记》）（按：《历代法宝记》谓无住禅师引王梵志此诗，《全唐诗续补遗》误收入无住名下，今移正。\n）。",
        "dynasty": "唐",
        "collection_info": null
    },
    {
        "title": "诗（幷序） 一一六",
        "author": "王梵志",
        "content": "此身如馆舍，命似家宿客。\n客去馆舍空，知是谁家宅。\n（见张锡厚《王梵志诗校辑》卷六，出伯三○二一卷佛书引。\n）。",
        "dynasty": "唐",
        "collection_info": null
    },
    {
        "title": "诗（幷序） 一一七",
        "author": "王梵志",
        "content": "人是无常身。\n（同前）（按：本卷及下卷所录今人校订意见，皆录自郭在贻《王梵志记彙校》〖中国训诂学会第四届年会论文〗，引录诸家有项楚〖简称项〗、袁宾〖简称袁〗、蒋绍愚〖简称蒋〗、周一良〖简称周〗、黄征〖简称黄〗、松尾良树〖简称松尾〗、戴密微〖简称戴〗及郭在贻〖简称戴〗等。\n承袁宾同志提供资料。\n）。",
        "dynasty": "唐",
        "collection_info": null
    },
    {
        "title": "诗 一",
        "author": "王梵志",
        "content": "我今一身（任录作「生」）内，修营等一国。\n管□□□尸（项楚校作「管属八万户」），随我债衣食。\n外相（项校「想」）去三尸，□（陈补「内」字）思除六贼。\n贪望出累身，□□入净域。",
        "dynasty": "唐",
        "collection_info": null
    },
    {
        "title": "诗 二",
        "author": "王梵志",
        "content": "生亦只物生，死亦只物□（任、陈皆补「死」字）。\n□□□（项补「来去不」）相知，苦乐何处是？\n唯见生人悲，未闻啼哭鬼。\n以此好□（任、陈皆补「思」字）量，未必生胜死。",
        "dynasty": "唐",
        "collection_info": null
    },
    {
        "title": "诗 三",
        "author": "王梵志",
        "content": "世间不信我，言我□造恶。\n不能为俗情，和光心自各。\n财色终不染，妻子不恋者。\n共□（任、陈皆补「你」字）□□（陈补「同」字）尘，至理求不错。\n智惠（陈校作「慧」）浑一愚，我心常离缚。\n君自未识真，余身桓（任录、项校均作「恒」）□（陈补「坦」字、项补「快」字）乐。",
        "dynasty": "唐",
        "collection_info": null
    },
    {
        "title": "诗 四",
        "author": "王梵志",
        "content": "王二语梵志：俗间无我师。\n心中不了义，闻者尽不知。\n我今得开悟，先身已受持。\n寻经醒无我，披《老》悟无为。\n君身（项校「神」）自寂灭，君身若死尸。\n神身一分（任录作「六」）解，六识自开披。\n万事都无着，怜（项校作「泠」）然无所之。\n漏尽无烦恼，神澄自靡斯。\n心高鹄共驾，一举出天池。",
        "dynasty": "唐",
        "collection_info": null
    },
    {
        "title": "诗 五",
        "author": "王梵志",
        "content": "梵志与王生，密敦胶[漆]（柒）友。\n共喜[歌一]乐，同欣咏五柳。\n适意叙诗书，清淡杯（一作「盂」）渌[酒]。\n莫怪频追逐，只为相[知]久。\n（按：此诗原卷中两见，兹据另一重抄处校补。\n）。",
        "dynasty": "唐",
        "collection_info": null
    },
    {
        "title": "诗 六",
        "author": "王梵志",
        "content": "俗人道我痴，我道俗人[騃]。\n两两相排拨，喽啰不可解。\n世人重荣华，我心今已罢。\n惟有如意珠，撩渠不肯买。\n耽浮[五]欲乐，几许难开解。\n（任录此下别作一首）。",
        "dynasty": "唐",
        "collection_info": null
    },
    {
        "title": "诗 七",
        "author": "王梵志",
        "content": "嗟世俗难有，为住烦恼处。\n尘危三业障，心造恒游生死因。\n不觉四蛇六贼藏身内，贪痴五欲竞相催。",
        "dynasty": "唐",
        "collection_info": null
    },
    {
        "title": "迴波乐",
        "author": "王梵志",
        "content": "回波[尔]（来）时[六]（大）（均从任校）贼，不如持心断惑。\n纵使诵经千卷，眼裏见经不识。\n不解佛法大意，徒劳排文数黑。\n头陀兰若精进，希望后世功德。\n持心即是大患，圣道何由可剋。\n若悟生死之（任校作「如」）梦，一切求心皆息。\n（按：原卷此首前题「王梵志迴波乐」六字，以下连抄。\n任谓此首及以下六皆属《迴波乐》之作。\n）。",
        "dynasty": "唐",
        "collection_info": null
    },
    {
        "title": "迴波乐 八",
        "author": "王梵志",
        "content": "法性大海如如，风吹波浪沟渠。\n我今不生不灭，于中不觉愚夫。\n[憎]（增）（从任、陈校）恶若为是恶，无始流浪三涂。\n迷人失路但坐，不见六道清虚。",
        "dynasty": "唐",
        "collection_info": null
    },
    {
        "title": "迴波乐 九",
        "author": "王梵志",
        "content": "心本无双无隻（陈校作「佞」），深难到底渊洪。\n无来无去不住，㺃（陈校作「犹」、任校作「独」）如法性虚空。\n復能出生诸法，不迟不疾容（任改作「从」）容。\n幸愿诸人思忖（原作「恃」，从项校改），自然法性通同。",
        "dynasty": "唐",
        "collection_info": null
    },
    {
        "title": "迴波乐 十",
        "author": "王梵志",
        "content": "但令但贪但呼，波（陈校作「般」）若法水不枯。\n醉时安眠大道，谁能向我停居。\n八苦变成甘露，解脱更欲何须。\n万法归依一相，安然独坐四衢。\n。",
        "dynasty": "唐",
        "collection_info": null
    },
    {
        "title": "迴波乐 十一",
        "author": "王梵志",
        "content": "凡夫有喜有虑，少乐终日怀愁。\n一朝不报明冥，常作千岁遮头。\n财色□（陈补「只」字）缘不足，尽夜拪㨝规求。",
        "dynasty": "唐",
        "collection_info": null
    },
    {
        "title": "迴波乐 十二",
        "author": "王梵志",
        "content": "不语谛观如来，逍遥独脱尘埃。\n合眼任心树下，跏趺端坐花台。\n不惧前后二际，岂着水火三灾。\n只劝（陈谓「只」字衍，任谓「劝」字衍）遣荣乐[静]（靖）坐，莫恋妻子钱财。\n称体宝衣三事，等（任录作「葬」）身锡杖一枚。\n常持智[慧]（惠）刀剑，逢者眼目即开。",
        "dynasty": "唐",
        "collection_info": null
    },
    {
        "title": "迴波乐 十三",
        "author": "王梵志",
        "content": "法性本来常存，茫茫无有边畔。\n安身取舍之中，被他二境迴换。\n敛念定（任录作「之」）想坐禅，摄意安心觉观。\n木人机关（任录作「挟开」）修道，何时可到彼岸？\n忽悟诸法体空，欲似热病得汗。\n无智人前莫说，打破君头万段。\n（按：项楚谓本首及前「回波尔时六贼」一首均系据宝志《大乘讚》改写而成。\n宝志之作见本书卷五十九。\n）。",
        "dynasty": "唐",
        "collection_info": null
    },
    {
        "title": "迴波乐 十四",
        "author": "王梵志",
        "content": "隐去来，寻空有，空有[毕]（必）竟两无名，二境安心欲何守？\n不长不短鉴空心，若（任录作「君」）见空心还是有。\n空有俱遣法无依，智者融心自安偶。\n隐去来，勿浪波波走。",
        "dynasty": "唐",
        "collection_info": null
    },
    {
        "title": "迴波乐 十五",
        "author": "王梵志",
        "content": "隐去法，隐去游朝市。\n不离烦恼原，无希真妙理。\n对境息贪痴，何假求高士？\n是非不二见，法界同昆季。\n隐去来，大乐无基（项疑「机」）止。",
        "dynasty": "唐",
        "collection_info": null
    },
    {
        "title": "迴波乐 十六",
        "author": "王梵志",
        "content": "教君有男女，但令遣出家。\n如山覆一壝（项校「㙺」，通「篑」），似草始生牙。\n剃头并去髮，脱俗服袈裟。\n闻钟即礼拜，见佛献香花。\n不思五等贵，宁贪驷马车。",
        "dynasty": "唐",
        "collection_info": null
    },
    {
        "title": "迴波乐 十七",
        "author": "王梵志",
        "content": "危身不自在，犹如脆风坏。\n命尽骸归士，形移更受胎。\n犹如空尽月，凡数几千迴。",
        "dynasty": "唐",
        "collection_info": null
    },
    {
        "title": "迴波乐 十八",
        "author": "王梵志",
        "content": "若个达苦空？世间无有一。\n不见己身非，唯都（项校「覩」）他家失。\n贪儿觅长命，论时熟痴汉。\n终归不免死，受苦无崖畔。\n非但少衣食，王役偏差唤。\n不如早殡地，愁苦一时散。",
        "dynasty": "唐",
        "collection_info": null
    },
    {
        "title": "迴波乐 十九",
        "author": "王梵志",
        "content": "世间何物亲？妻子贵于珍。\n一朝身命谢，万事不由人。\n财钱任他用，眷属不随身。\n何须人哭我，终是一聚尘。",
        "dynasty": "唐",
        "collection_info": null
    },
    {
        "title": "迴波乐 二十",
        "author": "王梵志",
        "content": "可惜千金身，从来不惧罪。\n见善不肯为，值恶便当憙。\n煞猪请恩福，宁知自损己？\n所以有贫富，良田（陈校作「由」）先业起。",
        "dynasty": "唐",
        "collection_info": null
    },
    {
        "title": "迴波乐 二十一",
        "author": "王梵志",
        "content": "梦游万里自然，觉罢百事忧煎。\n欲见神身分别，思此即在眼前。\n圣人无梦无想，达士无我无缘。\n且寄身为庵屋，就裏养出神仙。",
        "dynasty": "唐",
        "collection_info": null
    },
    {
        "title": "迴波乐 二十二",
        "author": "王梵志",
        "content": "多缘饶烦恼，省事得心安（项疑作「安心」）。\n若能绝妄想，果成坚固林。\n舍[邪]（耶）归六趣，毕竟去贪嗔。\n无尘復无垢，何虑不成真。",
        "dynasty": "唐",
        "collection_info": null
    },
    {
        "title": "迴波乐 二十三",
        "author": "王梵志",
        "content": "不虑天堂远，非愁地狱虚。\n心中一种惧，唯怕土庵庐。\n迥静丘荒外，寂寂远村墟。\n泉门一闭后，开日定知无。",
        "dynasty": "唐",
        "collection_info": null
    },
    {
        "title": "迴波乐 二十四",
        "author": "王梵志",
        "content": "自有无用身，观他有用体。\n子（细）细好推寻，论时几许騃。\n佛性五荫中，眼看心不解。\n终日求有为，屈屈向他礼。",
        "dynasty": "唐",
        "collection_info": null
    },
    {
        "title": "迴波乐 二十五",
        "author": "王梵志",
        "content": "壮年凡几日？死去入士庵。\n论情即今汉，各各悉痴㤌（项校作「憨」）。\n唯缘二升米，是处即生食。\n礼佛遥言之，彼角仍图摊。\n贪钱险不避，逐法易成难。\n即今不如此，宁随体上寒。\n乍可无余仗（项谓应作「伏」，为「服」之音误），愿得一身安。\n无为日日悟，解脱朝朝喰（陈校作「餐」）。\n死去天堂（堂）上，遣你斫额看。",
        "dynasty": "唐",
        "collection_info": null
    },
    {
        "title": "迴波乐 二十六",
        "author": "王梵志",
        "content": "若能无着即如来，身中宝藏自然开。\n一切生死皆消灭，判不更畏受胞胎。\n悮（陈校作「悟」）时剎那不移虑，父子相见付珍财。\n众魔外道皆宾仗（项校「伏」），诸天空中唱善哉。",
        "dynasty": "唐",
        "collection_info": null
    },
    {
        "title": "迴波乐 二十七",
        "author": "王梵志",
        "content": "世人重金玉，余希衣内珍。\n细细辞名利，潮（项校「渐」）渐远嚣尘。\n贪痴日日灭，智境朝朝新。\n语你世上汉，阿都（项校「堵」）是良田。",
        "dynasty": "唐",
        "collection_info": null
    },
    {
        "title": "迴波乐 二十八",
        "author": "王梵志",
        "content": "王二与世人，俱来就梵志。\n非为贪与赏，与你论愚智。\n凡夫累劫中，不解思量事。\n见善不肯为，见恶喜无睡。\n昏昏似梦人，未饮恒如醉。",
        "dynasty": "唐",
        "collection_info": null
    },
    {
        "title": "迴波乐 二十九",
        "author": "王梵志",
        "content": "荣利皆悉争，畏死復贪生。\n心神为俗网，蠢蠢暗中行。",
        "dynasty": "唐",
        "collection_info": null
    },
    {
        "title": "迴波乐 三十",
        "author": "王梵志",
        "content": "他见见我见，我见见他见。\n二见亦自见，不见喜中面。\n手把车钏镜，终日向外看。\n唯见他长短，不肯自洮练（项校「拣」）。\n竟竟口合合，犹如冶排扇。\n逢人即作动，心舌常交战。\n不肯自看身，看身善不善。\n如此痴冥人，只是可恶贱。\n劝君学修道，含食但自㖶。\n且拔己饥渴，五邪邪毒箭。\n获得身中病，应时乃一现。\n安住解脱中，无碍未别见。\n住是分别有，任用法界遍。\n纵起六十二，非由无罪（项校「最」）殿。\n所以得如斯，有大善方便。",
        "dynasty": "唐",
        "collection_info": null
    },
    {
        "title": "迴波乐 三十一",
        "author": "王梵志",
        "content": "人生一世裏，能得几时活？\n迴己审思量，何忍相劫夺。\n自命惜求死，煞他不记活。\n布施觅声名，不肯救饥渴。\n口道愿生天，不免地狱撮。\n礼佛至顶尽，终归被怆割。\n一往陷三涂，穷劫不得脱。\n寄语世间人，可（项校「不」）可浪夸阔。\n各愿寻其本，努力弃劫末。\n迴心一念顷，万事即解脱。",
        "dynasty": "唐",
        "collection_info": null
    },
    {
        "title": "迴波乐 三十二",
        "author": "王梵志",
        "content": "我不畏恶名，恶名不须畏。\n四大亦无生，信你痛谤诽。\n你自之于我，于我何所费？\n不辞应对你，至到（项校「对」）无气味。",
        "dynasty": "唐",
        "collection_info": null
    },
    {
        "title": "迴波乐 三十三",
        "author": "王梵志",
        "content": "可笑世间人，为言恒不死。\n贪□（原作「懦」，抹去，旁改字漫漶，陈补「恡」字）不知休，相憎不解止。\n背地道他非，对面伊不是。\n埋着黄蒿中，犹成薄媚鬼。",
        "dynasty": "唐",
        "collection_info": null
    },
    {
        "title": "迴波乐 三十四",
        "author": "王梵志",
        "content": "一旦游尘境，念俗爱荣华。\n不觉三涂苦，八难更来遮。\n飘流生死海，託受在毛家。\n食蒭无厌足，头上着绳麻。",
        "dynasty": "唐",
        "collection_info": null
    },
    {
        "title": "迴波乐 三十五",
        "author": "王梵志",
        "content": "纵使千乘君，终齐一箇死。\n纵令万品食，终同一种屎。\n释迦穷八字，老君守一理。\n若欲离死生，当须急思此。\n夜梦与昼游，本不相知尔。\n梦恶便生懊，梦好觉便喜。\n你信斋戒身，本自不识你。\n欲验死更生，方斯以类比。",
        "dynasty": "唐",
        "collection_info": null
    },
    {
        "title": "迴波乐 三十六",
        "author": "王梵志",
        "content": "你今意况大聪，不语修道有功。\n亦无二边不着，亦復不住太空。\n众生不解执有，只为心裏不通。\n迷人已南作北，又亦不[辨]（辩）西东。\n念箇痴人学道，终日竟夜忩忩。\n只都（项校「覩」）小儿无智，何异世谛盲聋。",
        "dynasty": "唐",
        "collection_info": null
    },
    {
        "title": "迴波乐 三十七",
        "author": "王梵志",
        "content": "大丈夫，游荡出三途。\n荣名何足舍，妻子士（陈校作「有」，项谓「视」之讹）如无。\n法忍先将三毒共，佛性（一）常与六情俱。\n但信研心性妙宝，何烦衣外觅明珠。",
        "dynasty": "唐",
        "collection_info": null
    },
    {
        "title": "迴波乐 三十八",
        "author": "王梵志",
        "content": "大丈夫，性识本清虚。\n无心妨世事，触物任情居。",
        "dynasty": "唐",
        "collection_info": null
    },
    {
        "title": "迴波乐 三十九",
        "author": "王梵志",
        "content": "学问莫倚聪明，打却我慢贡高。\n出家解脱无年（项校「事」），永离三界逍遥。\n坐禅解空无相，皆皆实觅□□。\n□□□□□□，□□□□□□。\n法界以为家舍，任从自在条条（项校「翛翛」）。\n形（下缺）。\n。",
        "dynasty": "唐",
        "collection_info": null
    },
    {
        "title": "迴波乐 四十",
        "author": "王梵志",
        "content": "慎事罪不生，忍嗔必有□。\n□□□□□，□□□□□。\n□□□部宰。\n捉此用为心。\n高（下缺）。",
        "dynasty": "唐",
        "collection_info": null
    },
    {
        "title": "迴波乐 四十一",
        "author": "王梵志",
        "content": "众生发大愿，□□□□□。\n□□在前亡，论时依大道。\n病得子孙扶，□□□□□。\n□□□□□，□须更懊恼。",
        "dynasty": "唐",
        "collection_info": null
    },
    {
        "title": "迴波乐 四十二",
        "author": "王梵志",
        "content": "□□□□□，□□□□错。\n终归一聚尘，何用深棺椁。\n土下蝼蚁飡，但□□□□（张录作「众生发大愿」）。\n□□□□□，平章自埋却。",
        "dynasty": "唐",
        "collection_info": null
    },
    {
        "title": "迴波乐 四十三",
        "author": "王梵志",
        "content": "□□□□□，儿大君须死。\n天使遣如然，两俱不得止。\n愚夫无所知，欲得见□□。\n□□□□□，□□□欲死。",
        "dynasty": "唐",
        "collection_info": null
    },
    {
        "title": "迴波乐 四十四",
        "author": "王梵志",
        "content": "儿子有亦好，无亦甚其精。\n有时愁□□，□□□□□。\n不愁你亦是，一种大星星。",
        "dynasty": "唐",
        "collection_info": null
    },
    {
        "title": "迴波乐 四十五",
        "author": "王梵志",
        "content": "□□□□料，并是天斟酌。\n贮积拟孙儿，论时几许错。\n死活并由天，贫富□□□，□（陈补「己」字）饿畏儿饥，从头少一杓。\n（以上皆见苏联科学院东方学研究后列宁格勒分所藏敦煌写卷，卷末题：「大历六年五月□日抄王梵志诗一百一十首，沙门弘忍写之记。\n」写卷前半不存。\n转录自《敦煌学》第十二辑〖一九八七年出版〗刊陈庆浩《法忍抄本残卷王梵志诗初校》。\n所据为苏联藏列一四五六卷。\n另参项楚《列一四五六号王梵志诗残卷补校》。\n又张锡厚《王梵志诗校辑补遗》收七首残诗，任半塘先生《敦煌歌辞总编》卷三录《迴波乐》七首、《隐去来》二首，附收诗七首，今均取以参校。\n）。",
        "dynasty": "唐",
        "collection_info": null
    },
    {
        "title": "迴波乐 四十六",
        "author": "王梵志",
        "content": "世有一种人，可笑穷奇物。\n闲则着五欲，急时便□□（项补「依佛」）。\n□□□□□，□□持戒律。\n好结无情伴，招唤共放逸。\n心净不[礼]□，□□□□□。",
        "dynasty": "唐",
        "collection_info": null
    },
    {
        "title": "迴波乐 四十七",
        "author": "王梵志",
        "content": "天下大痴人，皆悉争名利。\n闻好耳卓竖，道□□□□。\n□□□□□，各自称贤智。\n一朝粪袋冷，合本总失智。",
        "dynasty": "唐",
        "collection_info": null
    },
    {
        "title": "迴波乐 四十八",
        "author": "王梵志",
        "content": "教你修道时，使你得长年。\n他物实莫取，自物亦□□。\n□□□□□，□□□□缘。\n若无自他见，何处有心偏。\n如斯不得道，从君更问天。",
        "dynasty": "唐",
        "collection_info": null
    },
    {
        "title": "迴波乐 四十九",
        "author": "王梵志",
        "content": "知足即是富，不假多钱财。\n谷深塞易满，心浅最难填。\n盛衰皆是一，生死亦同然。\n无常意可见，何劳求百年。",
        "dynasty": "唐",
        "collection_info": null
    },
    {
        "title": "迴波乐 五十",
        "author": "王梵志",
        "content": "千年与一年，终同一日活。\n昨宵即是空，今朝焉得脱。\n无事损心神，内外相宗撮。\n驱驱劳你形，耳中常聒聒。",
        "dynasty": "唐",
        "collection_info": null
    },
    {
        "title": "迴波乐 五十一",
        "author": "王梵志",
        "content": "凡夫真可念，未达宿因缘。\n漫将愁自缚，浪捉寸心悬。\n任生不得生，求眠不得眠。\n情中常切切，燋燋度百年。",
        "dynasty": "唐",
        "collection_info": null
    },
    {
        "title": "迴波乐 五十二",
        "author": "王梵志",
        "content": "我身若是我，死活应自由。\n死既不由我，自外更何求。\n死生人本分，古来有去留。\n如能晓此者，知復更何忧。",
        "dynasty": "唐",
        "collection_info": null
    },
    {
        "title": "迴波乐 五十三",
        "author": "王梵志",
        "content": "悟道虽一饷，旷大劫来因。\n释迦登正觉，却礼发心人。\n身本不离佛，佛本不离身。\n迷心去处暗，明神即辨真。",
        "dynasty": "唐",
        "collection_info": null
    },
    {
        "title": "迴波乐 五十四",
        "author": "王梵志",
        "content": "由心生妄相，无形本会真。\n但看气新断，妻子即他人。\n魂魄归五道，尸骸谢六尘。\n验斯柏（项校「怕」）散坏，何处有君身。",
        "dynasty": "唐",
        "collection_info": null
    },
    {
        "title": "迴波乐 五十五",
        "author": "王梵志",
        "content": "福门不肯修，福失竞奔驰。\n熟见苦乐别，偷生佯不知。\n安身染着慾，贪世竟无疲。\n故知地狱罪，怨佛无慈悲。",
        "dynasty": "唐",
        "collection_info": null
    },
    {
        "title": "迴波乐 五十六",
        "author": "王梵志",
        "content": "莫言己之是，勿说他人非。\n道是失其是，道非得其非，白珪之玷尚可磨，斯言之[玷]（理）不可为。",
        "dynasty": "唐",
        "collection_info": null
    },
    {
        "title": "迴波乐 五十七",
        "author": "王梵志",
        "content": "我有你不喜，你有我不嗔。\n你贫憎我富，我富怜你贫。\n行好得天报，为恶罪你身。\n你若不信我，你且勘经文。",
        "dynasty": "唐",
        "collection_info": null
    },
    {
        "title": "迴波乐 五十八",
        "author": "王梵志",
        "content": "任意随流俗，凡夫信是非。\n日常三顿饭，年恒两覆衣。\n不问单将复，谁论稠与稀。\n但令无外事，祇尔自然肥。",
        "dynasty": "唐",
        "collection_info": null
    },
    {
        "title": "迴波乐 五十九",
        "author": "王梵志",
        "content": "学行百千般，澄心遍照看。\n泥犁映兜率，因生有湼槃。\n世间诸法相，浩浩亦其宽。\n欲说深心义，无求最大安。",
        "dynasty": "唐",
        "collection_info": null
    },
    {
        "title": "迴波乐 六十",
        "author": "王梵志",
        "content": "吾有方丈室，裏有一杂物。\n万像俱悉包，参罗亦不出。\n日月亮其中，众生无得失。\n三界湛然安，中有无数佛。",
        "dynasty": "唐",
        "collection_info": null
    },
    {
        "title": "迴波乐 六十一",
        "author": "王梵志",
        "content": "有此幻身来，寻思不自识。\n言从四大生，别有一种贼。\n能悉佛性眼，还如暗裏墨。\n计此似神通，输迴有智力。\n若欲具真如，勤苦修功德。\n佛在五荫中，努力向心剋。",
        "dynasty": "唐",
        "collection_info": null
    },
    {
        "title": "迴波乐 六十二",
        "author": "王梵志",
        "content": "若欲觅佛道，先观五荫好。\n妙宝非外求，黑暗由心造。\n善恶既不二，元来无大小。\n设教显三乘，法门奇浩浩。\n触目即安心，若箇非珍宝。\n明识生死因，努力自研考。",
        "dynasty": "唐",
        "collection_info": null
    },
    {
        "title": "迴波乐 六十三",
        "author": "王梵志",
        "content": "人心不可识，善恶实难知。\n看面真如相，腹中怀蒺藜。\n口共经文语，借猫搦鼠儿。\n虽然断夜食，小家行大慈。\n。",
        "dynasty": "唐",
        "collection_info": null
    },
    {
        "title": "迴波乐 六十四",
        "author": "王梵志",
        "content": "贪痴不肯舍，徒劳断酒肉。\n终日说他过，持斋空饿腹。\n三毒日日增，四蛇不可触。\n天堂未有因，箭射入地狱。",
        "dynasty": "唐",
        "collection_info": null
    },
    {
        "title": "迴波乐 六十五",
        "author": "王梵志",
        "content": "道从欢喜生，还从瞋恚灭。\n佛性[盈两]（两盈）间，由人作巧拙。\n天堂在目前，地狱非虚说。\n努力善思量，终身须急结。\n斩断三毒箭，恩爱亦难绝。\n明识大乘因，镬汤亦不热。",
        "dynasty": "唐",
        "collection_info": null
    },
    {
        "title": "迴波乐 六十六",
        "author": "王梵志",
        "content": "断诸恶，细细詃（项校「去」）贪嗔。\n若使如罗汉，即自绝嚣尘。\n将刀且割无明暗，復用利剑断亲姻。\n究竟湼槃非是远，寻思寂灭即为邻。\n只是众生不牵致，所以沉沦罪业深。\n努力努力遵三宝，[何]愁何虑不全身。",
        "dynasty": "唐",
        "collection_info": null
    },
    {
        "title": "迴波乐 六十七",
        "author": "王梵志",
        "content": "一生不作罪，又復非修福。\n腾腾处俗间，游游觅衣食。\n衣食纔以足，不事凡荣饰。\n此则是如来，何劳住西域。",
        "dynasty": "唐",
        "collection_info": null
    },
    {
        "title": "迴波乐 六十八",
        "author": "王梵志",
        "content": "我本野外夫，不能恒礼则。\n为性重任真，吃着随所得。\n既与万物齐，方（项校「于」）□（张锡厚拨补「中」字）守静默。\n一身逢太平，五内无六贼。\n（见斯四二七七卷，转录自《中华文史论丛》一九八四年第二辑刊张锡厚《斯四二七七残卷考释》。\n）（按：斯四二七七卷，原无作者名。\n张锡厚初拟题为梵志体诗。\n后经与苏藏列一四五六卷重新缀合，确定此卷亦应为王梵志诗，今从其说收入。\n）。",
        "dynasty": "唐",
        "collection_info": null
    },
    {
        "title": "迴波乐 六十九",
        "author": "王梵志",
        "content": "（上缺）剥削。\n贮积千年调，拟觅□□□。\n□□□□□，□□[□□]恶。\n方便还他债，駈遣耕田□。\n□鼻断领牛，杖打过腿膊。\n自造还自受，努力祇当却。",
        "dynasty": "唐",
        "collection_info": null
    },
    {
        "title": "迴波乐 七十",
        "author": "王梵志",
        "content": "人间养男女，直（项校「真」）成鸟养儿。\n长大毛衣好，各自觅高飞。\n女嫁他将去，儿心（戴校「征」）死不归。\n夫妻一箇死，喻如黄擘皮。\n重重被剥削，独苦自身知。\n生在常烦恼，死后无人悲。\n寄语冥路道，还我未生时。\n。",
        "dynasty": "唐",
        "collection_info": null
    },
    {
        "title": "迴波乐 七十一",
        "author": "王梵志",
        "content": "[□□□]有死，来去不相离。\n常居五浊地，更亦取头皮。\n纵百年活（此句缺一字），须臾一向子。\n彭祖七百岁，终成老烂鬼。\n託身得他乡，随生作名字。\n轮回[□]动急，生死不[□]你。\n身带无常苦，长命何须喜。",
        "dynasty": "唐",
        "collection_info": null
    },
    {
        "title": "迴波乐 七十二",
        "author": "王梵志",
        "content": "不见念佛声，满街闻哭[响]（嚮）。\n生时同毡被，死则嫌尸妨。\n臭秽不中停，火急须埋葬。\n早死无差科，不愁怕里长。\n行人展脚卧，永绝呼征防。\n生促死路长，久住何益当。",
        "dynasty": "唐",
        "collection_info": null
    },
    {
        "title": "迴波乐 七十三",
        "author": "王梵志",
        "content": "父母生儿身，衣食养儿德。\n蹔託寄出来，欲似相便贷。\n儿大作兵夫，西征吐蕃贼。\n行后浑家死，回来觅不得。\n儿身面向南，死者头向北。\n父子相分擘，不及元不识。",
        "dynasty": "唐",
        "collection_info": null
    },
    {
        "title": "迴波乐 七十四",
        "author": "王梵志",
        "content": "身是五阴（一作「荫」）城，周回无里数。\n上下九穴门，脓流皆臭瘀。\n湛然脓血间，安置八万户。\n余有九（一作「四」）千家，出没同居住。\n攘攘相食噉，贴贴无言语。\n总在粪尿中，不解相蛆姡。\n身行城即移，身卧城稳具（一作「住」）。\n身死城破坏，百姓无安处。",
        "dynasty": "唐",
        "collection_info": null
    },
    {
        "title": "迴波乐 七十五",
        "author": "王梵志",
        "content": "生死如流星，涓涓向前去。\n前死万年余，寻入微尘数。\n中死千年外，骨石化为土。\n后死百年强，形骸在坟墓。\n续续死将埋，地窄无安处。\n已后烧作灰，扬却随风去。",
        "dynasty": "唐",
        "collection_info": null
    },
    {
        "title": "迴波乐 七十六",
        "author": "王梵志",
        "content": "前死未长别，后来亦非久（项校「非久亲」）。\n新坟影旧冢，相续似鱼鳞。\n义陵秋节远，曾逢几箇春。\n万刼同今日，一种化微尘。\n定知见土裏，还待（一作「得」）昔时人。\n频闻积代骨，为坑埋我身。\n（〖1〗项谓此首为北周释亡名《五盛阴诗》之改作。\n）。",
        "dynasty": "唐",
        "collection_info": null
    },
    {
        "title": "迴波乐 七十七",
        "author": "王梵志",
        "content": "不净脓血（一作「流」）袋，四大共为因（戴校「身」）。\n六贼都成体，败坏一时分。\n风者吹将散，火者焰来亲。\n水者常流急，土者合成人。\n体骨变为土，还归足下尘。",
        "dynasty": "唐",
        "collection_info": null
    },
    {
        "title": "迴波乐 七十八",
        "author": "王梵志",
        "content": "前人敬吾重，吾敬前人深。\n恩来即义往，未许却相寻。\n有（一作「前」）能赐白玉，吾亦奉黄金。\n君看我莫落，还同陌路人。",
        "dynasty": "唐",
        "collection_info": null
    },
    {
        "title": "迴波乐 七十九",
        "author": "王梵志",
        "content": "不思身去促，能贪无限财。\n生平惜（一作「借」）不用，命尽如粪堆。\n虫蛆内攘攘，食脉烂穴开。\n罗锦缠尸送，枉屈宝将埋。\n宁知入土后，二节变为灰。",
        "dynasty": "唐",
        "collection_info": null
    },
    {
        "title": "迴波乐 八十",
        "author": "王梵志",
        "content": "一联无舍坐，须行去处宽（一作「魂」）。\n少食巡门乞，文破忍饥寒。\n迥独一身活，病困遣谁看。\n命绝抛坑里，狼狐（一作「狐狼」）恣意飡。",
        "dynasty": "唐",
        "collection_info": null
    },
    {
        "title": "迴波乐 八十一",
        "author": "王梵志",
        "content": "祭四时八节日（此句衍一字），家家总哭声。\n侍养不孝子，酒食祭先灵。\n将（一作「总」）被外鬼哭，家亲本无名。\n一郡巡门鬼，噇尽捖鸣（一作「椀名」）声。",
        "dynasty": "唐",
        "collection_info": null
    },
    {
        "title": "迴波乐 八十二",
        "author": "王梵志",
        "content": "身（项校「闻」）强被（一作「避」）却罪，修福只心懃。\n专意涓涓念，时时报佛恩。\n得病不须卜，实莫浪求神。\n专心念三报（一作「宝」），莫乱自家身。\n十念得成就，化佛自迎君。\n若能自安置，抛（一作「块」）却带囚（一作「田」）身。",
        "dynasty": "唐",
        "collection_info": null
    },
    {
        "title": "迴波乐 八十三",
        "author": "王梵志",
        "content": "年（一作「牛」）老造新舍，鬼来拍手哭。\n身（一作「舍」）得蹔时坐，死后他人（一作「将」）卖。\n千年换百主，各自想还（一作「将迴」）改。\n前死后人坐，本主何须（项校「相」，即「厢」）在。",
        "dynasty": "唐",
        "collection_info": null
    },
    {
        "title": "迴波乐 八十四",
        "author": "王梵志",
        "content": "身体骨崖崖，面皮千道皱。\n行时头即低，策杖与人语。\n眼中双泪流，鼻涕（一作「满」）垂入口。\n腰似断（一作「就」）弦弓，引气{口廋}喘急（一作「𪢐」）。\n口裏无牙齿，强嫌寡妇丑。\n闻好不惜钱，急送一榼酒。\n前人许赐（一作「赐许」）婚，判命（一作「死」）向前走。\n迎得少年妻，褒扬殊面首。\n傍边干咽唾，恰（一作「怜」）似守碓狗。\n舂人收糠将，舐略（项校「掠」）空唇口。\n忽逢三煞头，一棒即了手。",
        "dynasty": "唐",
        "collection_info": null
    },
    {
        "title": "迴波乐 八十五",
        "author": "王梵志",
        "content": "父母怜（一作「烚」）男女，保爱（一作「受」）掌中珠。\n亦（张改作「一」）死手遮面，将衣即覆头。\n死朴哭真鬼，连夜不知休。\n天明奈何（张改作「河」）送，埋着棘嵩丘（一作「高坵」）。\n耶孃肠（一作「腹」）寸断，曾祖共悲愁。\n独守丘荒界（一作「野」），不知春夏秋（冬）。\n但知坟下睡，万事不能忧。\n寒食[墓]（慕）边哭，却被鬼耶（一作「邪」）由。",
        "dynasty": "唐",
        "collection_info": null
    },
    {
        "title": "迴波乐 八十六",
        "author": "王梵志",
        "content": "富儿少男女，穷汉生一羣。\n身上无衣着（一作「挂」），长头草裏存（一作「蹲」）。\n到大（一作「例头」）肥没忽，直似饱糠{牛丨=乚}（一作「{月牛}」，项校「{月牛}」）。\n长大充兵朴（一作「兵夫来」），未解起（项校「弃」）家门。\n积代不得富，号曰（一作「名」）穷汉村。",
        "dynasty": "唐",
        "collection_info": null
    },
    {
        "title": "迴波乐 八十七",
        "author": "王梵志",
        "content": "仕人作官职，人中第一好。\n行即食天厨，坐时（一作「即」）请月（一作「日」）料。\n得禄四季（一作「贵」）领，家口寻常饱。\n軄田佃人送，牛马足䜺草。\n每日勤判案，曹司无阓闹。\n差科能均平，欲似车上道。\n依（一作「衣」）数向前行，运转处处到。\n既能强（一作「经」）了官，百姓省烦恼。\n一得清（一作「青」）白状，二得三上考。\n选日通好名，得官入京兆。",
        "dynasty": "唐",
        "collection_info": null
    },
    {
        "title": "迴波乐 八十八",
        "author": "王梵志",
        "content": "童子得出家，一生受快乐。\n饮（一作「欲」）食满盂中，架上选衣着。\n平明欲（一作「饮」）稀粥，食手调羹臛。\n饱（一作「饮」）吃取他钱，此是口客作。\n天（一作「大」）王元不朝，父母反拜却。\n黠儿苦读经，发愿离浊恶。\n身心并出家，色慾无染着。\n同时小去（一作「少出」）家，有悟亦有错。\n憨痴求身肥，每日服石（一作「食」）药。\n生（戴校「圣」）佛不拜礼（一作「供养」），财色偏染着。\n白日趁身名，兼能依逐乐。\n不肯逍遥行，故故相缠缚。\n满街肥统统，恰似鳖无脚。\n。",
        "dynasty": "唐",
        "collection_info": null
    },
    {
        "title": "迴波乐 八十九",
        "author": "王梵志",
        "content": "出家多种菓，花蘂竞来新。\n庵罗能逸熟，获得未来因。\n后园多桃李，花盛乱迎春。\n花繁条（一作「枝」）结实，何愁子不真。\n努力勤心种，多留与后人。\n新人食甘菓，惭（一作「愧」）贺（项校「荷」）种花人。\n悉达追远福，学道莫辞贫。\n但能求生路，同证（一作「登」）四果身。",
        "dynasty": "唐",
        "collection_info": null
    },
    {
        "title": "迴波乐 九十",
        "author": "王梵志",
        "content": "今得入新年，合家蒙喜庆。\n人人皆发愿，远离时气病。\n岁日食他肉，肉是他家命。\n今朝入新年，昨暮煞他命（一作「煞他竞」）。\n论时大罪过，食肉身招病。\n一则自短命（一作「寿」），二则（一作「即」）还他命。\n负债早还却，门前无諠竞。\n怨怨来相雠，何时解适（项校「释」）竟。",
        "dynasty": "唐",
        "collection_info": null
    },
    {
        "title": "迴波乐 九十一",
        "author": "王梵志",
        "content": "父母时怨家，生一五逆子。\n养大长成人，元来不得使。\n身役不肯料，逃走皆（张改作「离」，项、蒋校「背」）家裏。\n阿耶替役身，阿孃气病死。\n腹中怀恶来，自生煞人子。\n此是前生恶，故故来相值。\n虫蛇来报恩，人子合如此。\n前怨续后怨，何时逍祖唯。",
        "dynasty": "唐",
        "collection_info": null
    },
    {
        "title": "迴波乐 九十二",
        "author": "王梵志",
        "content": "有钱不造福，甚是老愚痴。\n自身不吃着，保（张改作「报」）投受（戴校「持授」）妻儿。\n打脊眼不痛，十指不同皮。\n饱吃身自（一作「自身」）稳，饿肚身自饥。\n积十年调宁（项改「贮积千年调」），知身得几时（张改二句作「莫积千年调，宁知得几时。\n」）。\n一朝身磨灭，万事不能{宀/兑}（项校「窥」，张改作「究」）。\n妻嫁后人妇，子变他家儿。\n奴婢换曹主，马即别人骑。\n闻强急修福，莫于（项校「逾」）百年期。",
        "dynasty": "唐",
        "collection_info": null
    },
    {
        "title": "迴波乐 九十三",
        "author": "王梵志",
        "content": "暂时自来生，暂时还即死。\n[死]后却还家，生时寄住鬼。\n不愁麦不熟，不怕少谷米。\n佯（张改作「阳」）坡展脚卧，不来（项校「采」）世间事。\n死去长（一作「常」）眠乐，常恐五浊地。",
        "dynasty": "唐",
        "collection_info": null
    },
    {
        "title": "迴波乐 九十四",
        "author": "王梵志",
        "content": "身是上阵兵，把刀被煞死。\n你若不煞我，我还煞却你。\n两既忽相逢，终须一箇死。\n死亦不须忧，生亦不须喜。\n（原本二句互乙）须入湼槃城，速离五浊地。\n天心（张改作「公」）遣我生，地母收我子。\n生死不由我，我是长流水。",
        "dynasty": "唐",
        "collection_info": null
    },
    {
        "title": "迴波乐 九十五",
        "author": "王梵志",
        "content": "世间乱浩浩，贼多好人少。\n逢着光火贼，大堡（戴校「太保」）打少保（项校「小堡」）。\n贱价得他物，钱亦不还耀（张改作「粜」、项校「还钱亦不粜」）。\n自买（张改作「卖」）索钱多，他买还钱少。\n不得万万年，营作千年调。",
        "dynasty": "唐",
        "collection_info": null
    },
    {
        "title": "迴波乐 九十六",
        "author": "王梵志",
        "content": "兀兀（张改作「营营」）自免身，拟觅妻儿好。\n切迎（张改「巧遇」）打脊使，穷汉每斈{冫号}（项校「年枵」）。\n枉法剥众生，财是人髓脑。\n报绝还他债，家家惣须到。\n智者星星（项校「惺惺」）行，愚人自缠遶。",
        "dynasty": "唐",
        "collection_info": null
    },
    {
        "title": "迴波乐 九十七",
        "author": "王梵志",
        "content": "世间何物重？\n夫妻取（项、蒋校「最」）是好。\n一箇厥磨（张改作「摩」）师，眼看绝行道。\n𢣤𢣤（张改作「熏熏」）莫恨天，业是前身报。\n妻儿嫁与鬼，你向谁边告。\n教你别取妻，不须苦烦恼。",
        "dynasty": "唐",
        "collection_info": null
    },
    {
        "title": "迴波乐 九十八",
        "author": "王梵志",
        "content": "吾头何谓自（张改作「为白」），子孙满堂宅。\n吾今与纪年，尽被时催迫。\n要须在前去，前客避后客。\n于（项校「逾」）时未与死，眼看天地[窄]（官）。",
        "dynasty": "唐",
        "collection_info": null
    },
    {
        "title": "迴波乐 九十九",
        "author": "王梵志",
        "content": "朝庭来相过，设食因杯酌。\n四海同追由（项校「游」），五郡为劝乐。\n义故及三代，死活相凭託。\n合去正身行，不容君（戴校「名」）字错。\n雇人即棒脊，急手摄你脚。",
        "dynasty": "唐",
        "collection_info": null
    },
    {
        "title": "迴波乐 一○○",
        "author": "王梵志",
        "content": "知识相伴侣，蹔时不觉老。\n面皱黑髮白，把杖入长道。\n眼中冷泪下，病多好时少。\n怨家乌枯眼，无睡（张录作「眠」字）天难晓。\n朝夕乞蹔时，百长（张改作「年」）谁肯保。\n使者门前唤，手脚婆罗草。",
        "dynasty": "唐",
        "collection_info": null
    },
    {
        "title": "迴波乐 一○一",
        "author": "王梵志",
        "content": "五体一身内，蛆虫塞破袋。\n中间八万户，常无啾唧声。\n脓流遍身遶，六贼腹中停。\n两两相啖食，强弱自相征（张改作「争」）。\n平生事人我，何处有公名（张改作「平」）。\n。",
        "dynasty": "唐",
        "collection_info": null
    },
    {
        "title": "迴波乐 一○二",
        "author": "王梵志",
        "content": "吾家昔富有，你身穷欲死。\n你今初有钱，与吾昔相何（张改作「似」）。\n吾人乍无初，还同[昔]（借）日你。\n可[惜]（借）好靴牙，翻作破皮底。",
        "dynasty": "唐",
        "collection_info": null
    },
    {
        "title": "迴波乐 一○三",
        "author": "王梵志",
        "content": "夫妻拟百年，妻即在前死。\n男女五六箇，小弱未中使。\n衣破无人缝，小者肚露（一作「路」）地。\n更娶阿娘来，不肯缝补你。\n入户徒衣食，不肯知家事。\n合鬪遗啾唧，阿娘嗔儿子。\n家内既不和，灵神（张将二字互乙）不欢喜。\n后母即后翁，故故来相值。\n[□□□□□]，故来寻常事。\n欲得家裏知，孤养小儿子。\n（以上三十六首皆录自前国立中央研究院历史语言研究所专刊之二刘復辑《敦煌掇琐》三○，原件编号为伯三四一八。\n据张锡厚《王梵志诗校辑》卷五参校。\n张氏另参用了伯三七二四、斯六○三二及苏二八五二卷点校。\n）（按：刘復《敦煌掇琐》目录谓此卷卷残，抄出者共五十二首。\n童养年辑《全唐诗续补遗》卷二据以选录十首。\n今将童氏未录者全部录出，合计共得诗四十二首，不及刘氏所言之数，因篇章分合不同之故耳。\n又刘氏于末首眉批：「原本似未写完。\n」然细审诗意及押韵，似第十七句脱去，全诗已抄完。\n原卷首残尾不残。\n按：上录伯三四一八、伯三七二四、伯六○三二等三卷所录五言诗，原皆不题作者。\n张锡厚考为王梵志作。\n然此组诗内容与王梵志诗有较大不同，是否即王梵志作，尚可讨论。\n今姑从张说，录存于王诗之末，以俟考详。\n）。",
        "dynasty": "唐",
        "collection_info": null
    },
    {
        "title": "咸亨殿宴近臣诸亲柏梁体（题从《全唐诗》）",
        "author": "高宗皇帝李治",
        "content": "（帝即高宗皇帝李治皇太子即章怀太子李贤霍王元轨高祖第十四子，封霍王，垂拱四年卒相王轮即睿宗皇帝李旦戴至德相州安阳人，历官西台侍郎、同东西台三品，转户部尚书，迁尚书右仆射。\n仪凤四年卒来恒扬州江都人，上元中官至黄门侍郎、同中书门下三品薛元超）屏欲除奢政返淳。\n（帝）叨恩监守恋晨昏。\n（皇太子）圣德无为同混元。\n（霍王元轨）长欢膝下镇承恩。\n（相王轮）天皇万福振长源。\n（右仆射戴至德）策蹇叨荣青琐门。\n（黄门侍郎来[恒]〖尝〗）鹓池滥职奉王言。\n（中书侍郎薛元超）（《册府元龟》卷一一○《帝王部·宴享二》）（按：《册府元龟》又云：「自余羣臣，以次继作。\n」知所录尚未完。\n《全唐诗》卷二据《玉海》仅录存高宗一句，余皆失收。\n）。",
        "dynasty": "唐",
        "collection_info": null
    },
    {
        "title": "五言过楼岩寺",
        "author": "高宗皇帝李治",
        "content": "旋騼登雪岭，飞斾驻香城。\n路盘高下骑，峰回出没旌。\n云衣缝涧户，霞绮织山楹。\n扬剎移虹影，携风引梵声。\n岫馥鑪烟合，岩悬迭溜萦。\n空结笼檐网，虚谷响台铃。\n簇野千丛暗，长河一带明。\n散望禅林外，方弘拯溺情。\n（见清胡聘之纂《山右石刻丛编》卷五。\n参北京图书馆藏石刻拓本。\n）（按：诗末原署「咸亨三年十一月八日」。\n为武后时所刻。\n胡聘之谓刻石在蒲州府东南十五里，「河东县文林郎韩怀信书」。\n）。",
        "dynasty": "唐",
        "collection_info": null
    },
    {
        "title": "守岁",
        "author": "高宗皇帝李治",
        "content": "今宵冬律尽，来朝丽景新。\n花余凝地雪，条含暖吹分。\n绶吐芽犹嫩，冰台已镂津。\n薄红梅色冷，浅绿柳轻春。\n送迎交两节，暄寒变一辰。\n（见上海图书馆藏明抄本宋蒲积中《古今岁时杂咏》卷四一）（按：《全唐诗》卷二收本诗有缺文，今重录。\n）。",
        "dynasty": "唐",
        "collection_info": null
    },
    {
        "title": "湖州精舍寺诗",
        "author": "高智周",
        "content": "院古□□□。\n（见宋谈钥《嘉泰吴兴志》卷二十）（按：余所据《吴兴志》为嘉业堂刊本，适有残缺，俟得善本补足之。\n）。",
        "dynasty": "唐",
        "collection_info": null
    },
    {
        "title": "",
        "author": "道镜　善导",
        "content": "。",
        "dynasty": "唐",
        "collection_info": null
    },
    {
        "title": "修西方十二时 一",
        "author": "道镜　善导",
        "content": "平旦寅，被衣出户整心神。\n合掌焚香请极乐，慇懃遥礼紫金身。",
        "dynasty": "唐",
        "collection_info": null
    },
    {
        "title": "修西方十二时 二",
        "author": "道镜　善导",
        "content": "日出卯，不应念佛论多少。\n安在专心击一缘，勿为妄境相侵扰。",
        "dynasty": "唐",
        "collection_info": null
    },
    {
        "title": "修西方十二时 三",
        "author": "道镜　善导",
        "content": "食时辰，念佛先须伏我人。\n若将念佛恃人我，何始何成净土因。",
        "dynasty": "唐",
        "collection_info": null
    },
    {
        "title": "修西方十二时 四",
        "author": "道镜　善导",
        "content": "禺中巳，进修净土须决志。\n如喰甘露自知甜，且莫谤人道不是。",
        "dynasty": "唐",
        "collection_info": null
    },
    {
        "title": "修西方十二时 五",
        "author": "道镜　善导",
        "content": "正南午，想念吾师如目覩。\n无边业障自然消，岂要云为枉辛苦。",
        "dynasty": "唐",
        "collection_info": null
    },
    {
        "title": "修西方十二时 六",
        "author": "道镜　善导",
        "content": "日昳未，浩浩生死诚堪畏。\n不取西方迷疾门，尘沙劫海须沉坠。",
        "dynasty": "唐",
        "collection_info": null
    },
    {
        "title": "修西方十二时 七",
        "author": "道镜　善导",
        "content": "晡时申，急急须持净土因。\n阗健不能懃念佛，一朝虚作世间尘。",
        "dynasty": "唐",
        "collection_info": null
    },
    {
        "title": "修西方十二时 八",
        "author": "道镜　善导",
        "content": "日没酉，想知光景何能久。\n看看无常即到来，莫教佛字离心口。",
        "dynasty": "唐",
        "collection_info": null
    },
    {
        "title": "修西方十二时 九",
        "author": "道镜　善导",
        "content": "黄昏戌，勿使身心多过失。\n十恶虽然亦往生，何如上品莲开疾。",
        "dynasty": "唐",
        "collection_info": null
    },
    {
        "title": "修西方十二时 十",
        "author": "道镜　善导",
        "content": "人定亥，深心念佛真三昧。\n十地高人尚尔修，将知不信宁非罪。",
        "dynasty": "唐",
        "collection_info": null
    },
    {
        "title": "修西方十二时 十一",
        "author": "道镜　善导",
        "content": "夜半子，朝朝念佛常如此。\n皆乘莲华一往生，从兹决定无生死。",
        "dynasty": "唐",
        "collection_info": null
    },
    {
        "title": "修西方十二时 十二",
        "author": "道镜　善导",
        "content": "鸡鸣丑，壮盛俄然即衰朽。\n忙忙剎海更无亲，唯有弥陀独招手。\n。",
        "dynasty": "唐",
        "collection_info": null
    },
    {
        "title": "修西方十劝 一",
        "author": "道镜　善导",
        "content": "劝君一，长时念佛须真实。\n归依佛语莫生疑，制护心猿无放逸。",
        "dynasty": "唐",
        "collection_info": null
    },
    {
        "title": "修西方十劝 二",
        "author": "道镜　善导",
        "content": "劝君二，唯思念佛无余事。\n澄心决定愿西方，临终自见如来至。",
        "dynasty": "唐",
        "collection_info": null
    },
    {
        "title": "修西方十劝 三",
        "author": "道镜　善导",
        "content": "劝君三，念佛先须断爱贪。\n临终心净见如来，似月清光照碧潭。",
        "dynasty": "唐",
        "collection_info": null
    },
    {
        "title": "修西方十劝 四",
        "author": "道镜　善导",
        "content": "劝君四，莫令念佛心移志。\n临终极乐宝华迎，观音势至俱来至。",
        "dynasty": "唐",
        "collection_info": null
    },
    {
        "title": "修西方十劝 五",
        "author": "道镜　善导",
        "content": "劝君五，莫辞念佛多辛苦。\n思惟长劫生死轮，更向何人求出路。",
        "dynasty": "唐",
        "collection_info": null
    },
    {
        "title": "修西方十劝 六",
        "author": "道镜　善导",
        "content": "劝君六，念佛时中恒相续。\n假使不念顺凡情，何日得离生死狱。",
        "dynasty": "唐",
        "collection_info": null
    },
    {
        "title": "修西方十劝 七",
        "author": "道镜　善导",
        "content": "劝君七，念佛莫令三业失。\n专专敬礼愿西方，去见弥陀无上日。",
        "dynasty": "唐",
        "collection_info": null
    },
    {
        "title": "修西方十劝 八",
        "author": "道镜　善导",
        "content": "劝君八，教修念佛牟尼法。\n应须遵奉本师言，命尽得往弥陀剎。",
        "dynasty": "唐",
        "collection_info": null
    },
    {
        "title": "修西方十劝 九",
        "author": "道镜　善导",
        "content": "劝君九，念佛真心为上首。\n临终化佛共来迎，七宝莲华随愿诱。",
        "dynasty": "唐",
        "collection_info": null
    },
    {
        "title": "修西方十劝 十",
        "author": "道镜　善导",
        "content": "劝君十，念佛常须心口急。\n思量业海苦轮深，生死忙忙悔难及。\n（以上二十二首均见《大正新修大藏经》第四十七册唐道镜、善导共集《念佛镜》。\n参《续藏经》本）。",
        "dynasty": "唐",
        "collection_info": null
    },
    {
        "title": "",
        "author": "王拊",
        "content": "。",
        "dynasty": "唐",
        "collection_info": null
    },
    {
        "title": "别故人赋得凌云独鹤",
        "author": "王拊",
        "content": "单嘶凌碧雾，风扬入青云。\n九皋空顾侣，千里会离羣。\n望海飞恒急，摩天影讵分？\n欲知凄断意，琴裏自当闻。\n（《文苑英华》卷二八五）。",
        "dynasty": "唐",
        "collection_info": null
    },
    {
        "title": "咏霜朝城上乌",
        "author": "王拊",
        "content": "霜旦早晖通，城乌渐扬空。\n声喧高迭（疑）外，曲韵楚琴中。\n楼寒映晓日，竿迥噪朝风。\n虽狎金墉上，独（一作「犹」）畏虎贲弓。\n（同书卷三二八）（按：王拊事迹不详。\n《英华》录前诗于王胄诗后，骆宾王前，录后诗于杨师道诗后，李峤诗前，因知为初唐人。\n）。",
        "dynasty": "唐",
        "collection_info": null
    },
    {
        "title": "古意",
        "author": "颜曹",
        "content": "逶迤临云雨，蛾眉戏琼（一作「瑶」）台。\n对酒自娇笑，君王肯下来。\n击鼓雷阗阗，选妓纷呈才。\n锡宴池上子，精魄辞不迴。\n指日穷所乐，岂知殷运开。\n孤舟一遥放，曾构成尘埃。\n（见《文苑英华》卷二○五）（按：《文苑英华》卷三○六收颜胄《适意》一首，《全唐诗》卷七七六收入。\n疑胄、曹为一人，惜其事迹无考，无以定夺。\n）。",
        "dynasty": "唐",
        "collection_info": null
    },
    {
        "title": "讚观音势至二菩萨（题拟）",
        "author": "释岸",
        "content": "观音助远接，势至辅遥迎。\n宝瓶冠上显，化佛顶前明。\n俱游十方剎，持华候九生。\n愿以慈悲手，提奖共西行。\n（《宋高僧传》卷十八《唐岸禅师传》，宋王日休《龙舒增广净土文集》卷五作「惟岸」）。",
        "dynasty": "唐",
        "collection_info": null
    },
    {
        "title": "句",
        "author": "刘仁轨",
        "content": "天将富外翁。\n（《白氏长庆集》卷三四《自题酒库》注引刘仁轨诗。\n）。",
        "dynasty": "唐",
        "collection_info": null
    },
    {
        "title": "",
        "author": "魏玄同",
        "content": "。",
        "dynasty": "唐",
        "collection_info": null
    },
    {
        "title": "流所赠张锡",
        "author": "魏玄同",
        "content": "黄叶因风下，甘从洛浦隈。\n白云何所为，还出帝乡来。\n（见《十万卷楼丛书》本皎然《诗式》卷三）（按：此诗作者原署作「韦玄同」。\n张锡，《旧唐书》卷八五有传附其叔张文瓘传后，则天时为相，约卒于睿宗时。\n检初唐史传，无韦玄同其人。\n魏玄同曾配流岭外，与张锡恰同时，「韦」、「魏」读音又极相近，因知此诗应为魏玄同作，作韦玄同为音近而误。\n《全唐诗》卷九九误作章玄同诗，今移正。\n）。",
        "dynasty": "唐",
        "collection_info": null
    },
    {
        "title": "幽兰之歌",
        "author": "杨炯",
        "content": "幽兰生矣，于彼朝阳。\n含雨露之津润，吸日月之休光。\n美人愁思兮，采芙蓉于南浦；公子忘忧兮，树萱草于北堂。\n虽处幽林与穷谷，不以无人而不芳。\n（《杨盈川集》卷一《幽兰赋》附）。",
        "dynasty": "唐",
        "collection_info": null
    },
    {
        "title": "竹（题拟）",
        "author": "杨炯",
        "content": "森然几竿竹，密密茂成林。\n半室生清兴，一窗余午阴。\n俗物不到眼，好书还上心。\n底事忘覊旅，此君同此襟。\n（见《全芳备祖后集》卷十六「竹韵」。\n）。",
        "dynasty": "唐",
        "collection_info": null
    },
    {
        "title": "闻杨炯幽兰之歌作（题拟）",
        "author": "赵元淑",
        "content": "昔闻兰叶据龙图，復道兰林引凤雏。\n鸿归燕去紫茎歇，露往霜来绿叶枯。\n（《杨盈川集》卷一《幽兰赋》附）。",
        "dynasty": "唐",
        "collection_info": null
    },
    {
        "title": "独鹤篇",
        "author": "刘希夷",
        "content": "西山日没人独归，东江月明鹤孤[飞]（非）。\n秋风四起声切切，边心一听泪[霏霏]（非非）。\n嵩岳灵泉摇玉羽，蓬丘仙雾下金衣。\n自[怜]（拎）流落烦岁暮，唯有悲凉人事非。\n（见伯二六八七卷）。",
        "dynasty": "唐",
        "collection_info": null
    },
    {
        "title": "初度岭过韶州灵鹫广果二寺其寺院相接故同诗一首",
        "author": "刘希夷",
        "content": "五岭分鸢徼，三天峙鹫峰。\n法堂因嶂起，香阁与岩重。\n寒水千寻壑，禅林万丈松。\n日将轻影殿，风闲响传钟。\n佛帐珠幡绕，经函宝印封。\n野鸣初化鹤，岸上欲降龙。\n北牖泉埃散，南阶石癣浓。\n净花山木槿，真蒂水芙蓉。\n古塔留奇制，残碑纪胜踪。\n一音三界路，十善百灵恭。\n流窜同飘萚，登临蹔杖笻。\n摄衣趋福地，跪膝对真容。\n忽似毗耶偈，还如舍卫逢。\n宿心常恳恳，尔日更颙颙。\n苦业暥前际，危光迫下舂。\n已知空假色，犹念吉除凶。\n覆护如无爽，归飞庶可从。\n。",
        "dynasty": "唐",
        "collection_info": null
    },
    {
        "title": "江上覊情",
        "author": "刘希夷",
        "content": "独下三江路，飘如一叶浮。\n卧查冲险洑，欹树压平流。\n岸枝时冒挽，潬沙或碍舟。\n出没见帆影，远近闻棹讴。\n浦花春似雪，江气晓如秋。\n白云乖帝里，舟徼（下缺。\n以上二首均见伯二六七三卷）（按：以上二诗原收于刘希夷《北邙篇》之次，疑亦为其所作，姑收希夷下，俟考。\n）。",
        "dynasty": "唐",
        "collection_info": null
    },
    {
        "title": "谒诸葛祠",
        "author": "刘希夷",
        "content": "孤云何其高，明月不可繫。\n灼灼抱此心，与世自泾渭。\n释来从所欢，感乱亦歔欷。\n咨惟今之人，窃国未云耻。\n白首入吴市，秋风恐燕水。\n区区袁与曹，等是刺客耳。\n而我于其间，秉义不敢坠。\n袁音回衡飈，清义动幽邃。\n天心固难亮，吾独信所履。\n溶溶日间云，漠漠点寒砌。\n饥鼯堕苍瓦，澹薄公所憇。\n静然想英姿，孤怀亦差𢠢。\n（《道藏辑要》本明诸葛曦基辑《汉丞相诸葛忠武侯集》卷十二。\n）。",
        "dynasty": "唐",
        "collection_info": null
    },
    {
        "title": "乐道歌（一作《了元歌》）",
        "author": "仁俭",
        "content": "[修]（问）（从《灯录》改）道道无可修，问法法无可问。\n违人不了性（一作「色」）空，智者本无违顺（一作「悟者无逆顺」）。\n八万四千法门，至理不离方寸。\n不要（一作「用」）广学多闻，不要辩才聪隽。\n识取自家城郭，莫谩游他州（一作「寻他乡」）郡。\n（《灯录》二句在「不用」二句前）烦恼即是菩提，净花（一作「华」）生于泥粪。\n若有人求问答（一作「人来问我若为」），谁（一作「不」）能共他讲（一作「伊谈」）论。\n不知月之大小，亦不知（一无「亦」字，「知」作「管」）岁之余闰。\n（《灯录》二句在「烦恼」二句前）辰时以（一作「寅期用」）粥充饥，仲（一作「斋」）时更飡（一作「飱」）一顿。\n今日任运腾腾，明日腾腾任运。\n心中了了总知，只没（一作「且作」）佯痴缚钝。\n（见影印日本花园大学藏南唐静、筠二僧撰《祖堂集》卷三。\n注「一作」者，为《四部丛刊三编》影宋本宋释道原撰《景德传灯录》卷三十之异文。\n）。",
        "dynasty": "唐",
        "collection_info": null
    },
    {
        "title": "武三思席上咏绮娘（题拟）",
        "author": "魏元忠",
        "content": "倾国精神掌上身，天风惊雪上香裀。\n须臾舞彻《霓裳曲》，騃却高堂满座人。\n（《新编分门古今类事》卷二引《甘泽谣》）。",
        "dynasty": "唐",
        "collection_info": null
    },
    {
        "title": "武三思席上咏绮娘（题拟）",
        "author": "苏焜",
        "content": "紫府开樽召众宾，更令妖艷舞红裀。\n曲终独向筵前立，满眼春光射主人。\n（《新编分门古今类事》卷二引《甘）（泽谣》）。",
        "dynasty": "唐",
        "collection_info": null
    },
    {
        "title": "听《华严》诗（幷序）",
        "author": "武则天",
        "content": "法席开广方，缁徒满胜筵。\n圣众随云集，天华照日鲜。\n座分千叶华，香引六铢烟。\n钟声闻有顶，梵响韵无边。\n一音宣妙义，七处重弘宣。\n唯心明八会，涤虑体三禅。\n既悟无生灭，常欣佛现前。\n（《卐续藏经》本唐释法藏《华严经传记》卷三《智俨传》为永昌元年作。\n）。",
        "dynasty": "唐",
        "collection_info": null
    },
    {
        "title": "赐姚崇",
        "author": "武则天",
        "content": "依依柳色变，处处春风起。\n借问向盐池，何如游浐水？\n（见胡聘之《山右石刻丛编》卷五高宗《过楼岩寺》诗附韦元晨《六绝纪文》引。\n作于长安二年。\n时姚崇按察蒲州盐池事返，赐以此诗。\n题据韦文拟。\n）。",
        "dynasty": "唐",
        "collection_info": null
    },
    {
        "title": "五言和波崙师登佛授记阁一首",
        "author": "武三思",
        "content": "帝宅开金地，神州列宝坊。\n龙宫横雾术，鴈塔亘霞庄。\n窈窕分千仞，参差耸百常。\n绣櫺悬迭槛，画拱映雕梁。\n宝座开千叶，金绳下八行。\n青龙浮剎柱，白马对祠场。\n树踊金银色，莲开日月光。\n东西分闬庑，左右控池隍。\n瑞叶擎朝露，祥花送晚香。\n天衣随劫拂，仙梵逐风扬。\n忽有三空士，来宣七觉芳。\n银函承宝帙，玉札下琱章。\n闢牖青云外，披轩紫□傍。\n山川横地轴，辰象丽天[□。\n□□□□□，□]绳待慈航。\n（日本藏唐抄本《唐诗卷》，日本大阪市立美术馆编《唐抄本》影印本）。",
        "dynasty": "唐",
        "collection_info": null
    },
    {
        "title": "九成宫山",
        "author": "韦承庆",
        "content": "有水鱼争乐，无人鸟共歌。\n（见《吟窗杂录》卷三七）。",
        "dynasty": "唐",
        "collection_info": null
    },
    {
        "title": "神龙中自容山追入上诗",
        "author": "权龙襄",
        "content": "无事向容山，今日向东都。\n陛下敕进来，令作右金吾。\n（录自汪绍楹校本《太平广记》卷二五八引唐张鷟《朝野佥载》、赵守俨校本《朝野佥载》卷四。\n）（按：《全唐诗》卷八六九据《唐诗纪事》卷八十录权龙褒诗五首，其中岭南归后献诗云：「龙褒有何罪，天恩放岭南。\n敕知无罪过，追来与将军。\n」而以此诗作别本注出。\n然《朝野佥载》为记载权诗最早之着作，《广记》亦早于《纪事》，当以其所录诗为正。\n其名亦当以「龙襄」为是。\n又《纪事》所录，疑出后人补拟之作。\n今重录之以订前失。\n）。",
        "dynasty": "唐",
        "collection_info": null
    },
    {
        "title": "丽色赋附歌",
        "author": "富嘉谟",
        "content": "涉绿水兮采红莲，水漫漫兮花田田。\n舟容与兮白日暮，桂水浮兮不可度。\n（见《文苑英华》卷九六）。",
        "dynasty": "唐",
        "collection_info": null
    },
    {
        "title": "应制 一",
        "author": "宗楚客",
        "content": "敬举天杯饮。\n（宋叶廷珪《海录碎事》卷十引李宗楚诗）。",
        "dynasty": "唐",
        "collection_info": null
    },
    {
        "title": "应制 二",
        "author": "宗楚客",
        "content": "仪干开宝历，御极转金轮。\n（同前书同卷引宗楚诗）（按：《海录碎事》卷十录初唐人应制诗句，中署宗楚客作者四联，《全唐诗》卷四六收入三联，其中「七萃銮舆动，千年瑞检开」二句，为李峤《奉和拜洛应制》之首二句，叶氏误署。\n《全唐诗》未收之「殷荐三神享，明祠万玉陪」，为李峤同诗中句，文字略异。\n同卷另录李宗楚诗一句，当为宗楚客之讹，今录入。\n）。",
        "dynasty": "唐",
        "collection_info": null
    },
    {
        "title": "五言诗二首 一",
        "author": "卜天寿",
        "content": "写书今日了，先生莫[嫌迟]（咸池）。\n明朝（此字仅存左边上半截）是[假]（贾）日，早放学生归。\n。",
        "dynasty": "唐",
        "collection_info": null
    },
    {
        "title": "五言诗二首 二",
        "author": "卜天寿",
        "content": "他道侧书易，我道侧书[难]。\n侧书还侧读，还须侧眼[看]。\n（二诗均录自郭沫若着《出土文物二三事》附一九六九年吐鲁番阿塔那唐墓出土卜天寿抄本《论语郑氏注》卷末诗词业片。\n原诗有讹缺，从郭沫若、龙晦二人说增改。\n）（按：卜天寿《论语》抄本后写有《十二月三台词》一首又一句半、五绝六首。\n前者显然为抄录时曲。\n后六首，郭沫若以为仅第一首为卜天寿自作，另五首皆系抄录民间流传的旧诗。\n龙晦则以为第五首亦为卜天寿自作。\n今从二人说繫二诗于卜天寿名下，余皆录入本书卷五十六无名氏诗内。\n）。",
        "dynasty": "唐",
        "collection_info": null
    },
    {
        "title": "五言奉和姚元崇相公过楼岩寺诗（题拟）",
        "author": "韦元旦",
        "content": "岩突金银台，登攀信美哉！白林丛万壑，珠缀结三台。\n应物尽标胜，冥心无去来。\n{汞夆/金}明巾铁柱，长欲助盐梅。\n（录自清胡聘之《山右石刻丛编》卷五）（按：此诗刻于姚崇五言《过楼岩寺》后，题仅作「五言奉和」，下署：「前朝议郎行左台监察御史摄宫尹司直韦元旦。\n」）。",
        "dynasty": "唐",
        "collection_info": null
    },
    {
        "title": "题龙湖",
        "author": "陈元光",
        "content": "环堤森雾伏，璧水湛天枢。\n带雨金龙甲，朝天锦鲤鱼。\n楼船摇月鑑，阁鼓肃冰壶。\n扣枻歌三迭，飞觞泻百枯。\n犀燃神鬼泣，剑射斗牛虚。\n怀古标遐轨，龙湖第一途。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "一戈探虎穴，万里到龙湖。\n原上千花雨，湖边百草埔。\n分曹驱鹿豕，犄角困獐狐。\n野女妍堆髻，山獠醉倒壶。\n气清消雾冷，路险迫云衢。\n虎帐风霆肃，龙旗日月舒。\n芟除尽荆棘，雨交鑑湖娱。",
        "dynasty": "唐",
        "collection_info": null
    },
    {
        "title": "其三",
        "author": "陈元光",
        "content": "地极绥安镇，天随使节存。\n民风移丑陋，土俗转醖醇。\n野服迎旌佩，獠草避阵云。\n宣威雄剑鼓，导化动琴樽。\n石裂磨刀处，溪留饮马痕。\n龙湖鱼鸟眼，认此第三巡。",
        "dynasty": "唐",
        "collection_info": null
    },
    {
        "title": "其四",
        "author": "陈元光",
        "content": "望望龙湖上，鱼龙薄汉云。\n鸿蒙开半月，蛇秽破孤军。\n一鑑生风翰，千章涣浪纹。\n法慈敷教化，清静加弥纶。\n法慈剪凶丑，凛冽迴春温。\n龙湖三五夜，棨戟四迴轮。\n。",
        "dynasty": "唐",
        "collection_info": null
    },
    {
        "title": "其五",
        "author": "陈元光",
        "content": "隻骑登南服，五龙开洞门。\n未有登临者，天留好使君。\n湖心涵万象，湖口合千春。\n久翫天机动，昭迴汉表文。\n迢遥天侣上，磊落野人羣。\n促命茅君起，雄挥记五巡。",
        "dynasty": "唐",
        "collection_info": null
    },
    {
        "title": "南獠纳欵",
        "author": "陈元光",
        "content": "南熏阜物华，南獠俨庭寔。\n野味散芳芬，海殽参茂密。\n胸篆飞瑞烟，蠙珠媚炎日。\n掩嫮笼白鷴，盐章闷鸂鶒。\n归化服维新，皇朝重玄[质]（盾）。\n筮辰贡龙颜，表子躬逢地吉。",
        "dynasty": "唐",
        "collection_info": null
    },
    {
        "title": "观雪篇",
        "author": "陈元光",
        "content": "不敢希酿泉，忻然覩香雪。\n圭璧充庭辉，山林变瑶阙。\n农郊卜岁丰，帅阃和民悦。\n触檐鸣瑀珩，拂衙凛铁钺。\n藻台净冰鑑，茶壶团素月。\n圣恩宏海陬，边臣効芹说。",
        "dynasty": "唐",
        "collection_info": null
    },
    {
        "title": "平獠宴喜",
        "author": "陈元光",
        "content": "玉钤森万骑，金鼓肃羣雄。\n扫穴三苗窜，旋车百粤空。\n风生云无帐，雪压碧油[幢]（憧）。\n火烈消穷北，呈祥应岁东。\n朝端张孝友，炮鳖待元戎。",
        "dynasty": "唐",
        "collection_info": null
    },
    {
        "title": "山游怀古",
        "author": "陈元光",
        "content": "迅烈驱黎瘴，委蛇陡翠微。\n汉宫尘漠漠，随社黍离离。\n圣远津稀问，蟾升树亦辉。\n晨昏童冠浴，夜静士民嬉。\n边檄兴师旅，秋深近阻饥。\n仲由刚协力，曾点志同时。\n倚曲酬歌去，宣尼正哂而。",
        "dynasty": "唐",
        "collection_info": null
    },
    {
        "title": "旋师之什",
        "author": "陈元光",
        "content": "雪尽青山昏，师旋赤眉至。\n皇天监有光，边帅却非义。\n六月张貔貅，万弓发羊豕。\n海岳皆效灵，苗民悉循纪。\n卷舒如祥云，进止若时雨。\n薄暮天为阴，衔枚肃我旅。\n一火空巢窝，羣凶相籍死。\n《采芑》歌言旋，记此非黩武。",
        "dynasty": "唐",
        "collection_info": null
    },
    {
        "title": "喜雨次曹泉州",
        "author": "陈元光",
        "content": "上帝将垂谴，边臣惊不宁。\n彷徨劳野马，干曝俯龙亭。\n精意馨穹昊，阳和正郁蒸。\n絪缊云作瑞，黮𪒘雨成声。\n原湿枯随发，生灵死復苏。\n刑牲崇礼报，作颂庆昇平。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "羲和停火轮，霡霂深民福。\n年康收篚文，庭寔陈秋穫。\n土产若未腴，勤绥功则博。\n九五垂衣裳，千万监忠朴。\n铜虎谨深悬，木铎今始作。\n诰勅常佩吟，酒色难湎惑。\n愿皇钦福多，锡民无灾瘼。\n载答圣皇恩，转轮赴河洛。",
        "dynasty": "唐",
        "collection_info": null
    },
    {
        "title": "望阙谢恩",
        "author": "陈元光",
        "content": "御扆褒忠勇，官符再佩箴。\n遐陬蒙一体，服马赫遥临。\n海岭知天瑞，懽忻荷圣心。\n排衙香御胸，应郭撒妖祲。\n讲武勤西狩，呼嵩拜北钦。\n天颜严咫尺，夙夜敢荒淫。",
        "dynasty": "唐",
        "collection_info": null
    },
    {
        "title": "教民祭蜡",
        "author": "陈元光",
        "content": "玉垒陈酽酪，金盌荐芳饎。\n父老吹龙笛，官僚仗虎墀。\n山川出云雨，神祇迴耀辉。\n舞蹈幽明洽，趋跄礼度微。\n祈禳称世世，民社两无违。\n。",
        "dynasty": "唐",
        "collection_info": null
    },
    {
        "title": "祀后土",
        "author": "陈元光",
        "content": "天启鑑湖清，灵源浸天碧。\n不为潜龙盘，上翊飞龙续。\n花气喷龙香，河光溥龙德。\n福以龙德钟，寿以龙仁益。\n百礼祀龙神，九歌感龙格。\n龙湖配天长，万叶復千亿。",
        "dynasty": "唐",
        "collection_info": null
    },
    {
        "title": "修文语土民",
        "author": "陈元光",
        "content": "庙算符天象，干旄格有苗。\n三军歌按堵，万骑弛鸣镖。\n虔岭顽民远，朝阳寇逆招。\n偃文休众士，锡命自皇朝。\n莫篆天然石，惟吹洛下箫。\n声闻神起舞，气感海无妖。\n方叔猷元壮，相如赋未饶。\n成周放牛马，林野任逍遥。",
        "dynasty": "唐",
        "collection_info": null
    },
    {
        "title": "半径庐居语父老",
        "author": "陈元光",
        "content": "寒猿号岭表，添我哭声哀。\n万浦驱潮至，愁连拨不开。\n二州诸父老，百里载牲来。\n窍竁成堆玉，坊戎未砌阶。\n菜芜间半径，金石耀双台。\n感怆千秋恨，期消四境埃。\n阴扶祈大母，显相赖殊才。\n兽舞梁山下，龙眠潮海涯。\n三杯酬地杰，一杖陟山迴。\n环拜诸公罢，拈香奠晚罍。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "丹心忠老母，白首媚萱堂。\n万里提兵路，三苗葬子方。\n桑田多变海，萱草独凌霜。\n华洁凝秋色，葳蕤灿晚芳。\n山灵驱毒蛀，神女靓明粧。\n剥落千花后，舒迟百岁康。\n如何龄九五，霞佩陟云房。\n语罢成追暮，羣然泪雨茫。\n（原按：《志铭》：总章己巳，闽广之交，獠蛮啸聚。\n高宗命陈政公出抚之。\n至界，以兵少请援，朝命二兄敏、敷领兵南下。\n）（太母魏氏见三子之闽，乃与俱往。\n至浙之江山县，敏、敷病疽。\n至浦城，孙子亦疽。\n魏母提兵至镇，政得进屯云霄营。\n政卒，孙元光将军，代领其众，奉建州治。\n垂拱四年，魏氏卒，将军以支孙承重，付州事于许天正，葬祖母于半径山，结庐守制。\n漳人称半径将军。\n故有《庐居语父老》之作。\n）。",
        "dynasty": "唐",
        "collection_info": null
    },
    {
        "title": "语州县诸公敏续",
        "author": "陈元光",
        "content": "总角趋朝对，雄飞出禁城。\n人才当翊国，世赏可辞荣。\n怜厥神童子，寻为壮友生。\n南方承父镇，北阙列儒名。\n移孝为忠吉，由奢入俭宁。\n长安瞻日月，岭海肃风霆。\n败事诚因酒，增高必自陵。\n尊老须养老，使士要推诚。\n寅协无他式，清勤慎不矜。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "敦伦开野叟，勤学劝生儒。\n刊爵虽殊分，同仁本一途。\n云泥如有隔，水火岂相资。\n饮露知蝉洁，观颜觉鑑虚。\n潜光同隐豹，出宰必悬鱼。\n适国无先后，梯云有卷舒。\n天文迴北极，水势赴东都。\n定策参耆宿，轮忠奉简书。\n弥重勋业懋，开国负称孤。",
        "dynasty": "唐",
        "collection_info": null
    },
    {
        "title": "和王采访重九见访",
        "author": "陈元光",
        "content": "河北推儒雅，嵩高降岳神。\n明径通桂掖，飞幰渡荆津。\n明快宜朝美，疏通亦我怜。\n怒同雷电厉，喜沛雨霖恩。\n乔木家声旧，严轺帝命新。\n心交今管[鲍]（饱），筹运访张陈。\n是日登高节，伊谁送酒频。\n江州华胄使，携榼再慇懃。\n。",
        "dynasty": "唐",
        "collection_info": null
    },
    {
        "title": "公庭春宴",
        "author": "陈元光",
        "content": "东风驱冻去，万品破阳辉。\n红紫粧春媚，罍樽试酒奇。\n公庭开月榭，农榼荐时牺。\n兴逐芳芬发，杯同蜂蝶飞。\n谁云佳节会，独与赏心违。\n信手捻红[瓣]（辨），粘衣尽紫蕤。\n阴移来日者，各赠满须归。",
        "dynasty": "唐",
        "collection_info": null
    },
    {
        "title": "酬裴使君王探公",
        "author": "陈元光",
        "content": "百粤临南海，儒冠任使轺。\n馈我兼金佩，和之美玉箫。\n清风生四座，丽日正良霄。\n意气宜令契，公忠岂古饶。\n简书频诵读，玉烛要均调。\n冰鑑秋霄察，君门万里遥。\n骊騑歌四牡，谔谔答清朝。",
        "dynasty": "唐",
        "collection_info": null
    },
    {
        "title": "晚春旋漳会酌",
        "author": "陈元光",
        "content": "帝德符三极，皇风振四夷。\n将轺春暮饮，士卒岭南驰。\n马啸腥风远，兵歌暖日怡。\n妖云驱屏迹，芳卉媚迎诗。\n拍掌横弓槊，徘徊索酒巵。\n阴处窜蛇豕，暗笑使君迷。",
        "dynasty": "唐",
        "collection_info": null
    },
    {
        "title": "故国山川写景",
        "author": "陈元光",
        "content": "浮光昂岳望，固始秀民乡。\n第宅参文武，姻㜕半帝王。\n珠楼帘结绮，花苑水流香。\n礼节传家范，簪缨奕世芳。\n飞鞭驰道坦，聚盖艷阳光。\n箫鼓迎懽会，桐麻遣唁丧。\n勋臣扶景运，风树配天长。",
        "dynasty": "唐",
        "collection_info": null
    },
    {
        "title": "神湖州三山神题壁",
        "author": "陈元光",
        "content": "孤随不尊士，幽谷多豪杰。\n三山亦隐者，韬晦忘其名。\n胜蹟美山水，妙思神甲兵。\n精诚谅斯在，对越俨如生。\n木石森驺伏，云烟拂旆旌。\n雨旸祈响应，龙凤勅碑铭。\n清泚符神洁，香芹契德馨。\n三山耀神德，万岁翊唐灵。\n。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "孤云悦我心，一点通神意。\n流泉濯巨灵，深谷豁神智。\n魈魅神之兵，黎庶神所庇。\n精气烛彼天，名山妥灵地。\n岭表开崇祠，辽东建神帜。\n六字动天威，九重颁岁祭。\n相期翊国忠，我舆三神契。",
        "dynasty": "唐",
        "collection_info": null
    },
    {
        "title": "其三",
        "author": "陈元光",
        "content": "孤征东岭表，[冒]（胃）雨一登临。\n再拜烟雾霁，羣峰奎璧森。\n独山峰耸阁，中谷水鸣琴。\n明山卉木翳，遥林云雾深。\n瞻庙开明贶，平辽断秽祲。\n神颫号万籁，列宿献千禽。\n树尾扬旌帛，山头旋革金。\n葵阳烘固介，华露润华簪。\n鼎立峥嵘势，钟闻杳霭阴。\n绾荷据口勾，掬水洗怀襟。\n瀑石流觞咏，丰碑驻马吟。\n三山香火地，万古帝王钦。",
        "dynasty": "唐",
        "collection_info": null
    },
    {
        "title": "至人行",
        "author": "陈元光",
        "content": "至人平念虑，好恶归其衷。\n试剑三苗罪，同车盖世雄。\n断蛟驱猛虎，附凤翊飞龙。\n际会风云上，清平岭海中。\n穷民加保惠，勋士禄功庸。\n姝子干旌纰，妖淫桎[梏]（桔）凶。\n热筹消{氵灾}气，精盖启宸聪。\n卓尔三才立，岿哉一道同。",
        "dynasty": "唐",
        "collection_info": null
    },
    {
        "title": "云龙",
        "author": "陈元光",
        "content": "干坤成列神流通，纯阳附阴生神龙。\n伸屈妙运参帝功，一鼓絪缊油云从。\n飞翔四海雨域[中]（十），万彙焦枯仰化融。\n苦时潜德来奋踪，羣生渴想心忡忡。\n雷鸣云起德斯普，变化循环自今古。\n。",
        "dynasty": "唐",
        "collection_info": null
    },
    {
        "title": "风虎",
        "author": "陈元光",
        "content": "干坤义气为虎神，咆哮尚阚谁相亲。\n浮云满谷随相震，啸地生风鼓气新。\n日入山林膳百兽，时清效数宗麒麟。\n忍饥渡河知仁人，威彰挥爪雄武臣。\n戴王秉义无忘噬，作政行苛何诛夷。",
        "dynasty": "唐",
        "collection_info": null
    },
    {
        "title": "圣作物覩",
        "author": "陈元光",
        "content": "干坤正气钟圣物，聪明天纵临生民。\n四灵百端皆符身，九夷八蛮咸来宾。\n制作百为开彝伦，明禋千载秋又春。\n物覩之圣为何人，[羲]（义）农尧舜禹汤文。\n万古帝王咸准则，祗令万物覩者德。",
        "dynasty": "唐",
        "collection_info": null
    },
    {
        "title": "真人操",
        "author": "陈元光",
        "content": "阴阳妙教生真人，名山胜地隐其身。\n吹嘘濑气完元神，升降雪外离烟尘。\n轩辕乘龙万岁春，穆观王母存昆崙。\n青牛出关避世纷，招呼鸾鹤引霞樽。\n秦王汉武心尘土，欲求真仙恶得覩。",
        "dynasty": "唐",
        "collection_info": null
    },
    {
        "title": "恩义操",
        "author": "陈元光",
        "content": "天尊地卑分君臣，干男坤女生男孙。\n怀恩抱义成人伦，入有双亲出有君。\n行义显亲亲以尊，隆恩敦君君以仁。\n君仁亲尊恩义纯，双全忠孝参干坤。\n春秋乱贼纷然起，仲尼一笔扶人纪。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "岭海物产知君臣，黑鲤朝北葵向曛。\n岭海物产知慈仁，寒獭祭鱼乌哺亲。\n吴起学曾斯学[荀]（笋），欺君害民丧不奔。\n禄养生成忘义恩，不如鷄犬司门晨。",
        "dynasty": "唐",
        "collection_info": null
    },
    {
        "title": "忠烈操",
        "author": "陈元光",
        "content": "干生男子坤生姝，国有君王家有夫。\n委[质]（盾）结褵託其躯，三纲五常与命俱。\n一朝凶变违常途，匡扶弗得将何如？\n英英烈烈[他]（地）虑无。\n舍生取义终不[渝]（瑜）。\n《柏舟》之诗王蠋语，千古芳名耀青史。",
        "dynasty": "唐",
        "collection_info": null
    },
    {
        "title": "候夜行师七唱",
        "author": "陈元光",
        "content": "一从长髮离京城，侍父寒暄经万程。\n上吁玄天低吁地，朝瞻红日夜瞻星。\n诸君喜抵王师所，四顾伤为荆莽垧。\n羣落妻拏凄泣声，俄然戎丑万交横。\n司空淑人频劝谕，英雄死义无求生。\n马皮远裹伏波骨，铜柱高标交趾惊。\n振旅龙江修战具，移文凤阙请增兵。",
        "dynasty": "唐",
        "collection_info": null
    },
    {
        "title": "其二",
        "author": "陈元光",
        "content": "魏母咸亨奉勅文，府兵云众成营屯。\n屹然一镇云霄末，渐尔羣言花柳春。\n男生女长通蕃息，五十八氏交为婚。\n火田黄稻俱甘旨，纲水金鱼洽醉。\n寇戎不测纷如雪，甲胄何时不出门。\n夜祀天皇弘德泽，日将山獠化缟民。\n一声谯鼓月初出，戍楼西北望皇阍。",
        "dynasty": "唐",
        "collection_info": null
    },
    {
        "title": "其三",
        "author": "陈元光",
        "content": "戍楼西北望皇阍，日暖桃绯京国春。\n公子踏青陪御辇，官民结彩庆姻门。\n上林花木胭脂媚，边境桑蔴戟剑屯。\n乳燕东风相对语，老亲上冢孰温存。\n采茶喜钻新榆火，修[禊]（楔）争驱旧虏氛。\n尽醉韶华三月暮，谁闻更鼓二更巡。",
        "dynasty": "唐",
        "collection_info": null
    },
    {
        "title": "其四",
        "author": "陈元光",
        "content": "戍楼西北望皇家，夏永南征岭海赊。\n殿阁凉生梅浦雨，葵柳红映锦江霞。\n侮凌烽火心如水，变幻风云眼未花。\n犀照湖花消魍{鬼象}，龙呈剑气射虚邪。\n赤鸟黑马流红汗，绿柳金莺冒翠华。\n淬砺戈矛寻石上，沉浮瓜李戏江涯。\n蕙兰纫佩生香满，荷芰缝衫御暑嘉。\n较斧开林驱虎豹，施罟截港捕鱼虾。\n火田畬种无耕犊，阴隙戎潜起宿鸦。\n夜析重门防暴客，三更三点尚排衙。",
        "dynasty": "唐",
        "collection_info": null
    },
    {
        "title": "其五",
        "author": "陈元光",
        "content": "戍楼西北望皇州，宿衙曾随上苑游。\n明月芦花迷曲岸，西风梧叶报清秋。\n凤凰台上几声笛，鹦鹉洲边一苇舟。\n对菊渊明怀刺史，抛梭织女弄牵牛。\n娟娟万里江河烂，耽耽孤星大火流。\n白雁远传苏武札，银鲈细切[季]（李）鹰[羞]（差）。\n露悽霜肃吴砧捣，马壮兵强楚戍愁。\n报道四更笳鼓响，衔枚袭虏献俘囚。",
        "dynasty": "唐",
        "collection_info": null
    },
    {
        "title": "其六",
        "author": "陈元光",
        "content": "戍楼西北请泉山，十载干戈暑又寒。\n红锦飘来枫树醉，黄金废尽菊花残。\n故园橙橘小春闹，圣席圆汤冬至闲。\n剑戟百磨岩石裂，骅骝羣饮泽泉干。\n雪花散杂梅花媚，白水前为墨水餐。\n河腹冰坚防虏骑，边陲雨涷弊征鞍。\n水窗向北因风寒，密垒开东得月看。\n迭起寒鸡犹未唱，铜壶先滴五更阑。",
        "dynasty": "唐",
        "collection_info": null
    },
    {
        "title": "其七",
        "author": "陈元光",
        "content": "黄昏候夜到更阑，爆竺惊闻把剑看。\n士友同仇裘共敝，丈夫努力饭加餐。\n星移物换鬓花白，月落参横烛泪干。\n怨女鸾孤来遶枕，征夫马健不离鞍。\n量弘宇宙无遗壤，令肃风霆欲裂山。\n义重同胞堪搏虎，身轻战甲不号寒。\n灰飞葭管阳初復，拍落梅花歌示残。\n歌啸未残胡虏却，东南取道夕长安。\n（以上均录自厦门图书馆古籍部藏《颍川陈氏开漳族谱》，原注出《龙月公集》。\n此谱为陈祯祥撰，民国五年印。\n陈元光诗皆承厦门大学中文系吴在庆同志录示。\n）（按：《文献》一九八七年第三辑刊何池《新见唐陈元光佚诗》，云龙海县东园乡潭头村藏《陈氏族谱》，亦收有陈元光诗，文字稍异。\n惜未获见参校。\n）。",
        "dynasty": "唐",
        "collection_info": null
    },
    {
        "title": "真妄偈",
        "author": "復礼",
        "content": "真法性本净，妄念何由起？从真有妄生，此妄何所止？无初即无末，有终应有始。\n无始而无终，长怀懵兹理。\n愿为开玄妙，析之出生死。\n（《林间录》卷上）。",
        "dynasty": "唐",
        "collection_info": null
    },
    {
        "title": "忆云门",
        "author": "宋之问",
        "content": "树闲烟不破，溪静鹭忘飞。\n更爱幽奇处，斜阳艷翠微。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "西施浣纱篇",
        "author": "宋之问",
        "content": "西施旧石在，苔藓日于滋。\n几处沾粧污，何年灭履綦？\n岸花羞慢脸，波月斅嚬眉。\n君将花月好，来比浣纱时。\n（影印本《诗渊》第一册第六三页）。",
        "dynasty": "唐",
        "collection_info": null
    },
    {
        "title": "潜珠篇",
        "author": "宋之问",
        "content": "夜光四寸今所无，闻有入海求大珠。\n大珠自爱潜不发，希世一见比明月。\n灵物变化讵可寻？几人皓首死闽越。\n泥蟠沙卧海底沉，何知结爱美人心。\n可怜曜乘十二乘，谁惜黄金七百金。\n越乡祈宝诚非易，涉险捐躯名与义。\n天生至宝自无伦，如何真僞人莫分。\n古来贵耳而贱目，恐君既见不及闻。\n世有南山采薇子，从来道气凌白云。\n今乃千里作一尉，无媒为献明圣君。\n（同前七一页）。",
        "dynasty": "唐",
        "collection_info": null
    },
    {
        "title": "游嵩岳待寄诗诮之",
        "author": "宋之问",
        "content": "嵩峯高不极，上有玉琅玕。\n佳游竟不至，何以慰长薚？\n（同前七四四页）。",
        "dynasty": "唐",
        "collection_info": null
    },
    {
        "title": "钱江晓寄十三弟",
        "author": "宋之问",
        "content": "晓泊钱塘渚，开帘远望通。\n海云张野暗，山火彻江红。\n客泪常思北，边愁欲尽东。\n从来梦兄弟，未似昨宵中。\n（同前七五八页）。",
        "dynasty": "唐",
        "collection_info": null
    },
    {
        "title": "缑山诗",
        "author": "宋之问",
        "content": "缑山连嵩岑，近带洛阳陌。\n洛京游宦子，不知虚直宅。\n北入养龙溪，势如夏云积。\n褰涉穷水府，跻攀倚霞壁。\n柽栝穿虹𡸣，萝茑曳金碧。\n崟嵚天盖小，路转石门窄。\n还顾杳亏蔽，前瞻浩攒𤤐。\n态繁赏屡移，形变魂方惕。\n洞隐息心士，源潜度世客。\n渔樵或迷途，志刻述往迹。\n安仁寔载诞，子晋曾所历。\n王元拜隐侯，吾祖挹仙伯。\n永兴白华感，久列丹台籍。\n弊庐对石堂，虚坐留玉舄。\n洎余爱羽化，洗心向禅寂。\n志结颜始红，岁阑髮已白。\n愧无兼济美，独营弱丧魄。\n归来缉衰暮，敦本事膏液。\n始愿期傥从，挥手弄烟策。\n（同前第三册第二○八五页）。",
        "dynasty": "唐",
        "collection_info": null
    },
    {
        "title": "北邙古墓",
        "author": "宋之问",
        "content": "君不见邙山苑外上宫坟，相接纍纍萦蔓草。\n宫亭远识南宫树，逶迤辗作南宫道。\n一朝形影化穷尘，昔时玉貌与朱唇。\n锦衾香覆青楼月，罗衣娇弄紫台云。\n越娃楚艷君不见，赵舞燕歌愁杀人。\n游鼙倐掩寂无晤，蛾眉何事须相妬。\n九重见日闭鸳鸯，三泉今夕开狐兔。\n驻马倚车望洛阳，御桥天阙遥相当。\n佳人死别无归日，可怜行路尽沾衣。\n（同前第二一八八页）。",
        "dynasty": "唐",
        "collection_info": null
    },
    {
        "title": "陆浑南桃花汤",
        "author": "宋之问",
        "content": "氛氲桃花汤，去都三百里。\n远峯益稠沓，具物尽奇诡。\n借问采药人，冥奥从此始。\n汨吾尚清净，荤血久誓止。\n览彼□□鲜，自谓形骸滓。\n重敦永劫愿，无负神泉水。\n坐驰意屡惬，身践心益死。\n长妹梵筵众，拙妻道门子。\n提携游二山，岁暮此已矣。\n（同前第二一八八页）。",
        "dynasty": "唐",
        "collection_info": null
    },
    {
        "title": "花烛行",
        "author": "宋之问",
        "content": "帝城九门乘夜开，仙车百两自天来。\n列火东归暗行月，浮桥西渡响奔雷。\n龙楼锦障连连出，遥望梁台如昼日。\n梁台花烛见天人，平阳宾从绮罗春。\n共迎织女归春幄，俱送常娥下月轮。\n常娥月中君未见，红粉盈盈隔团扇。\n玉樽交引合欢杯，珠履共蹋鸳鸯荐。\n漏尽更深斗欲斜，可怜金翠满庭花。\n庭花灼灼歌秾李，此夕天孙嫁王子。\n结褵初出望园中，和鸣已入秦筲裏。\n同心合带两相依，明日双朝入此微。\n共待洛城分曙色，更看天下凤凰飞。\n（同前第二册第一三九二页）。",
        "dynasty": "唐",
        "collection_info": null
    },
    {
        "title": "卧闻嵩山钟",
        "author": "宋之问",
        "content": "卧闻嵩山钟，振衣步蹊樾。\n槁叶零宿雨，新鸿叫晴月。\n物改兴心换，夜凉清机发。\n昔事潘镇人，北岑采[薇]（微）蕨。\n倚岩顾我笑，谓我有仙骨。\n铭德在青春，徇禄去玄髮。\n悔往自昭洗，练形归洞窟。\n（同前第一四三五页）。",
        "dynasty": "唐",
        "collection_info": null
    },
    {
        "title": "初承恩旨言放归舟",
        "author": "宋之问",
        "content": "一朝承凯泽，万里别荒陬。\n去国云南滞，还乡水北流。\n泪迎今日喜，梦换昨宵愁。\n自向归魂说，炎方不可留。\n（同前第一四九八页）。",
        "dynasty": "唐",
        "collection_info": null
    },
    {
        "title": "题九州院双鹤",
        "author": "宋之问",
        "content": "君门九重闭，中有天泉池。\n可怜双白鹤，飞下碧松枝。\n吹楼多清管，鸣舞共差池。\n常欲万里去，怀恩终在斯。\n（同前第四册第二八○一页）。",
        "dynasty": "唐",
        "collection_info": null
    },
    {
        "title": "江行见鸬鷀",
        "author": "宋之问",
        "content": "江畔鸬鷀鸟，迎霜处处飞。\n北看疑是雁，南客更思归。\n岭上行人绝，关中音信稀。\n故园今夜裏，应为捣寒衣。\n（同前第二八二七页）。",
        "dynasty": "唐",
        "collection_info": null
    },
    {
        "title": "陆浑水亭",
        "author": "宋之问",
        "content": "昔予登兹楼，感爱川岳奇。\n别来虽云远，夜梦常在斯。\n更以沈痼日，归卧南山陲。\n弊庐不可见，云林相蔽亏。\n（同前第五册第三一二八页）。",
        "dynasty": "唐",
        "collection_info": null
    },
    {
        "title": "宴郑协律山亭",
        "author": "宋之问",
        "content": "朝英退食迴，追兴洛城隈。\n山瞻二室近，水自陆浑来。\n小径藤间入，高窗竹上开。\n砌花连菡萏，溪柳覆莓苔。\n舞席归云断，歌筵薄景催。\n可怜郊野际，长有故人杯。\n（同前第三四八五页）。",
        "dynasty": "唐",
        "collection_info": null
    },
    {
        "title": "忆嵩山陆浑旧宅",
        "author": "宋之问",
        "content": "世德辞贵仕，天爵光道门。\n好仙宅二室，受药居陆浑。\n清白立家训，偃息为国藩。\n乔树南勿翦，弊庐北尚存。\n自惟实蒙陋，何颜称子孙。\n少秉阳许意，遭逢明圣恩。\n挥翰云龙署，参光天马辕。\n一身事扃闼，十载隔凉暄。\n陈力试叨进，祗宠固幽源。\n况以沈疾久，睽辞金马垣。\n天子犹未识，讵敢栖丘樊。\n昼怀秘书谷，夕梦子平村。\n撷芳岁云晏，投绋意弥敦。\n皇私傥以报，无负青春言。\n（同前第三五二九页）。",
        "dynasty": "唐",
        "collection_info": null
    },
    {
        "title": "茅斋读书",
        "author": "宋之问",
        "content": "清轩临夕池，微径入寒树。\n暝还探旧史，颇知古人趣。\n明一诱道心，吹万成世务。\n猎精自补阙，安能守章句？\n（同前第六册第四一四九页）。",
        "dynasty": "唐",
        "collection_info": null
    },
    {
        "title": "题会福塔院诗",
        "author": "宋之问",
        "content": "如涌浮图近紫霄，芙蓉仙苑礼羣僚。\n海天遥奉金轮日，尽遣祯祥归圣朝。\n（见清修《日下旧闻考》卷一二五引《宋延清集》）（按：此塔院清时称三塔寺，在永清县，其上有唐圣历元年石刻。\n）。",
        "dynasty": "唐",
        "collection_info": null
    },
    {
        "title": "陪王都督登楼诗",
        "author": "宋之问",
        "content": "晦日登楼望，江山一半天。\n（见宋乐史《太平寰宇记》卷一六二、王象之《舆地纪胜》卷一○三《静江府》）（按：《全唐诗》卷五三《桂州陪王都督晦日宴逍遥楼》首二句云：「晦节高楼望，山川一半春。\n」此录二句当即其异文。\n因其出处甚早，有五字不同，韵脚亦异，故另录出。\n）。",
        "dynasty": "唐",
        "collection_info": null
    },
    {
        "title": "则天挽歌",
        "author": "宋之问",
        "content": "还应鼎湖剑，千载忽同归。\n（见《十万卷楼丛书》本皎然《诗式》卷四）。",
        "dynasty": "唐",
        "collection_info": null
    },
    {
        "title": "夔州（题拟）",
        "author": "宋之问",
        "content": "路入巴渝通两蜀，江连荆楚接三川。\n（见佚名《锦绣花谷续集》卷十二「夔州」）。",
        "dynasty": "唐",
        "collection_info": null
    },
    {
        "title": "句",
        "author": "宋之问",
        "content": "高树阴疎鸟不留。\n（见宋李壁《王荆文公诗笺注》卷二三《宜春苑》注引）。",
        "dynasty": "唐",
        "collection_info": null
    },
    {
        "title": "偈",
        "author": "法达",
        "content": "经诵三千部，曹溪一句亡。\n未明出世旨，宁歇累生狂。\n羊鹿牛权设，初中后善扬。\n谁知火宅内，元是法中王。\n（见《景德传灯录》卷五、《六祖大师法宝坛经》）。",
        "dynasty": "唐",
        "collection_info": null
    },
    {
        "title": "歌",
        "author": "万迴",
        "content": "黑白两迴开佛眼，不繫一法出莲丛。\n真空不坏灵智性，妙用恒常无作功。\n圣智本来成佛道，寂光非照自圆通。\n（见《大正新修大藏经》第四十八册吴越释延寿《宗镜录》卷十八）。",
        "dynasty": "唐",
        "collection_info": null
    },
    {
        "title": "五言翫花莺一首",
        "author": "智藏",
        "content": "桑门寡言晤，策杖事迎逢。\n以此芳春节，忽值竹林风。\n求友莺嫣（一作「娇」）树，含香花笑丛。\n虽喜遨游志，还媿乏雕虫。\n。",
        "dynasty": "唐",
        "collection_info": null
    },
    {
        "title": "五言秋日言志一首",
        "author": "智藏",
        "content": "欲知得性所，来寻仁智情。\n气爽山川丽，风高物候芳。\n燕巢辞夏色，鴈渚听秋声。\n因兹竹林友，荣辱莫相惊。\n（均见《日本古典文学大系》六九册《怀风藻》）（按：《怀风藻》目录称「僧正吴学生智藏师」智藏在唐居住时间甚久，至暮年始返国。\n二诗作年不可考，疑即在唐日作。\n）。",
        "dynasty": "唐",
        "collection_info": null
    },
    {
        "title": "七夕感逝",
        "author": "宋务光",
        "content": "生代日何短，徂迁岁欲期。\n始闻春鸟思，溘见凉云滋。\n皎皎河汉匹，三秋会有期。\n嗟嗟瑟琹偶，一去无还时。\n晴壁看遗挂，虚檐想步綦。\n流芳行处歇，空色梦中疑。\n昔有秦嘉赠，今为潘岳诗。\n百忧人自老，玄髮新成丝。",
        "dynasty": "唐",
        "collection_info": null
    },
    {
        "title": "七夕",
        "author": "宋务光",
        "content": "牵牛遥映水，织女正当车。\n星桥通汉使，机石逐望近，经秋离别赊。\n秋将今夕恨，復看明年花。\n（见宋蒲积中《古今岁时杂咏》卷二五）（按：《古今岁时杂咏》误将务收入六朝。\n）。",
        "dynasty": "唐",
        "collection_info": null
    },
    {
        "title": "三五七言体诗",
        "author": "高迈",
        "content": "秋风清，秋月明。\n落叶聚还散，寒乌栖復惊。\n相思相晃知何日，此时此夜难为情。\n（见《吟窗杂录》卷十五《炙毂子诗格》引）（按：《全唐诗》卷一八四收此诗为李白诗，然《才调集》卷十收作无名氏诗，严羽《沧浪诗话》则以为郑世翼作，杨齐贤、王琦定为李白作，未举证。\n今人詹锳《李诗辨僞》以为非李白作，论证甚详瞻。\n《炙毂子诗格》晚唐王叡作。\n时去高迈、李白时代甚近，其说当可信。\n）。",
        "dynasty": "唐",
        "collection_info": null
    },
    {
        "title": "下山逢故人",
        "author": "刘处约",
        "content": "妾身本薄命，轻弃城南隅。\n庭前厌芍药，山上采蘼芜。\n春风罥落湿罗襦。\n羞将顦顇日，提笼逢故夫。\n（见《永乐大典》卷三○○五引唐李康成《玉台后咏》）（按：《吟窗杂录》卷三七收刘处约《亡奴诗》二句：「丹籍生年浅，黄泉旧路深。\n」《初学记》卷十九收刘夷道《伤死奴》）（诗前二句仅二字不同，《全唐诗》卷七六九已收入。\n颇疑夷道与处约为一人。\n然《郎官石柱题名考》卷四「吏部员外郎」据石刻分录二人事迹，亦难以遽断。\n处约孙长卿以天宝后期第进士，据以推之，处约当为高宗、武后时人，今姑列初唐之末。\n）。",
        "dynasty": "唐",
        "collection_info": null
    },
    {
        "title": "池",
        "author": "李峤",
        "content": "日落天泉暮，烟虚习池静。\n镜潭明月辉，锦帻流霞景。\n花摇仙凤色，云浮濯龙影。\n欲识江湖心，秋来赋潘省。",
        "dynasty": "唐",
        "collection_info": null
    },
    {
        "title": "筝",
        "author": "李峤",
        "content": "蒙恬芳轨设，游楚清音列。\n形通天地规，絃写阴阳节。\n郑音既寥亮，秦声復凄切。\n君听陌上桑，为辨罗敷洁。\n（以上见《佚存丛书》本《李峤杂咏百二十首》卷下）（按：《佚存丛书》本《李峤咏百二十首》，所录诸诗文字与《全唐诗》所载者差异较大。\n以上二诗完全不同，故另录出。\n有一句或数句不同者，录如次。\n仅个别文字不同者从略。\n〖1〗《风》首二句作「落日正沈沈，微风生北林」。\n〖2〗《雾》三四两句作「别有丹山雾，玲珑素月明」。\n〖3〗《梨》五六两句作「春暮条应紫，秋来叶正红」。\n〖4〗《楼》三四两句作「落星临画阁，井干起高台」。\n〖5〗《桥》后四句作「巧作七星影，能图半月辉。\n即今沧海宴，无復白云威」。\n）（〖6〗《帘》首二句作「晓风清竹殿，初日映秦楼」。\n第三句作「暧暧笼珠网」。\n第五句作「窗中月影入」。\n〖7〗《扇》第二句作「蒲葵实晓清」。\n第五句作「逐暑含风转」。\n第七句作「还取同心契」。\n〖8〗《墨》第六句作「皂迭映逾沈」。\n〖9〗《刀》第五句作「割锦红鲜裏」。\n〖10〗《弹》首句作「侠客遥相望」。\n三四两句作「共持苏合弹，来此傍垂杨」。\n末二句作「莫欣黄雀至，须惮微躯伤」。\n〖11〗《琵琶》首句作「裁规势渐团」。\n〖12〗《珠》末二句作「谁怜被褐者，怀宝自多才」。\n〖13〗《绫》第二句作「为衾值汉君」。\n五六两句作「色带冰绫影，光含霜雪文」。\n〖14〗《素》五六两句作「碪杵调风响，绫纨写月辉」。\n〖15〗《锦》第七句作「若逢朱太守」。\n〖16〗《布》三四两句作「瀑泉飞挂鹤，浣火有炎光」。\n末句作「来穆采花芳」。\n另伯三七三八卷存李峤杂咏二首又四句，斯五五五卷存六首又三句，其文字与《全唐诗》有较多不同，录其要者如次。\n伯三七三卷载《凤》第六句作「频过颍水汤」。\n《兔》五、六、七三句作「汉殿跧容伏，梁园隐迹微，方知感纯孝」。\n）。",
        "dynasty": "唐",
        "collection_info": null
    },
    {
        "title": "五言登禅定阁一首",
        "author": "张栖贞",
        "content": "鹿苑传金地，龙宫出铁围。\n阁裏山河近，楼上落星稀。\n独园登彼岸，双树遂忘归。\n具（疑应作「贝」）叶含峯入，芦花逐鴈飞。\n云{扌卧}拟留盖，萝悬似拂衣。\n言倍列棘赏，同赴握兰期。\n禅林当月路，更似偶仙扉。\n（日本藏唐抄本《唐诗卷》。\n）。",
        "dynasty": "唐",
        "collection_info": null
    },
    {
        "title": "发馆陶",
        "author": "郭震",
        "content": "促辔数残更，似闻鷄一鸣。\n春风马上梦，沙路月中行。\n笳鼓远多思，衣裘寒始轻。\n稍知田父稔，灯火闻柴荆。\n（录自光绪十一年刊刘家善纂《馆陶县志》卷十一）（按：《青琐高议》、《皇朝文鑑》、《锦绣万花谷后集》、《舆地纪胜》另录郭震诗多首，为宋太宗时成都隐士郭震作，不录。\n）。",
        "dynasty": "唐",
        "collection_info": null
    },
    {
        "title": "永嘉证道歌",
        "author": "玄觉",
        "content": "君不见，绝学无为閒道人，不除妄想不求真。\n无明实性即佛性，幻化空身即法身。\n法身觉了无一物，本源自性天真佛。\n五阴浮云空去来，三毒水泡空出没。\n证实相，无人法，剎那灭却阿鼻业。\n若将妄语诳众生，自招拔舌尘沙劫。\n顿觉了，如来禅，六度万行体中圆。\n梦裏明明有六趣，觉后空空无大千。\n无罪福，无损益，寂灭性中莫问觅。\n比来尘镜未曾磨，今日分明须剖析。\n谁无念？谁无生？若实无生无不生。\n唤取机关木人问，求佛施功早晚成。\n放四大，莫把提，寂灭性中随饮啄。\n诸行无常一切空，即是如来大圆觉。\n决定说，表真僧，有人不许任情征。\n直（一作「真」）截根源佛所叩，摘叶寻枝我不能。\n摩尼珠，人不识，如来藏裏亲收得。\n六般神用空不空，一颗圆光色非色。\n净五眼，得五力，唯证乃知难可测。\n镜裏看形见不片，水中捉月争拈得。\n常独行，常独步，达者同游湼槃路。\n调古神清风自高，貌悴骨刚人不顾。\n穷释子，口称贫，实是身贫道不贫。\n贫则身常披缕褐，道则心藏无价珍。\n无价珍，用无尽，利物应机终不吝。\n三身四智体中圆，八解六通心地印。\n上士一决一切了，中下多闻多不信，但自怀中解垢衣，谁能向外夸精进。\n从他谤，任他非，把火烧天徒自疲。\n我闻恰似饮甘露，销融顿入不思议。\n观恶言，是功德，此即成吾善知识。\n不因讪谤成冤亲，何表无生慈忍力。\n宗亦通，说亦通，定慧圆明不滞空。\n非但我今独达了，恆沙诸佛体皆同。\n师子吼，无畏说，百兽闻之皆脑裂。\n香象奔波失却威，天龙寂听生欣悦。\n游江海，涉山川，寻师访道为参禅。\n自从认得曹溪路，了知生死不相关。\n行亦禅，坐亦禅，语默动静体安然。\n纵遇锋刀常坦坦，假饶毒药也閒閒。\n我师得见然灯佛，多劫曾为忍辱仙。\n几迴生，几迴死，生死悠悠无定止。\n自从顿悟了无生，于诸荣辱何忧喜。\n入深山，住兰若，岑崟幽邃长松下。\n优游静坐野僧家，阒寂安居实萧洒。\n觉即了，不施功，一切有为法不同。\n住相布施生天福，犹如仰箭射虚空。\n势力尽，箭还坠，招得来生不如意。\n争似无为实相门，一超直入如来地。\n但得本，莫愁末，如净瑠璃含宝月。\n既能解此如意珠，自利利他终不竭。\n江月照，松风吹，永夜清宵何所为？\n佛印戒珠心地印，雾露云霞体上衣。\n降龙钵，解虎锡，两股金环鸣历历。\n不是标形虚事持，如来宝杖亲踪迹。\n不求真，不断妄，了知二法空无相。\n无相无空无不空，即是如来真实相。\n心镜明，鉴无碍，廓然莹彻周沙界。\n万象森罗影现中，一颗圆光非内外。\n豁达空，拨因果，漭漭荡荡招殃祸。\n弃有着空病亦然，还如避溺而投火。\n舍妄心，取真理，取舍之心成巧僞。\n学人不了用修行，深成认贼将为子。\n损法财，灭功德，莫不由斯心意识。\n是以禅门了却心，顿入无生知见力。\n大丈夫，秉慧剑，般若锋兮金刚燄。\n非但能摧外道心，早曾落却天魔胆。\n震法靁，击法鼓，布慈云兮洒甘露。\n龙象蹴蹋润无边，三乘五戒皆惺悟。\n雪山肥腻更无杂，纯出醍醐我常纳。\n一性圆通一切性，一法徧含一切法，一月普现一切水，一切水月一月摄。\n诸佛法身入我性，我性还共如来合。\n一地俱足一切地，非色非心非行业。\n弹指圆成八万门，剎那灭却阿鼻业。\n一切数句非数句，与吾灵觉何交涉。\n不可毁，不可讚，体若虚空勿涯岸。\n不离当处常湛然，觅则知君不可见。\n取不得，舍不得，不可得中只么得。\n默时说，说时默，大施门开无壅塞。\n有人问我解何宗，报道摩诃般若力。\n或是或非人不识，逆行顺行天莫测。\n吾早曾经多劫修，不是等閒相诳惑。\n建法幢，立宗旨，明明佛敕曹溪是。\n第一迦叶首传灯，二十八代西天记。\n法东流，入此土，菩提达摩为初祖。\n六代传衣天下闻，后人得道何穷数。\n真不立，妄本空，有无俱遣不空空。\n二十空门元不着，一性如来体自同。\n心是根，法是尘，两种犹如镜上痕。\n痕垢尽除光始现，心法双忘性即真。\n嗟末法，恶时世，众生福薄难调制。\n去圣远兮邪见深，魔强法弱多怨害。\n问说如来顿教门，恨不灭除令瓦碎。\n作在心，殃在身，不须冤诉更尤人。\n欲得不招无閒业，莫谤如来正法轮。\n旃檀林，无杂树，郁密深沈师子住。\n境静林间独自游，走兽飞禽皆远去。\n师子儿，众随后，三岁便能大哮吼。\n若是野干逐（一作「随」）法王，百年妖怪虚开口。\n圆顿教，勿人情，有疑不决直须争。\n不是山僧逞人我，修行恐落断常坑。\n非不非，是不是，差之毫釐失千里。\n是即龙女顿成佛，非即善星生陷坠。\n吾早年来积学问，亦曾讨疏寻经论。\n分别名相不知休，入海算沙徒自困。\n却被如来苦诃责，数他珍宝有何益。\n从来蹭蹬觉虚行，多年枉作风尘客。\n种性邪，错知解，不达如来圆顿制。\n二乘精进勿道心，外道聪明无智慧。\n亦愚痴，亦小騃，空拳指上生实解。\n执指为月枉施功，根境法中虚揑怪。\n不见一法即如来，方得名为观自在。\n了即业障本来空，未了应须偿夙债。\n饥逢玉膳不飡，病遇医王争得差。\n在欲行禅知见力，火中生莲终不坏。\n勇施犯重悟无生，早时成佛于今在。\n师子吼，无畏说，深嗟懵懂顽皮靼（音折）。\n祇知犯重障菩提，不见如来开秘诀。\n有二比丘犯淫杀，波离萤光增罪结。\n维摩大士顿除疑，犹如赫日销霜雪。\n不思议，解脱力，妙用恆沙也无极。\n四事供养敢辞劳，万两黄金亦销得。\n粉骨碎身未足酬，一句了然超百亿。\n法中王，最高胜，河沙如来同共证。\n我今解此如意珠，信受之者皆相应。\n了了见，无一物，亦无人，亦无佛。\n大千沙界海中沤，一切圣贤如电拂。\n假使铁轮顶上旋，定慧圆明终不失。\n日可冷，月可热，众魔不能坏真说。\n象驾峥嵘谩进途，谁见螗螂能拒辙。\n大象不游于兔径，大悟不拘于小节。\n莫将管见诳苍苍，未了吾今为君决。\n（见《四部丛刊三编》影宋本《景德传灯录》卷三十、冒广生刊《永嘉诗人祠堂丛刻》第一册释玄觉《永嘉集》附录）（按：《永嘉集》附录杨亿《无相大师行状》云：「着《禅宗悟修圆旨》，自浅之深，庆州刺史魏静缉而序之成十篇，目为《永嘉集》，及《证道歌》一首，并盛行于世云尔。\n」）。",
        "dynasty": "唐",
        "collection_info": null
    },
    {
        "title": "偈 一",
        "author": "慧能",
        "content": "菩提本无树，明镜亦无台。",
        "dynasty": "唐",
        "collection_info": null
    },
    {
        "title": "偈 二",
        "author": "慧能",
        "content": "心是菩提树，身为明镜台。\n明镜本清净，何处染尘埃？\n（见敦煌本《南宗顿教最上大乘摩诃般若波罗蜜经六祖慧能大师于韶州大梵寺施法坛经》）（按：《全唐诗续补遗》卷二收惠能偈一首，原出于法海本《坛经》，与敦煌本异，今重录。\n）。",
        "dynasty": "唐",
        "collection_info": null
    },
    {
        "title": "无相颂（亦名《灭罪颂》）",
        "author": "慧能",
        "content": "愚人修福不修道，谓言修福而是道。\n布施供养福无边，心中三恶元来造。\n若将修福欲灭罪，后世得福罪元在。\n若解向除罪缘，各自性中真忏悔。\n若悟大乘真忏悔，除邪行正即无罪。\n学道之人能自观，即与悟人同一类。\n大师令传此顿教，愿学之人同一体。\n若欲当来觅本身，三毒恶缘心中洗。\n努力修道莫悠悠，忽然虚度一世休。\n若遇大乘顿教法，虔诚合掌至心求。\n（同前）。",
        "dynasty": "唐",
        "collection_info": null
    },
    {
        "title": "修行颂",
        "author": "慧能",
        "content": "说通及心通，如日处虚空。\n惟传顿教法，出世破邪宗。\n教即无顿渐，迷悟有迟疾。\n若学顿教法，愚人不可悉。\n说即须万般，合离还归一。\n烦恼暗宅中，常须生惠日。\n邪来因烦恼，正来烦恼除。\n邪正悉不用，清净至无余。\n菩提本清净，起心即是妄。\n净性在妄中，但正除三障。\n世间若修道，一切尽不妨。\n常见自己过，与道即相当。\n色类自有道，离道别觅道。\n觅道不见道，到头还自恼。\n若欲见真道，行正即是道。\n自若无正心，暗行不见道。\n若真修道人，不见世间过。\n若见世间非，自非却是左。\n他非我无罪，我非自有罪。\n但自去非心，打破烦恼碎。\n若欲化愚人，是须有方便。\n勿令彼有疑，即有菩提现。\n法元在世间，于世出世间。\n勿离世间上，外求出世间。\n邪见是世间，正见出世间。\n邪正悉打却，菩提性宛然。\n此但是顿教，亦名为大乘。\n迷来经累劫，悟则剎那间。\n（同前）。",
        "dynasty": "唐",
        "collection_info": null
    },
    {
        "title": "付法颂",
        "author": "慧能",
        "content": "心地含情（契嵩本作「诸」）种，法雨即花生（契嵩本作「普雨悉皆萌」）。\n自悟花情种（契嵩本作「顿悟华情已」），菩提菓自成。\n（同前）。",
        "dynasty": "唐",
        "collection_info": null
    },
    {
        "title": "拟达摩和尚颂二首（题拟） 一",
        "author": "慧能",
        "content": "心地邪花放，五叶逐根随。\n共造无明业，见被业风吹。",
        "dynasty": "唐",
        "collection_info": null
    },
    {
        "title": "拟达摩和尚颂二首（题拟） 二",
        "author": "慧能",
        "content": "心地正花放，五叶逐根随。\n共修般若惠，当来佛菩提。\n（同前）。",
        "dynasty": "唐",
        "collection_info": null
    },
    {
        "title": "自性真佛解脱颂",
        "author": "慧能",
        "content": "真如净性是真佛，邪见三毒是真魔。\n邪见之人魔在舍，正见知人魔则过。\n性中邪见三毒生，即是魔王来住舍。\n正见忽除三毒心，魔变成佛真无假。\n化身报身及法身，三身元本是一身。\n若向身中觅自见，即是成佛菩提因。\n本从化身生净性，净性常在化身中。\n性使化身行正道，当来圆满真无穷。\n淫性本是清净因，除淫即无净性身。\n性中但自离五欲，见性剎那即是真。\n今生若悟顿教门，悟即眼前见世尊。\n若欲修行云觅佛，不知何处欲求真。\n若能心中自见真，有真即是成佛因。\n自不求真外觅佛，去觅总是大痴人。\n顿教法者是西流，救度世人须自修。\n今报世间学道者，不于此见大悠悠。\n（同前）。",
        "dynasty": "唐",
        "collection_info": null
    },
    {
        "title": "示志诚偈二首 一",
        "author": "慧能",
        "content": "生来坐不卧，死去卧不坐。\n一具（《灯录》作「元是」）臭骨头，何为立功课（《灯录》作「过」）。",
        "dynasty": "唐",
        "collection_info": null
    },
    {
        "title": "示志诚偈二首 二",
        "author": "慧能",
        "content": "心地无非（《灯录》作「一切无心」）自性戒，心地（《灯录》作「一切」）无痴自性慧。\n心地无乱自性定（《灯录》无此句），不增不减（《灯录》作「退」）自金刚，身去身来本三昧。\n（见契嵩本《六祖大师法宝坛经》、《景德传灯录》卷五）。",
        "dynasty": "唐",
        "collection_info": null
    },
    {
        "title": "示智通偈",
        "author": "慧能",
        "content": "自性具三身，发明成四智。\n不离见闻缘，超然登佛地。\n吾今为汝说，谛信永无迷。\n莫学驰求者，终日说菩提。\n（同前）。",
        "dynasty": "唐",
        "collection_info": null
    },
    {
        "title": "示智常偈",
        "author": "慧能",
        "content": "不见一法存无见，不似浮云遮日面。\n不知一法守空知，还如太虚生闪电。\n此之知见瞥然兴，错认何曾解方便。\n汝当一念自知非，自己灵光常显现。\n（同前）。",
        "dynasty": "唐",
        "collection_info": null
    },
    {
        "title": "示法达偈三首 一",
        "author": "慧能",
        "content": "礼本折慢幢，头奚不至地？\n有我罪即生，亡功福无比。\n。",
        "dynasty": "唐",
        "collection_info": null
    },
    {
        "title": "示法达偈三首 二",
        "author": "慧能",
        "content": "汝今名法达，勤诵未休歇。\n空诵但循声，明心号菩萨。\n汝今有缘故，吾今为汝说。\n但信佛无言，莲华从口发。",
        "dynasty": "唐",
        "collection_info": null
    },
    {
        "title": "示法达偈三首 三",
        "author": "慧能",
        "content": "心迷法华转，心悟转法华。\n诵经久不明（《灯录》作「诵久不明已」），与义作雠家。\n无念念即正，有念念成邪。\n有无俱不计，长御白牛车。\n（同前）。",
        "dynasty": "唐",
        "collection_info": null
    },
    {
        "title": "示智通偈",
        "author": "慧能",
        "content": "大圆镜智性清净，平等性智心无病，妙观察智见非功，成所作智同圆镜。\n五八六七果因转，但用名言无实性。\n若于转处不留情，繁兴永处那伽定。\n（契嵩本《六祖大师法宝坛经》）。",
        "dynasty": "唐",
        "collection_info": null
    },
    {
        "title": "僧举卧轮禅师偈作此相示（题拟）",
        "author": "慧能",
        "content": "惠能没伎俩，不断百思想。\n对镜心数起，菩提作么长。\n（同前）。",
        "dynasty": "唐",
        "collection_info": null
    },
    {
        "title": "临灭偈（题拟）",
        "author": "慧能",
        "content": "兀兀不修善，腾腾不造恶。\n寂寂断见闻，荡荡心无着。\n（同前）。",
        "dynasty": "唐",
        "collection_info": null
    },
    {
        "title": "无相颂",
        "author": "慧能",
        "content": "心平何劳持戒，行直何用修禅？\n恩则孝养父母，义则上下相怜。\n让则尊卑和睦，忍则众恶无喧。\n若能钻木取火，淤泥定生红莲。\n苦口的是良药，逆耳必是忠言。\n改过必生智慧，护短心内非贤。\n日用常行饶益，成道非由施钱。\n菩提祇向心觅，何劳向外求玄。\n听说依此修行，天堂祇在目前。\n（同前）。",
        "dynasty": "唐",
        "collection_info": null
    },
    {
        "title": "偈",
        "author": "昙伦",
        "content": "卧轮有伎俩，能断百思想。\n对境心不起，菩提日日长。\n（见契嵩本《六祖大师法宝坛经》）。",
        "dynasty": "唐",
        "collection_info": null
    },
    {
        "title": "偈",
        "author": "法海",
        "content": "即心元是佛，不悟而自屈。\n我知定慧因，双修离诸物。\n（见《景德传灯录》卷五、契嵩本《六祖大师法宝坛经》）。",
        "dynasty": "唐",
        "collection_info": null
    },
    {
        "title": "偈",
        "author": "智通",
        "content": "三身元我体，四智本心明。\n身智融无碍，应物任随形。\n起修皆妄动，守住匪真精。\n妙旨因师晓，终亡染污名。\n（同前）。",
        "dynasty": "唐",
        "collection_info": null
    },
    {
        "title": "偈",
        "author": "智常",
        "content": "无端起知见，着相求菩提。\n情存一念悟，宁越昔时迷。\n自性觉源体，随照枉迁流。\n不入祖师室，茫然趣两头。\n（同前）。",
        "dynasty": "唐",
        "collection_info": null
    },
    {
        "title": "题取经诗",
        "author": "义净",
        "content": "晋宋齐梁唐代间，高僧求法离长安。\n去人成百归无十，后者安知前者难。\n路远碧天唯冷结，沙河遮日力疲殚。\n后贤如未谙斯旨，往往将经容易看。\n（《四部丛刊》本宋法云撰《翻译名义集》卷七「续补译师」条引唐义净三藏诗。\n《禅门诸祖师偈颂》卷下之下录此为「义净三藏《诫看经》」。\n）（按：《全唐诗》卷七八六收此诗于无名氏卷，注云：「载《翻译名义集》，云唐义净三藏作。\n」岑仲勉先生《读全唐诗札记》云：「按义净诗今收十二函一册，何不类附而别出于无名氏之下，岂编者未知义净三藏即义净欤。\n然此诗祇据《翻译名义集》录，集又署名义净三藏，终不得谓曰无名氏也。\n」今承斯旨而重录归义净名下。\n）。",
        "dynasty": "唐",
        "collection_info": null
    },
    {
        "title": "古镜",
        "author": "沈佺期",
        "content": "凿井遘古坟，古坟衬沦没。\n谁家青铜镜，送此长波月。\n长河何冥冥，千岁光不彻。\n玉匣历穷泉，金龙潜幽窟。\n鞶组已销散，锦衣亦亏阙。\n莓苔翳清池，虾蟆蚀明月。\n埋落今如此，照心未当歇。\n愿垂拂拭恩，为君鑑云髮。\n（见斯二七一七《珠英学士集》残卷，据吴企明先生录本〖未刊〗。\n《全唐诗》卷九五仅存末六句，今补全重录。\n残卷原缺题，今从《全唐诗》补。\n）。",
        "dynasty": "唐",
        "collection_info": null
    },
    {
        "title": "琼州（题拟）",
        "author": "沈佺期",
        "content": "异哉寸波中，露此横海脊。\n举首玉簪插，忽去银钉掷。\n身大何时见，夭矫翔霹雳。\n铜柱威丹徼，朱崖镇火陬。\n（见《舆地纪胜》卷一二四《琼州》）。",
        "dynasty": "唐",
        "collection_info": null
    },
    {
        "title": "句",
        "author": "沈佺期",
        "content": "先朝六驾日，远虞附已深。\n（见《海录碎事》卷十）。",
        "dynasty": "唐",
        "collection_info": null
    },
    {
        "title": "诗（附存）",
        "author": "沈佺期",
        "content": "万里赴戎机，关山度若飞。\n朔气传金柝，寒光照铁衣。\n（见明刻本宋佚名编《锦绣万花谷后集》卷十四「将帅」类）（按：此四句即《木兰诗》中后人以为极似唐人所作之句。\n《万花谷》收佺期《塞北二首》摘句后，又收此四句，署「前人」。\n未祥编者另有所据抑疏忽致误。\n今人或主《木兰诗》为唐初人所作。\n今姑录出附存佺期名下，以供研究者）（采择。\n又按：同治《泉州府志》卷七有沈佺期大小潘山七律二首。\n佺期未入闽，二诗亦不类初唐诗，疑为后代同名者作，今不录，附识于此。\n）。",
        "dynasty": "唐",
        "collection_info": null
    },
    {
        "title": "应制和蔡孚偃松篇",
        "author": "韦希损",
        "content": "大厦已成无所用，唯将献寿答尧心。\n（《唐文拾补》卷十八韦璞玉撰《大唐故朝议郎京兆府功曹上柱国韦君墓志铭》引）。",
        "dynasty": "唐",
        "collection_info": null
    },
    {
        "title": "奉酬龙门北溪作（存目）（按：《文苑英华》卷一六六以此诗为知古作。《唐诗纪事》卷十四则以为魏奉古诗，《全唐诗》卷九一据以收入。《全唐诗》同卷知古小传称「存诗五首」，实收仅四首，或即因临时抽出此诗而未及改传。龙门北溪唱酬为先天元年事，韦嗣立首倡，继和者有张说、崔日知、崔泰之等。张说序仅称崔、韦，未言魏。时知古已入推崇，奉古则位尚卑。以情理揆之，以作奉古诗为近是。因《英华》成书较早，姑存目以备考。）",
        "author": "魏知古",
        "content": "空。",
        "dynasty": "唐",
        "collection_info": null
    },
    {
        "title": "训崔长史公石桥[咏]",
        "author": "刘义",
        "content": "□壮雄规□，□□在□□。\n□空歇灭（下缺）。\n（见《文物参考资料》一九五七年第三期刊俞同奎《安济桥补充文献附石刻拓片》）（按：刘义诗附崔恂诗后，惜漫漶太甚，仅余十数字。\n崔恂诗已收入《全唐诗补逸》卷五。\n俞文又谓同时所出有另一石，前半已漫漶，后数行尚可辨，可确定二诗作年，录如次：□元八年九月□□□□□□李于时□□□□□崔恂任深州□史□□□还此桥过喜其壮丽命旧诗云□志并七年春。\n俞同奎考定「□元八年」为开元八年，幷谓崔恂七年春另有一诗刻石，迄未发现。\n）。",
        "dynasty": "唐",
        "collection_info": null
    },
    {
        "title": "五言过栖岩寺",
        "author": "姚崇",
        "content": "鹫岭高不极，延睇俯何宫？\n城郭千年在，烟云万里通。\n坐忘荣与利，行悟□将□（当为「空」字）。\n愿假慈悲力，微资燮理功。\n（见清胡聘之《山右石刻丛编》卷五）（按：此诗原刻高宗诗后。\n题下署：「凤阁侍郎同凤阁鸾台平章事姚元崇。\n」）。",
        "dynasty": "唐",
        "collection_info": null
    },
    {
        "title": "奉使蒲州返辔奉答圣制（题拟）",
        "author": "姚崇",
        "content": "归来朝帝□，忽□（疑为「逢」字）钧天响。\n悬知浐水游，绝胜汾川赏。\n（见前书同卷高宗《过栖岩寺》附刻韦元晨《六绝纪文》引）（按：此诗为「大周长安二年」作，诗题据韦文拟。\n）。",
        "dynasty": "唐",
        "collection_info": null
    },
    {
        "title": "古石之歌",
        "author": "郑惟忠",
        "content": "江东藏瑞简，济北蕴兵书。\n若非平固湖中鴈，定是昆明池裏鱼。\n（见《文苑英华》卷三一《古石赋》附）。",
        "dynasty": "唐",
        "collection_info": null
    },
    {
        "title": "赠崔沔（题拟）",
        "author": "崔日用",
        "content": "棣华袭韡萼，桂树连芳根。",
        "dynasty": "唐",
        "collection_info": null
    },
    {
        "title": "赠崔沔",
        "author": "崔日用",
        "content": "接闬共怀铅，齐生俎贲玉。\n（见《文苑英华》卷七○二崔佑甫《齐昭公崔府君集序》引）（按：崔佑甫文称为「赠佑甫先君左仆射」诗，系以佑甫身份而言，非日用诗题。\n今另拟题。\n）。",
        "dynasty": "唐",
        "collection_info": null
    },
    {
        "title": "桃源行",
        "author": "包融",
        "content": "武陵川径入幽遐，中有鸡犬秦人家，家傍流水多桃花。\n桃花两边种来久，流水一道何时有？\n垂条落蕋暗春风，夹岸芳菲至山口。\n岁岁年年能寂寥，林下青苔日为厚。\n时有仙鸟来衔花，曾无世人此携手。\n可怜不知若为名，君任（一作「往」）从之多所更。\n古驿荒桥平路尽，崩湍怪石小溪行，相见维舟登览处，红堤绿岸宛然成。\n多君此去从仙隐，令人晚节悔营营。\n（见《文苑英华》卷三三二）（按：明刻本《文苑英华》收此诗失署名，《全唐诗》卷七八六遂收归无名氏。\n按《吟窗杂录》卷四六收包融《武陵桃源送人》一首，前二句与此诗二句同，后二句作「先时见者为谁耶，源水今流桃復花」。\n《全唐诗》卷一一四已收入。\n《吟窗杂录》为北宋末蔡传编，保存唐诗甚丰，惟多为节录。\n其录为包融诗，当可信。\n《英华》所录前三句，疑脱去一句。\n）。",
        "dynasty": "唐",
        "collection_info": null
    },
    {
        "title": "咏江上溺死女子（题拟）",
        "author": "江油令",
        "content": "二八谁家女，漂来倚岸芦。\n鸟窥眉上翠，鱼弄口傍珠。\n。",
        "dynasty": "唐",
        "collection_info": null
    },
    {
        "title": "赋山火诗",
        "author": "江油令",
        "content": "野火烧山去，人归火不归。\n（均见《唐诗纪事》卷十八引《彰明逸事》）。",
        "dynasty": "唐",
        "collection_info": null
    },
    {
        "title": "在唐奉本国皇太子",
        "author": "道慈",
        "content": "三宝持圣德，百灵扶仙寿。\n寿共日月长，德与天地久。\n（日本淡海三船《怀风藻》）。",
        "dynasty": "唐",
        "collection_info": null
    },
    {
        "title": "在唐忆本乡",
        "author": "辨正",
        "content": "日边瞻日本，云裏望云端。\n远游劳远国，长恨苦长安。\n（《怀风藻》）。",
        "dynasty": "唐",
        "collection_info": null
    },
    {
        "title": "与朝主人",
        "author": "辨正",
        "content": "钟鼓沸城闉，戎蕃预国亲。\n神明今汉主，柔远静胡尘。\n琴歌马上怨，杨柳曲中春。\n唯有关山月，偏迎北塞人。\n（同前）（按：道慈、辨正诗，张步云《唐代逸诗辑存》已收入。\n）。",
        "dynasty": "唐",
        "collection_info": null
    },
    {
        "title": "云中古城赋附歌 一",
        "author": "张嵩",
        "content": "魏家美人闻姓元，新声巧妙今古传。\n昔日流音遍华夏，可怜埋骨委山樊。\n城阙摧残犹可惜，荒郊处处生荆棘。\n寒飈动地胡马嘶，若个征夫不沾臆。\n人生荣耀当及时，白髮须臾乱如丝。\n君不见魏都行乐处，祇今空有野风吹。",
        "dynasty": "唐",
        "collection_info": null
    },
    {
        "title": "云中古城赋附歌 二",
        "author": "张嵩",
        "content": "云中古城郁嵯峨，塞上行吟麦秀歌。\n感时伤古今如此，报主怀恩奈老何！（见《文苑英华》卷四五）。",
        "dynasty": "唐",
        "collection_info": null
    },
    {
        "title": "大唐封东岳朝觐颂附诗",
        "author": "苏颋",
        "content": "天子圣兮天孙崇，登以封兮报以功。\n受命再惟皇代，天之赉人所载。\n士马山嶫，戈矛山沓，祯符山杂，灵响山答，天与人合。\n我铺衍兮长粹清，太元册兮太一精，休光光我之庆成，舜四朝而禹万国，莫之我京。\n（见《唐文粹》卷十九）。",
        "dynasty": "唐",
        "collection_info": null
    },
    {
        "title": "示慧忠偈（题拟） 一",
        "author": "智威",
        "content": "莫繫念，念成生死河。\n轮迴六趣海，无见出长波。\n（见《景德传灯录》卷四、《五灯会元》卷二）。",
        "dynasty": "唐",
        "collection_info": null
    },
    {
        "title": "示慧忠偈（题拟） 二",
        "author": "智威",
        "content": "余本性虚无，缘妄生人我。\n如何息妄情，还归空处坐。\n（见《五灯会元》卷二）。",
        "dynasty": "唐",
        "collection_info": null
    },
    {
        "title": "摩诃罗国娑般檀寺述志（题拟）",
        "author": "慧超",
        "content": "不虑菩提远，焉将鹿苑遥。\n祇愁悬路险，非意业风飘。\n八塔难诚见，参着经劫烧。\n何其人愿满，目覩在今朝。",
        "dynasty": "唐",
        "collection_info": null
    },
    {
        "title": "南天路言怀（题拟）",
        "author": "慧超",
        "content": "月夜瞻氜路，浮云飒飒归。\n减书参去便，风急不听迴。\n我国天岸北，他邦地角西。\n日南无有雁，谁为向林飞。\n。",
        "dynasty": "唐",
        "collection_info": null
    },
    {
        "title": "哀求法汉僧（幷序○题拟）",
        "author": "慧超",
        "content": "故里灯无主，他方宝树摧。\n神灵去何处，玉貌已成灰。\n忆想哀情切，悲君愿不随。\n孰知乡国路，空见白云归。\n（以上三诗均出《大正新修大藏经》第五十一册慧超撰《往五天竺国传》。\n参伯三五三二卷。\n）。",
        "dynasty": "唐",
        "collection_info": null
    },
    {
        "title": "五言□□观□明府携（下缺）",
        "author": "缺名",
        "content": "春山桂实奇，露□莅江垂。\n（下缺）□疎□□识，幽□□人知。\n赖□□□□，□□□□□。\n（《文博》一九九○年第一期刊张沛《唐黄土磨崖刻石试析》录陕西旬阳城东禹穴侧磨崖石刻）（按：据张文介绍，此石刻为楷书，凡五十四行，行约三十字，漫漶甚严重。\n自十一行以后，录唱和诸人诗什。\n首十行似敍唱和缘起，录残文如次：「〖上缺三行〗土牛〖下缺〗幽桂一□□□□里〖下缺〗焉覩其仙〖下缺〗衣绣之〖下缺〗石□泉□□雉〖下缺〗而□人花西摘以清一〖下缺〗元十七年春正月庶〖下缺〗」张文据黄土县之置改，考定此组诗作于开元十七年，可为定论。\n第一首诗作者姓名、官职不详。\n从第二首诗题看，似即□州〖疑即金州〗别驾。\n）。",
        "dynasty": "唐",
        "collection_info": null
    },
    {
        "title": "",
        "author": "□州司马",
        "content": "。",
        "dynasty": "唐",
        "collection_info": null
    },
    {
        "title": "□□州别驾□皇□从□□□闻下（下缺）",
        "author": "□州司马",
        "content": "闻□□□才，□春復赏梅。\n咏□幽山桂，传声□□□。\n□□□□□，□□□□□。\n□□□君酒，花□妓女杯。\n淮南有便使，□摘一枝来。\n□□史（下缺。\n同前）。",
        "dynasty": "唐",
        "collection_info": null
    },
    {
        "title": "□和",
        "author": "□同",
        "content": "（上缺）影□□□□□□□□□□丹。\n□轼□黄土，□琴□武城。\n醴泉飞汉曲，芳桂□山□。\n□丹□彾□，羣英□雁声。\n□□□□德，{蠜虫=纟}□遂留情。\n□□□靡□，□□□□□。\n□□香可□，□□□□□。\n（同前）（按：此诗题仅存「和」字，知为和前诗之作。\n）。",
        "dynasty": "唐",
        "collection_info": null
    },
    {
        "title": "同[前]",
        "author": "冯□原",
        "content": "（上缺）如。\n淮南桂□林，幽□武城隅。\n□白无人识，□□□杨殊。\n影□岩□□，□□□□□。\n𠭴公子至，香拂舞童□。\n不被王孙□，何由得鉴欤？\n□转□□□，□□□□□。\n（同前）（按：以下诸诗，皆署〖同前〗，知为同时唱和之作。\n）。",
        "dynasty": "唐",
        "collection_info": null
    },
    {
        "title": "同前",
        "author": "□冯",
        "content": "（上缺）芳（下缺）□□游□浦，弄鸟戏兰陔。\n石□吟□□，山□奏落梅。\n寿□半□□，□□□□□。\n□□临江酌，舞席倚泉开。\n□留□□□，□醉□岩□。\n（同前）（按：冯□原、□冯，皆署为黄土县令，疑为前后任。\n）。",
        "dynasty": "唐",
        "collection_info": null
    },
    {
        "title": "同前",
        "author": "杨潜",
        "content": "（上缺）□□□□抚，幽岩有□香。\n□□□□□，□□舞□庄。\n□□□□□，□□□□□。\n□□□□化，叨毗制锦□。\n□□□□□，□□□□阳。\n（同前）。",
        "dynasty": "唐",
        "collection_info": null
    },
    {
        "title": "同前",
        "author": "杨□",
        "content": "王□重幽赏，携樽对□□。\n□□□□□，□□□□□。\n□□□□□，□□□□□。\n鸟鸣欺□度，人娇舞实□。\n独□□□□，□□□□□。\n（同前）。",
        "dynasty": "唐",
        "collection_info": null
    },
    {
        "title": "同前",
        "author": "黄土县尉",
        "content": "□□□幽□，携樽玩桂□。\n□□□□□，□□□□□。\n□□□□□，□□□□□。\n□□□月□，欺曲彩云中。\n□□□□□，合□□□□。\n（同前）。",
        "dynasty": "唐",
        "collection_info": null
    },
    {
        "title": "",
        "author": "杨□",
        "content": "。",
        "dynasty": "唐",
        "collection_info": null
    },
    {
        "title": "同前",
        "author": "杨□",
        "content": "（上缺）□□丹桂□，旖旎绿岩垂。\n□□露（下缺）人□花飘□袖宜□□□□□□虽（下缺。\n同前）。",
        "dynasty": "唐",
        "collection_info": null
    },
    {
        "title": "同前",
        "author": "雍州率□□□",
        "content": "（上缺）在□□□□岩前□华历畿（下缺）人眄王孙寔□甄得因（下缺。\n同前）。",
        "dynasty": "唐",
        "collection_info": null
    },
    {
        "title": "同前",
        "author": "孙□",
        "content": "（上缺）□□火□修□上罩天□孙（下缺）□□承□妓，香风韵管絃。\n（下缺。\n同前）（按：此下尚有□阳隐士、前西城县尉二人之残诗，□阳隐士诗存：「□□□胜□□履〖下缺〗云□草□空不期□□□□得□□圣〖下缺〗」前西城县尉诗存：「□□地零落□□□□□□□□□殊香〖下缺〗醉□□□□仙□□□曲□□能〖下缺〗」皆已不可读，不另立目，姑附于此。\n）。",
        "dynasty": "唐",
        "collection_info": null
    },
    {
        "title": "",
        "author": "李昂",
        "content": "。",
        "dynasty": "唐",
        "collection_info": null
    },
    {
        "title": "戚夫人楚舞歌",
        "author": "李昂",
        "content": "定陶城中是妾家，妾年二八颜如花。\n闺中歌舞未终曲，天下死人如乱麻。\n汉王此地因征战，未出帘栊人已荐。\n风花菡萏落辕门，云雨徘徊入行殿。\n日夕悠悠非旧乡，飘飖处处逐君王。\n玉闺门裏通归梦，银烛迎来在战场。\n从来顾恩不顾己，何异浮萍寄深水。\n逐战曾迷隻轮下，随君几陷重围裏。\n此时平楚復平齐，咸阳宫阙到关西。\n珠帘夕殿闻钟漏，白日秋天忆鼓鼙。\n且矜容色长自持，且遇乘舆恩幸时。\n香罗侍寝双龙殿，玉辇看花百子池。\n君王纵恣翻成误，吕后由来有深妒。\n不奈君王容髮衰，相存相顾能几时。\n黄泉白骨不可报，雀钗翠羽从此辞。\n君楚歌兮妾楚舞，脉脉相看两心苦。\n曲未终兮袂更扬，君流涕兮妾断肠。\n已见谋臣归惠帝，徒留爱子付周昌。\n（《才调集》卷三、伯二五六七卷）（按：伯二五六七卷存此诗之后半篇，今参《才调集》补足之。\n《全唐诗》卷一二○收此诗，缺「且矜容色长自持」以下四句，故重录之。\n此则承汤华泉同志见告。\n）。",
        "dynasty": "唐",
        "collection_info": null
    },
    {
        "title": "三门赋附歌",
        "author": "赵冬曦",
        "content": "甲负石兮空自奇，客乘查兮何远为。\n君不见虚舟之泛泛，浩浩乘流而不羁。\n（见《文苑英华》卷三四）。",
        "dynasty": "唐",
        "collection_info": null
    },
    {
        "title": "白杨篇",
        "author": "张说",
        "content": "欲识前王塔鞍处，正北苗抽一小枝。\n（《文苑英华》卷八七六令狐楚《白杨新庙碑》引。\n此则承陶敏先生告知。\n）。",
        "dynasty": "唐",
        "collection_info": null
    },
    {
        "title": "句",
        "author": "张说",
        "content": "分班晓入翔鸳阁，直舍旁连浴凤池。\n（见明刻本《锦绣万花谷后集》卷十）。",
        "dynasty": "唐",
        "collection_info": null
    },
    {
        "title": "咏三御史（题拟）",
        "author": "朱评之",
        "content": "韦子凝而密，任生直且狂。\n可怜元福庆，也学坐痴床。\n（见《太平广记》卷二五○韩琬《御史台记》引）（《御史台记》云：「唐元福庆，河南人，拜右台监察。\n与韦虚名、任正名颇事轩昂。\n殿中监察朱评之咏曰〖诗略〗。\n正名闻之，乃自改为『俊且强』。\n」按：谈刻本《太平广记》录前段文字，适缺「朱」字。\n《全唐诗》卷八七二收入此诗。\n其祖本当即谈刻本，未察「评之」为人名，因列入无名氏谐谑诗。\n人民文学出版社排印本《太平广记》，为汪绍楹先生校本，此处据明抄本补「朱」字，今即据以重录。\n评之时代，系参据任正名事迹而定。\n）。",
        "dynasty": "唐",
        "collection_info": null
    },
    {
        "title": "玄珠歌 一",
        "author": "张果",
        "content": "解采玄珠万恶除，尽令得道入清虚。\n干符显出真金行，备在逍遥三卷书。",
        "dynasty": "唐",
        "collection_info": null
    },
    {
        "title": "玄珠歌 二",
        "author": "张果",
        "content": "宫阙楼台表道躯，不留命本敌洪炉。\n元神散走枯庭在，抛尽玄珠一物无。",
        "dynasty": "唐",
        "collection_info": null
    },
    {
        "title": "玄珠歌 三",
        "author": "张果",
        "content": "尘心不识体中天，空敬灵仪拟觅仙。\n自有玄珠不知处，何年归命入丹田。",
        "dynasty": "唐",
        "collection_info": null
    },
    {
        "title": "玄珠歌 四",
        "author": "张果",
        "content": "多恃聪明强是非，纵闻法要亦相违。\n若能不出长生宝，结作玄珠透紫微。",
        "dynasty": "唐",
        "collection_info": null
    },
    {
        "title": "玄珠歌 五",
        "author": "张果",
        "content": "谩求土塑及丹青，空看经文道岂成。\n自有玄珠无价宝，几时觉悟驻神精。",
        "dynasty": "唐",
        "collection_info": null
    },
    {
        "title": "玄珠歌 六",
        "author": "张果",
        "content": "明暗同源人不知，若能晓了自幽奇。\n玄珠定是含光主，永住金宫月魄池。",
        "dynasty": "唐",
        "collection_info": null
    },
    {
        "title": "玄珠歌 七",
        "author": "张果",
        "content": "落崖溪畔整神机，能把金光闭命扉。\n为得玄珠镇灵府，一真行处一光辉。",
        "dynasty": "唐",
        "collection_info": null
    },
    {
        "title": "玄珠歌 八",
        "author": "张果",
        "content": "元真散走不能扃，积毒纵横坏百灵。\n豁尽玄珠无上宝，醉中生死几时醒。",
        "dynasty": "唐",
        "collection_info": null
    },
    {
        "title": "玄珠歌 九",
        "author": "张果",
        "content": "冲和海裏育元精，中有玄珠寿命成。\n不炼不凝抛欲尽，何如黑处顿教明。",
        "dynasty": "唐",
        "collection_info": null
    },
    {
        "title": "玄珠歌 十",
        "author": "张果",
        "content": "解通神息体藏珍，与道相违便失真。\n若遇玄珠结中道，自然成就化金巾。",
        "dynasty": "唐",
        "collection_info": null
    },
    {
        "title": "玄珠歌 十一",
        "author": "张果",
        "content": "凡情激浊污天门，岂识玄珠性命根。\n生处莫令流浪去，当时清净不迷昏。",
        "dynasty": "唐",
        "collection_info": null
    },
    {
        "title": "玄珠歌 十二",
        "author": "张果",
        "content": "玄珠振动被魔羣，照着生门白黑分。\n向裏修持坚固后，道成方识九霄君。",
        "dynasty": "唐",
        "collection_info": null
    },
    {
        "title": "玄珠歌 十三",
        "author": "张果",
        "content": "欲采玄珠日月奔，先须火发制灵根。\n朝元万过金精结，此是登真第一门。\n。",
        "dynasty": "唐",
        "collection_info": null
    },
    {
        "title": "玄珠歌 十四",
        "author": "张果",
        "content": "玄珠常处洞房居，日月融来浑太虚。\n真遣琼环随液化，光明不绝照神庐。",
        "dynasty": "唐",
        "collection_info": null
    },
    {
        "title": "玄珠歌 十五",
        "author": "张果",
        "content": "玄珠玉树有根苗，水际连天永不凋。\n真火含虚如赤日，金华结魄六时潮。",
        "dynasty": "唐",
        "collection_info": null
    },
    {
        "title": "玄珠歌 十六",
        "author": "张果",
        "content": "早须烹取太阳酥，吃着元神永不枯。\n若要形超化金骨，玄珠向裏有醍醐。",
        "dynasty": "唐",
        "collection_info": null
    },
    {
        "title": "玄珠歌 十七",
        "author": "张果",
        "content": "逍遥常饮月魂津，灌溉灵根道德新。\n留宝去尘光不散，玄珠照耀五通身。",
        "dynasty": "唐",
        "collection_info": null
    },
    {
        "title": "玄珠歌 十八",
        "author": "张果",
        "content": "往来出入改婴孩，顺逆参差致祸灾。\n尽有玄珠同一处，因师与指住灵台。",
        "dynasty": "唐",
        "collection_info": null
    },
    {
        "title": "玄珠歌 十九",
        "author": "张果",
        "content": "玄珠鼓吹法雷霆，雨满中池变八琼。\n从此光明彻天上，五云行驾到蓬瀛。",
        "dynasty": "唐",
        "collection_info": null
    },
    {
        "title": "玄珠歌 二十",
        "author": "张果",
        "content": "用心万种事多端，何以归元向裏观。\n捉得玄珠令换骨，形超碧落驾金鸾。",
        "dynasty": "唐",
        "collection_info": null
    },
    {
        "title": "玄珠歌 二十一",
        "author": "张果",
        "content": "安闲日夜不曾奔，裏有玄珠开一门。\n荡尽尘劳分日月，直交至宝入昆崙。",
        "dynasty": "唐",
        "collection_info": null
    },
    {
        "title": "玄珠歌 二十二",
        "author": "张果",
        "content": "因师传秘顿无争，抽却玄珠一道明。\n天乐至今声不绝，玄珠果满赤龙迎。",
        "dynasty": "唐",
        "collection_info": null
    },
    {
        "title": "玄珠歌 二十三",
        "author": "张果",
        "content": "点检光芒八道分，解吞真火体中焚。\n玄珠开决三清界，待了齐驱五色云。",
        "dynasty": "唐",
        "collection_info": null
    },
    {
        "title": "玄珠歌 二十四",
        "author": "张果",
        "content": "未悟真元恍惚惊，任心贪慾恣三彭。\n玄珠到处无能染，宝满琼池达上清。",
        "dynasty": "唐",
        "collection_info": null
    },
    {
        "title": "玄珠歌 二十五",
        "author": "张果",
        "content": "玄珠得了永无争，不出丹元结实成。\n因转淘澄轮似月，寻常清净颗中明。",
        "dynasty": "唐",
        "collection_info": null
    },
    {
        "title": "玄珠歌 二十六",
        "author": "张果",
        "content": "玄珠失却落坵墟，流浪轮迴错卷舒。\n魂魄若凝如日月，体同天地合清虚。",
        "dynasty": "唐",
        "collection_info": null
    },
    {
        "title": "玄珠歌 二十七",
        "author": "张果",
        "content": "玄珠结魄一时冲，送入琼楼最上宫。\n恰似蟾光能出没，自然轻举入云中。",
        "dynasty": "唐",
        "collection_info": null
    },
    {
        "title": "玄珠歌 二十八",
        "author": "张果",
        "content": "从前搬运几多人，只把凡形顿出尘。\n千万天仙行此术，玄珠照耀一元真。",
        "dynasty": "唐",
        "collection_info": null
    },
    {
        "title": "玄珠歌 二十九",
        "author": "张果",
        "content": "因师指动日光随，解把玄珠化羽衣。\n功满得成天上道，未登云路没人知。\n。",
        "dynasty": "唐",
        "collection_info": null
    },
    {
        "title": "玄珠歌 三十",
        "author": "张果",
        "content": "逍遥着述显虚无，不出身田指道躯。\n内秘分为上中下，寻踪尽道得玄珠。\n（按：《崇文总目》卷四着录《玄珠歌》一卷，不题撰人。\n《通志·艺文略》署通玄先生。\n）。",
        "dynasty": "唐",
        "collection_info": null
    },
    {
        "title": "金虎白龙诗 一",
        "author": "张果",
        "content": "铅汞传法百万秋，几人认得几人修。\n若教世上知灵药，天上神仙似水流。",
        "dynasty": "唐",
        "collection_info": null
    },
    {
        "title": "金虎白龙诗 二",
        "author": "张果",
        "content": "大道分明在目前，时人不会谩求铅。\n黄芽本是干坤气，神水根基与汞连。",
        "dynasty": "唐",
        "collection_info": null
    },
    {
        "title": "金虎白龙诗 三",
        "author": "张果",
        "content": "姹女初生醉似泥，千朝暗室不东西。\n虔心日夜勤调火，莫遣灵丹气不齐。",
        "dynasty": "唐",
        "collection_info": null
    },
    {
        "title": "金虎白龙诗 四",
        "author": "张果",
        "content": "天地初生日月高，状如鸡子状如桃。\n阴阳真气知时节，直待三年始脱胞。",
        "dynasty": "唐",
        "collection_info": null
    },
    {
        "title": "金虎白龙诗 五",
        "author": "张果",
        "content": "世人何处觅黄芽，此物铅中是我家。\n铅汞共成真地气，脱胞方始见灵砂。",
        "dynasty": "唐",
        "collection_info": null
    },
    {
        "title": "金虎白龙诗 六",
        "author": "张果",
        "content": "满世黄芽人不识，识得黄芽家不贫。\n黄芽岂使世人识，纵识黄芽不得门。",
        "dynasty": "唐",
        "collection_info": null
    },
    {
        "title": "金虎白龙诗 七",
        "author": "张果",
        "content": "二气丹砂不足灵，真成真气用黄轻。\n铅中有物丹中汞，人自迷津落路行。",
        "dynasty": "唐",
        "collection_info": null
    },
    {
        "title": "金虎白龙诗 八",
        "author": "张果",
        "content": "合于天地合于玄，子母相幷不敢言。\n先汞后铅真大道，莫教失伴鹤归天。",
        "dynasty": "唐",
        "collection_info": null
    },
    {
        "title": "金虎白龙诗 九",
        "author": "张果",
        "content": "此物从分二八传，吉年吉月入炉安。\n千朝火候知时节，莫遣芽成汞不干。",
        "dynasty": "唐",
        "collection_info": null
    },
    {
        "title": "金虎白龙诗 十",
        "author": "张果",
        "content": "汞在中宫芽在南，先须斟酌莫教参。\n黄芽不是难求药，人自无知口不缄。",
        "dynasty": "唐",
        "collection_info": null
    },
    {
        "title": "金虎白龙诗 十一",
        "author": "张果",
        "content": "满市黄芽无不归，世人轻宴治尘微。\n公卿尽识真灵药，至死贪婪鬬晓晖。",
        "dynasty": "唐",
        "collection_info": null
    },
    {
        "title": "金虎白龙诗 十二",
        "author": "张果",
        "content": "日月延人人自忙，分明真道不穷阳。\n家家尽有铅和汞，使得迷人人渺茫。",
        "dynasty": "唐",
        "collection_info": null
    },
    {
        "title": "金虎白龙诗 十三",
        "author": "张果",
        "content": "明明五运自推寻，汞中铅中理最深。\n铅汞既知人世有，坚须穷道莫沉吟。\n。",
        "dynasty": "唐",
        "collection_info": null
    },
    {
        "title": "金虎白龙诗 十四",
        "author": "张果",
        "content": "大道遗留一卷经，自然匹配作仪形。\n天生铅汞人间有，何得他州问药名。",
        "dynasty": "唐",
        "collection_info": null
    },
    {
        "title": "金虎白龙诗 十五",
        "author": "张果",
        "content": "用铅须得汞相和，二姓为亲女唱歌。\n炼到紫河车半地，白云相伴鹤回过。",
        "dynasty": "唐",
        "collection_info": null
    },
    {
        "title": "金虎白龙诗 十六",
        "author": "张果",
        "content": "甲乙神驱造化图，潜龙知是好铅酥。\n分明制出何难会，却道仙家谜语浮。",
        "dynasty": "唐",
        "collection_info": null
    },
    {
        "title": "金虎白龙诗 十七",
        "author": "张果",
        "content": "青龙白虎合为胎，十月炉中满始开。\n此是黄芽亲口诀，世人何处觅三才。",
        "dynasty": "唐",
        "collection_info": null
    },
    {
        "title": "金虎白龙诗 十八",
        "author": "张果",
        "content": "铅汞居干不在山，三关昼夜好追攀。\n少年纵却疎狂性，渐觉尫羸作鬼颜。",
        "dynasty": "唐",
        "collection_info": null
    },
    {
        "title": "金虎白龙诗 十九",
        "author": "张果",
        "content": "道须心向北方穷，黄芽生长在铅中。\n丹砂姹女真灵药，得伴相将去大蓬。",
        "dynasty": "唐",
        "collection_info": null
    },
    {
        "title": "金虎白龙诗 二十",
        "author": "张果",
        "content": "大道从来不负人，分明铅汞弃如尘。\n莫言世上无灵药，二气丹砂水火真。",
        "dynasty": "唐",
        "collection_info": null
    },
    {
        "title": "金虎白龙诗 二十一",
        "author": "张果",
        "content": "此物天生人不知，阴阳真气兑为离。\n坎宫五世求名姓，认得黄芽作圣基。\n（《正统道藏》本宋佚名《内丹秘诀》引）（按：《通志·艺文略》道类收张果〖通玄先生〗《玄珠歌逍遥歌内指黄芽歌》一卷。\n《玄珠歌》已见前录。\n本组诗多述黄芽，疑即《内指黄芽歌》。\n）。",
        "dynasty": "唐",
        "collection_info": null
    },
    {
        "title": "五子守仙丸歌",
        "author": "张果",
        "content": "返老成少是还丹，不得守仙亦大难。\n愁见鬓斑令却黑，一日但服三十丸。\n松竹本自无艷色，金液因从火制干。\n五子可定千秋旨，百岁如同一万年。\n（《正统道藏》本《悬解录》。\n又《云笈七籤》卷六四）（按：《悬解录》卷首有唐大中九年序。\n据《新唐书·艺文志》、《通志·艺文略》，并参陈国符先生所考，此序为纥干臮作。\n）。",
        "dynasty": "唐",
        "collection_info": null
    },
    {
        "title": "还丹口诀",
        "author": "白履忠",
        "content": "水中铅，火裏铅，水火二铅同一原，不知咫尺是神仙。\n敬将朱砂酒醋煎，千千万万化为烟。\n假如伏火只成顽，欲得人间作地仙。\n炼取五行四象全，阴功济世真上天。\n（后蜀无名氏《大还丹照鑑》）。",
        "dynasty": "唐",
        "collection_info": null
    },
    {
        "title": "太上昇玄消灾护命妙经颂",
        "author": "司马承祯",
        "content": "太上本来真，虚无中有神。\n若能心解悟，身外更无身。\n假名元始号，元始虚无老。\n心源是元始，更无无上道。\n七宝为林苑，五明宫殿宽。\n人身皆备有，不解向心观。\n三世诸天圣，相因一性宗。\n一身无万法，万法一身同。\n放出光明照，无央世界中。\n干坤明表裏，日月觉朦胧。\n妙观无静苦，自性不能知。\n妄想随缘去，何时有出期。\n生灭何时尽，相因浩劫来。\n似环蝼蚁转，如毂碾尘埃。\n谁言河海阔，深浅尚能知。\n爱欲情无底，何年有出时？\n水鸟及风林，咸归一法音。\n如何颠倒性，自起万般心。\n虚无含有象，有象復归无。\n心若分明了，知权呼有无。\n无空空不空，无色色不色。\n若能知色空，色空皆自得。\n有有兼无有，无无及有无。\n虚心能不动，妙道自来居。\n如人入黑暗，目覩又何曾。\n若要分明见，须凭浩劫灯。\n有相兼无相，迷惑终不知。\n未能明觉性，安得决狐疑。\n众生情行劣，迷失道根源。\n特谓宣宗旨，教令入妙门。\n物向无中有，道从有裏无。\n莫生无有见，迷执自消除。\n空色互相生，相缠如纠墨。\n要知空色理，自莫分空色。\n道性本虚无，虚无亦假呼。\n若生无有见，终被法来拘。\n不空是真空，不色是真色。\n空色便为真，真法何曾得？\n是空及是色，究竟总非干。\n要认真空色，迴心向己难。\n空色宜双泯，不须举一隅。\n色空无滞碍，本性自如如。\n妙音喻虚性，虚心非妙音。\n认他毫髮事，难得[自]（目）由心。\n一心观一切，一切法皆同。\n若能如斯解，方明智慧通。\n了悟性根源，名为入妙门方便法，是法勿留存。\n决破疑惑网，有无都不干。\n正心长自在，如[隼]（准）入云盘。\n心静六根清，六根随性行。\n性能无着物，邪障那边生。\n妙经无碍性，权立妙经名。\n故为众生说，令教悟此经。\n一真度一切，如檝济横流。\n真性随身有，勿于身外求。\n传教虚无理，世间散布行。\n诵经能万遍，其义自分明。\n真性号神王，飞天无定方。\n破邪能自外，坚固喻金刚。\n灵童即正性，无染号真人。\n威猛喻师子，名殊一法身。\n诸天诸圣众，无一亦无二。\n性不遂波流，是名真侍卫。\n语默及游息，无生一念思。\n忘形归恍惚，神鬼不能窥。\n正法度邪法，众生见处偏。\n若生无有见，即被染心田。\n天尊重说偈，直为指心源。\n汲引迷惑者，令归解脱门。\n道非干视听，视听转生疑。\n应物临机用，虚心即可知。\n心疑随万境，随境认心田。\n道非有为有，方名离种边。\n（《正统道藏》鸟字号）。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 一",
        "author": "王希明",
        "content": "角，两星南北正直着，中有平道上天田，总是黑星两相连，别有一乌名进贤。\n平道右畔独渊然，最上三星周鼎形，角下天门左平星，双双横于库楼上，库楼十星屈曲明。\n楼中五柱十五星，三三相着如鼎形。\n其中四星别名衡，南门楼外两星横。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 二",
        "author": "王希明",
        "content": "亢，四星恰如弯弓状。\n大角一星直上明，折威七子亢下横。\n大角左右摄提星，三三相似如鼎形。\n折威下左顿顽星，两箇斜安黄色精。\n顽下二星号阳门，色若顿顽直下𨀛。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 三",
        "author": "王希明",
        "content": "氐，四星似斗侧量米。\n天乳氐上黑一星，世人不识称无名。\n一箇招摇梗河上，梗河横列三星状。\n帝席三黑河之西，亢池六星近摄提。\n氐下众星骑官出，骑官之众二十七。\n三三相连十欠一，阵车氐下骑官次，骑官下三车骑位。\n天辐两星列阵傍，将军阵裏振威霜。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 四",
        "author": "王希明",
        "content": "房，四星直下主明堂。\n键闭一黄斜向上，钩铃两箇近其傍。\n罚有三星植键上，两咸夹罚似房状。\n房下一星号为日，从官两箇日下出。\n。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 五",
        "author": "王希明",
        "content": "心，三星中央色最深。\n下有种卒共十二，三三相聚心下是。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 六",
        "author": "王希明",
        "content": "尾，九星如钩苍龙尾。\n下头五点号龟星，尾上天江四横是。\n尾东一箇名傅说，傅说东畔一鱼子。\n龟西一室是神宫，所以列在后妃中。",
        "dynasty": "唐",
        "collection_info": null
    },
    {
        "title": "丹元子步天歌 东方七宿 七",
        "author": "王希明",
        "content": "箕，四星形状如簸箕。\n箕下三星名木杵，箕前一黑是糠皮。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 一",
        "author": "王希明",
        "content": "斗，六星其状似北斗。\n魁上建星三相对，天弁建上三三九。\n斗下圆安十四星，虽然名鼈贯索形。\n天鸡建背双黑星，天籥柄前八黄精，狗国四方鸡下生。\n天渊十星鼈东边，更有两狗斗魁前，农家丈人狗下眠，天渊十黄狗色玄。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 二",
        "author": "王希明",
        "content": "牛，六星近在河岸头。\n头上虽然有两角，腹下从来欠一脚。\n牛下九黑是天田，田下三三九坎连。\n牛上直建三河鼓，鼓上三星号织女。\n左旗右旗各九星，河鼓两畔右边明。\n更有四黄名天桴，河鼓直下如连珠，罗堰三乌牛东居。\n渐台四星似口形，辇道渐台在何许，欲得见时近织女。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 三",
        "author": "王希明",
        "content": "女，四星如箕主嫁娶。\n十二诸国在下陈，先从越国向东论。\n东西两周次二秦，雍州南下双鴈门。\n代国向西一晋伸，韩魏各一晋北轮。\n楚之一国魏西屯，楚城南畔独燕军。\n燕西一郡是齐邻，齐北两邑平原君。\n欲知郑在越下存，十六黄星细区分。\n五箇离珠女上星，败瓜珠上瓠瓜生。\n两箇各五瓠瓜明，天津九箇弹弓形。\n两星入午河中横，四箇奚仲天津上，七箇仲侧扶筐星。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 四",
        "author": "王希明",
        "content": "虚，上下各一如连珠。\n命禄危非虚上呈，虚危之下哭泣星。\n哭泣双双下垒城，天垒团圆十三星，败臼四星城下横，臼西三箇离瑜明。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 五",
        "author": "王希明",
        "content": "危，三星不直旧先知。\n危上五黑号人星，人畔三五杵臼形。\n人上七乌号车府，府上天钩九黄晶。\n钩上五鵶字造父，危下四星号坟墓。\n墓下四星斜虚梁，十箇天钱梁下黄。\n墓傍两星能盖屋，身着黑衣危下宿。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 六",
        "author": "王希明",
        "content": "室，两星上有离宫出。\n遶室三双有六星，下头六箇雷电形。\n垒壁陈次十二星，十二两头大似升。\n阵下分布羽林军，四十五卒三为羣。\n壁西星多难论，子细历历看区分。\n三粒黄金名鈇钺，一颗真珠北落门。\n门东八魁九箇子，门西一宿天纲是。\n电傍两星土功吏，腾蛇室上二十二。",
        "dynasty": "唐",
        "collection_info": null
    },
    {
        "title": "丹元子步天歌 北方七宿 七",
        "author": "王希明",
        "content": "壁，两星下头是霹雳。\n霹雳五星横着行，云雨次之口四方。\n壁上天廐十圆黄，鈇锧五星羽林傍。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 一",
        "author": "王希明",
        "content": "奎，腰细头尖似破鞋。\n一十六星遶鞋生，外屏七乌奎下横。\n屏下七星天溷明，司空左畔土之精。\n奎上一宿军南门，河中六箇阁道形。\n附路一星傍道明，五箇吐花王良星，良星近上一策名。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 二",
        "author": "王希明",
        "content": "娄，三星不匀近一头。\n左更右更乌夹娄，天仓六箇娄下头。\n天庾四星仓东脚，娄上十一将军侯。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 三",
        "author": "王希明",
        "content": "胃，三星鼎足河之次。\n天廪胃下斜四星，天囷十三如乙形。\n河中八星名太陵，陵北九箇天船名。\n陵中积尸一箇星，积水船中一黑精。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 四",
        "author": "王希明",
        "content": "昴，七星一聚实不少。\n阿西月东各一星，月下五黄天阴名。\n阴下六乌刍藁营，营南十六天苑形。\n河裏六星名卷舌，舌中黑点天谗星，砺石舌傍斜四丁。\n。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 五",
        "author": "王希明",
        "content": "毕，恰似爪叉八星出。\n附耳毕股一星光，天街两星毕背傍。\n天节耳下八乌幢，毕下横列六诸王。\n王下四皂天高星，节下团圆九州城。\n毕口斜对五车口，车有三柱任纵横。\n车中五箇天潢精，潢畔咸池三黑星。\n天关一星车脚边，参旗九箇参车间，旗下直建九斿连，斿下十三乌天园，九斿天园参脚边。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 六",
        "author": "王希明",
        "content": "觜，三星相近作参蘂。\n觜上坐旗真指天，尊卑之位九相连。\n司怪曲立坐旗边，四鵶大近井钺前。",
        "dynasty": "唐",
        "collection_info": null
    },
    {
        "title": "丹元子步天歌 西方七宿 七",
        "author": "王希明",
        "content": "参，总有十星觜相侵。\n两肩䨥足三为心，伐有三星足裏深。\n玉井四星右足阴，屏星两扇井南襟。\n军井四星屏上吟，左足下四天厕临，厕下一物天屎沉。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 一",
        "author": "王希明",
        "content": "井，八星横列河中净。\n一星名钺井边安，两河各三南北正。\n天樽三星井上头，樽上横列五诸侯。\n侯上北河西积水，欲觅积薪东畔是。\n钺下四星名水府，水位东边四星序。\n四渎横列南河裏，南河下头是军市。\n军市团圆十三星，中有一个野鸡精。\n孙子丈人市下列，各立两星从东说。\n阙丘二箇南河东，丘下一狼光蒙茸。\n左畔九箇弯弧弓，一矢拟射顽狼胸。\n有箇老人南极中，春秋出入寿无穷。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 二",
        "author": "王希明",
        "content": "鬼，四星册方似木柜。\n中央白者积尸气，鬼上四星是爟位。\n天狗七星鬼下是，外厨六间柳是次。\n天社六箇弧东倚，社东一星是天纪。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 三",
        "author": "王希明",
        "content": "柳，八星曲头垂似柳。\n近上三星号为酒，享宴大酺五星守。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 四",
        "author": "王希明",
        "content": "星，七星如钩柳下生。\n星上十七轩辕形，轩辕东头四内平。\n平下三箇名天相，相下稷星横五灵。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 五",
        "author": "王希明",
        "content": "张，六星似轸在星傍。\n张下只是有天庙，十四之星册四方。\n长垣少微虽向上，星数歌在太微傍，天尊一星直上黄。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 六",
        "author": "王希明",
        "content": "翼，二十二星大难识。\n上五下五横着行，中心六箇恰如张。\n更有六星在何许？三三相连张畔附。\n必若不能分处所，更请向前看野取。\n五箇黑星翼下头。\n欲知名字是东瓯。",
        "dynasty": "唐",
        "collection_info": null
    },
    {
        "title": "丹元子步天歌 南方七宿 七",
        "author": "王希明",
        "content": "轸，四星似张翼相近，中央一箇长沙子。\n左辖附两星，军门两黄近翼是。\n门下四箇主司空，门东七乌青丘子。\n青丘之下名器府，器府之星三十二。\n以上便为太微宫，黄道向上看取是。\n（以上二十八首均录自郑樵《通志》卷三八《天文略》第一）。",
        "dynasty": "唐",
        "collection_info": null
    },
    {
        "title": "丹元子步天歌 太微宫",
        "author": "王希明",
        "content": "上元太微宫，昭昭列象布苍穹。\n端门只是门之中，左右执法门西东。\n门左皂衣一谒者，以次即是乌三公。\n三黑九卿公背傍，五黑诸侯卿后行。\n四箇门西主轩屏，五帝内坐于中正。\n幸臣太子幷从官，乌列帝后从东定。\n郎将虎贲居左右，常陈郎位居其后。\n常陈七星不相误，郎位陈东一十五。\n两面宫垣十星布，左右执法是其数。\n宫外明堂布政宫，三箇灵台候云雨。\n少微四星西南隅，长垣䨥䨥微西居。\n北门西外接三台，与垣相对无兵灾。",
        "dynasty": "唐",
        "collection_info": null
    },
    {
        "title": "丹元子步天歌 北极紫微宫",
        "author": "王希明",
        "content": "中元北极紫微宫，北极五星在其中。\n大帝之坐第二珠，第三之星庶子居。\n第一号曰为太子，四为后宫五天枢。\n（一云：「第三明者帝之居，第四名曰四庶子，最小第五天之枢。\n」）左右四星是四辅，天一太一当门路。\n左枢右枢夹南门，两面营卫一十五。\n上宰少尉两相对，少宰上辅次少辅。\n上卫少卫次上丞，后门东边大赞府。\n门西唤作一少丞，以次却向前门数。\n阴德门裏两黄聚，尚书以次其位五。\n女史柱史各一户，御女四星五天柱。\n大理两星阴德边，勾陈尾指北极颠，勾陈六星六甲前。\n天皇独在勾陈裏，五帝内坐后门是。\n华盖幷杠十六星，杠作柄象盖伞形。\n盖上连连九箇星，名曰传舍如连丁。\n垣外左右各六珠，右是内阶左天厨。\n阶前八星名八谷，厨下五箇天棓宿。\n天床六星左枢在，内厨相星右枢对。\n文昌斗上半月形，希疎分明六箇星。\n文昌之下曰三公，太尊只向三公明。\n天牢六星太尊边，太阳之守四势前。\n一箇宰相太阳侧，更有三公相西偏，即是玄戈一星圆。\n天理四星斗裏暗，辅星近着开阳淡。\n（一本云：「文昌之下三师名，天牢六星四势前。\n更有三公相西偏，即是太阳一星圆。\n天理四星斗裏暗，辅星近着闿阳淡。\n」）北斗之宿七星明，第一主帝名枢精，第二第三璇玑星，第四名权第五衡，闿阳摇光六七名。",
        "dynasty": "唐",
        "collection_info": null
    },
    {
        "title": "丹元子步天歌 天市垣",
        "author": "王希明",
        "content": "下垣一宫名天市，两扇垣墙二十二。\n当门六角黑市楼，门左两星是车肆。\n两箇宗正四宗人，宗星一䨥亦依次。\n帛度两星屠肆前，候星还在帝坐边。\n帝坐一星常光明，四箇微茫宦者星。\n以次两星名列肆，斗斛帝前依其次，斗是五星斛是四。\n垣北九箇贯索星，索口横者七公成。\n天纪恰似七公形，数着分明多两星。\n纪北三星名女床，此坐还依织女傍。\n三元之象无相侵，二十八宿随其阴。\n水火土木幷与金，以次别有五行分。\n（以上三首录《通志》卷三九《天文略》第二）（按：〖1〗《崇文总目》辑本卷四《天文占书类》有「《丹元子步天歌》一卷，王希明撰」。\n〖2〗《新唐书·艺文志》「天文类」云：「王希明《丹元步天歌》一卷。\n」）（〖3〗黄伯思《东观余论》卷下《校正〈崇文总目〉十七条》云：「《丹元子步天歌》，此但记列星所在，并其象数，使人易识耳，非占说也。\n」〖4〗郑樵《通志·天文略》云：「隋有丹元子者，隐者之流也。\n不知名氏，作《步天歌》，见者可以观象焉。\n王希明纂汉晋志以释之，《唐书》误以为王希明也。\n……此本只传灵台，不传人间，术家秘之，名曰《鬼料窍》。\n世有数本，不胜其讹，今则取之，仰观以从稽定。\n」〖5〗晁公武《郡斋读书志》〖袁本〗卷三上录《步天歌》一卷：「右未详撰人。\n二十八宿地歌也。\n三垣颂、五星凌犯赋于后。\n或云唐王希明，自号丹元子。\n」〖6〗王应麟《困学纪闻》卷九《天道》云：「《步天歌》，《唐志》谓王希明丹元子。\n今本司天右拾遗内供奉王希明撰，乔令来注。\n二十八宿歌、三垣颂，五行吟，总为一卷。\n」次引郑樵之说，末谓「然则王希明丹元子盖二人也」。\n〖7〗钱大昕《十驾斋养新录》卷十四云：「《丹元子步天歌》，不着撰人姓名。\n相传以为唐王希明所撰。\n郑樵独非之。\n以为丹元子隋之隐者，与希明各是一人。\n然歌词浅陋，不似隋人文字，《隋书·经籍志》亦无此书，其非隋人明矣。\n古天文家未有以太微、天市配紫宫为三垣者。\n《太史公书》，太微属南宫，天市属东宫。\n《晋》、《隋》二志，则分中外宫与二十八宿为三列、而太微、天市杂敍于中宫之次。\n使丹元子果隋人，则唐初李淳风修《隋志》，何不一述三垣之说乎？\n渔仲好异而无识，欲取俚鄙之歌，驾乎前志之上，所谓弃周鼎而宝康瓠者也。\n」〖8〗沈曾植《海日楼札丛》卷三云：「世或谓《丹元子步天歌》是隋时人作，郑渔仲《天文略》亦谓丹元子隋人撰歌，王希明唐人撰释。\n然《通志》天文书目：《丹元子步天歌》一卷，注云：『唐右拾遗内供奉王希明撰。\n』固无丹元子隋人之说也。\n《唐志》五行类，王希明《太一金镜式经》十卷，注『开元中诏撰』则希明乃术数学家，非天文专家。\n」〖9〗罗振玉《雪堂校刊羣书敍录》卷下云：「郑氏《通志·天文略》谓撰《步天歌》之丹元子乃隋人，于前藉无征，恐未可信。\n」）。",
        "dynasty": "唐",
        "collection_info": null
    },
    {
        "title": "若耶春意",
        "author": "许景先",
        "content": "越水正逶迤，艷阳三月时。\n中有婵娟子，含怨望佳期。\n鲜肤润玉泽，微眄动蛾眉。\n解佩遗中浦，折芳怀所思。\n彩色岂不重，瓌艷难久滋。\n一歌江南曲，再使妾心悲。\n（见《会稽掇英总集》卷七）。",
        "dynasty": "唐",
        "collection_info": null
    },
    {
        "title": "答客问",
        "author": "王翰",
        "content": "龙跃汤泉云渐迴，龙飞香殿气还来。\n龙潜龙见云皆应，天道常然何问哉！（见宋敏求《长安志》卷十五「临潼」「阴盘城」条）（《长安志》云：「开元八年冬，乘舆自南入，行至半城，黑气自城东北角起，倐忽满城，从官皆相失。\n上策马踰城赴官路下，至渭川，云气稍解。\n侍臣分散寻求乘舆所在，既谒见，悲喜迸涕，上亦怅然。\n自是还宫，数日不出。\n翰林学士通事舍人王翰作《答客问》上之，词曰〖略〗。\n」）。",
        "dynasty": "唐",
        "collection_info": null
    },
    {
        "title": "过琴溪（幷序）",
        "author": "杜伟",
        "content": "州府谪宦居，邑城摄官莅。\n悠悠泾川适，佳期此相迟。\n灵溪知几曲，曲曲各殊致。\n仙岭多巉颜，前峰特超类。\n穹崇势旁倒，㟯下无地。\n洞穴盘龙蛇，空岩隐魑魅。\n苹开秋水绿，竹动寒山翠。\n远嶂数瀑悬，疎林一猿坠。\n依然弹素絃，流我望乡泪。\n席上红泉飞，樽前白云至。\n中山是隐居，缅想故心醉。\n忽覩邢武辞，聆其金石备。\n神交十载得，良愿三人遂。\n（诗见嘉庆十二年刊洪亮吉纂《泾县志》卷三一，序据附录蒋之奇文补）（〖1〗清赵绍祖《泾川金石记》「开元摩崖诗碑」条引宋蒋之奇《磨崖诗序》略云：「予游泾川，过琴溪，浮舟钓台，道旁见石崖苍苍，上摩穹旻，意其下必有瓌观焉。\n既还至水西，泾令陈中裕饯余岩礲寺，尉刘公曼云：向所观石崖古刻尚在。\n唐玄宗开元甲子，河间邢巨、沛国武平一，尝游是溪，题绝句其下。\n又刻一长篇，尤雅淡有清思。\n其序云：『二十二年冬，予自柱史谪掾宣城，明年九月，连率班公〖原注：下阙〗。\n』读其诗，有云：『忽覩邢武辞，聆其金石备。\n』以诗序考之，盖是人也。\n后邢、武一纪而来，疑其即杜伟也。\n」〖2〗同书「杜伟《周公亭记》」条引同人《琴溪钓台诗序》略曰：「钓台旁山临溪，上有古碑，皆漫灭残剥，仅有数字可辨。\n其上篆四字曰《周公亭颂》，其余字皆八分，云：『前殿中侍御史宣城郡司户京兆杜伟纂。\n』〖下略〗」）（按：《泾县志》录此诗，署「亡名氏」，无序。\n末跋云：「疑杜伟作。\n伟以开元二十年谪掾宣城，今《全唐诗》但收『忽覩邢武辞』二句，即作杜伟。\n」今参蒋之奇熙宁间所作二序，可决知此诗为杜伟所作。\n《全唐诗》卷七九五据蒋文录二句，归杜伟，无小传，今据蒋氏二序补之。\n）。",
        "dynasty": "唐",
        "collection_info": null
    },
    {
        "title": "驾幸华清宫赋附歌",
        "author": "韩休",
        "content": "素秋归兮玄冬早，王是时兮出西镐。\n幸华清兮顺天道，琼楼架虚兮灵仙保，长生殿前兮树难老，甘泉流兮圣躬可澡，俾吾皇兮亿千寿考。\n（见《文苑英华》卷五八）。",
        "dynasty": "唐",
        "collection_info": null
    },
    {
        "title": "缺题",
        "author": "张子容",
        "content": "在家娇小女，卷[幔]（慢）爱花丛。\n不畏罗衣湿，折花风雨中。\n（见《四部丛刊》本《后邨先生大全集》卷一七七《诗话续集》引李康成《玉台后集》）。",
        "dynasty": "唐",
        "collection_info": null
    },
    {
        "title": "",
        "author": "徐峤",
        "content": "。",
        "dynasty": "唐",
        "collection_info": null
    },
    {
        "title": "游石门山",
        "author": "徐峤",
        "content": "维舟清溪泊，徐步石门瞻。\n窾屈借岩洞，空□□□纤。\n□飞下习□，响（下缺）。\n（见光绪元年王棻纂《青田县志》卷六《金石》）（按：《县志》云此诗残刻在青田县石门洞石壁，题下署：「勅采访大使、润州刺史徐峤。\n」徐诗后尚存张愿和诗残刻，录如次：「题石门山瀑布八韵敬赠□□□公幷序。\n吴郡守兼江东采访使张愿。\n所历名山观瀑布者多矣，至于飞流若布，远近如〖中缺〗。\n百步石壁千寻急流成〖后缺〗。\n」《县志》又录云舫跋云：「张刻第三行有奉和某某使游石门山数小字参于其间。\n」张诗无残存，故不另录，姑附此以备考。\n）。",
        "dynasty": "唐",
        "collection_info": null
    },
    {
        "title": "草堂吟",
        "author": "薛令之",
        "content": "草堂栖在灵山谷，勤读诗书向灯烛。\n柴门半掩寂无人，惟有白云相伴宿。\n春日溪头垂钓归，花笑莺啼芳草绿。\n猿鹤寥寥愁转深，携琴独理仙家曲。\n曲中哀怨谁知妙，子期能识宫商调。\n鱼未成龙剑未飞，家贫耽学人争笑。\n君不见苏秦与韩信，独步谁知是英俊。\n一朝得遇圣明君，腰间各佩黄金印。\n男儿立志需稽古，莫厌灯前读书苦。\n自古公侯未遇时，萧条长闭山中户。\n（见《高岑三廉薛氏宗谱》，转录自《唐代文学论丛》第九期刊施景西《薛令之的〈灵岩寺〉诗及其写作时代》）（按：《全唐诗》卷二一五仅收此诗之首四句，题作《灵岩寺》。\n据施景西考，《灵岩寺》诗题为咸通元年后的辑录者所加。\n）。",
        "dynasty": "唐",
        "collection_info": null
    },
    {
        "title": "燕支行营 一",
        "author": "崔希逸",
        "content": "天平四塞尽黄砂，塞冷三春少物华。\n忽见天山飞下雪，疑是前庭有落花。",
        "dynasty": "唐",
        "collection_info": null
    },
    {
        "title": "燕支行营 二",
        "author": "崔希逸",
        "content": "阳乌黯黯暎山平，阴兔微微光渐生。\n戍楼往往云间没，烽火时时碛裏明。\n（见伯三六一九卷）。",
        "dynasty": "唐",
        "collection_info": null
    },
    {
        "title": "归旧隐",
        "author": "孟浩然",
        "content": "北阙辞天子，南山隐薜萝。\n（见《吟窗杂录》卷十四正字王玄《诗中旨格》引）（按：此二句疑为浩然《归故园作》「北阙休上书，南山归弊庐」之异文。\n）。",
        "dynasty": "唐",
        "collection_info": null
    },
    {
        "title": "句",
        "author": "孟浩然",
        "content": "日暮马行疾，城荒人住稀。\n（见宋葛立方《韵语阳秋》卷十四）（《韵语阳秋》云：「余在毗陵，见孙润夫家有王维画孟浩然像，绢素败烂，丹青已渝。\n维题其上云：『维尝见孟公吟曰：「日暮马行疾，城荒人住稀。\n」又吟云：「挂席数千里，名都未逢。\n泊舟香炉峰。\n」余因美其风调，至所舍图于素轴。\n』」）。",
        "dynasty": "唐",
        "collection_info": null
    },
    {
        "title": "赠韩襄客",
        "author": "孟浩然",
        "content": "只为阳台梦裏狂，降来教作神仙客。\n（见《增修诗话总龟前集》卷十三引《诗史》）。",
        "dynasty": "唐",
        "collection_info": null
    },
    {
        "title": "闺怨诗",
        "author": "韩襄客",
        "content": "连理枝前同设誓，丁香树下共论心。\n（同前）。",
        "dynasty": "唐",
        "collection_info": null
    },
    {
        "title": "九度仙楼",
        "author": "张九龄",
        "content": "谁断巨鰲足？连山分一股。\n谁跨海上鹏？压作参差羽。\n应是女娲辈，化工挥巧斧。\n掀翻煮石云，大块将天补。\n渣滓至今在，县瓴分注乳。\n磊落掷遐荒，龃龉不合土。\n忙惊日月过，晃漾空中舞。\n裒益问巨灵，谽谺碍臂武。\n塞罅制逆流，努力迹骈拇。\n神禹四载仆，九年梗作雨。\n纡回杀拗区，澎湃乱飞鼓。\n漫下祖龙鞭，六丁擭舟府。\n漫发熊绎矢，非石又非虎。\n数狭不能制，伊谁可再侮。\n曾把蓬莱轮，难将此物赌。\n罗浮亦可移，此物不可取。\n肋斗出盘山，粗能踞地主。\n芝田第九层，最上蕙生圃。\n（见同治十三年刊《直隶澧州志》卷二四）（按：嘉庆《石门县志》卷四九收此诗，署「唐张九渊」。\n）。",
        "dynasty": "唐",
        "collection_info": null
    },
    {
        "title": "游洞门题陈氏丹台诗",
        "author": "张九龄",
        "content": "鷄头西畔洞门开，陈氏丹昇劫仞台。\n𩳛鬼（《体道通鑑》作「鬽」）昔年诚誓否？\n至今犹说鬼肩栽。\n（见《宛委别藏》本宋陈田夫《南岳总胜集》卷中「洞门观」条。\n又见《历世真仙体道通鑑》卷三三）。",
        "dynasty": "唐",
        "collection_info": null
    },
    {
        "title": "登终南山得句",
        "author": "开元儒士",
        "content": "野迥云根阔，山高树影长。\n（见《增修诗话总龟》卷八引《零陵总记》）。",
        "dynasty": "唐",
        "collection_info": null
    },
    {
        "title": "",
        "author": "王位之",
        "content": "。",
        "dynasty": "唐",
        "collection_info": null
    },
    {
        "title": "五言晚泛灵溪之作",
        "author": "王位之",
        "content": "溪水晚澄鲜，虚无含万象。\n窥临时见底，胜异如在掌。\n鱼□□起伏，灵□犹影响。\n心悮出人寰，神清资偃仰。\n掉舟□□□，聊復惬新赏。\n香风袭蕙兰，秋日浮清朗。\n如何得真趣，更此缨时网。\n坐啸人事闲，悠然思独往。\n（见光绪二十二年刊蒋师辙纂《光绪鹿邑县志》卷十下）（按：此诗见于石刻《唐开元神武皇帝道德经注碑》右侧，诗题下署：「□□采访使下都检校官滑州匡城主簿王位之」。\n诗末有「自书」二字。\n诗刻后有题名五行：朝散郎行临涣县尉李嵒□义□奉敕修功德□□□□陈忠盛开□□□□岁次庚辰临涣主簿陈奉璋因题庙内额至此。\n另详后跋。\n）。",
        "dynasty": "唐",
        "collection_info": null
    },
    {
        "title": "五言晚游灵溪泛舟作",
        "author": "邢□",
        "content": "晚□照灵溪，溪澄水□绮。\n维舟平岸□，□下□□□。\n□□□□□，事閒亦念此。\n（以下四行阙。\n同前）（按：此诗见于石刻《唐开元神武皇帝道德经注碑》左侧，署「都知造作□□封丘主簿邢□」。\n诗后有题名五行：□古书敕监修功德内使梁令深监内供奉京肃明□□□玄元庙等□功□天宝元年岁在壬午□□敕修功德京同内使判官车□。\n〖1〗《鹿邑县志》附跋云：「右碑二面皆刻字，下半全没土中，盖自宋以后，县境屡有河患，淤填已甚也。\n掘地数尺，若陷穽然，龟趺乃见。\n碑阳漫漶过半，阴殆全泐，后亡年月，不知何时立。\n〖注：唐明皇开元二十三年颁《注道德经》，碑）（内有『廿三祀帝载』云云，情事正合。\n〗碑右侧刻匡城主簿王位之诗五言八十字，具有左司风格，字亦遒逸，盖才而沦于下位者。\n下列题名凡四人，同时与否，未敢决。\n岁次庚辰，当是开元二十八年，是岁敕修宫宇，《唐书》无征。\n左侧封丘主簿邢□诗，纔余十数字，似不逮王作。\n下列题名皆内使监修功德者，时在天宝元年，距开元廿八年仅二载，疑是一役久而未竟也。\n」）。",
        "dynasty": "唐",
        "collection_info": null
    },
    {
        "title": "杂咏",
        "author": "张旭",
        "content": "既作湖阴客，如何更远游？章江昨夜雨，送我过扬州。",
        "dynasty": "唐",
        "collection_info": null
    },
    {
        "title": "见远亭",
        "author": "张旭",
        "content": "高亭□可望，朝暮对溪山。\n野色轩楹外，霞光几席间。",
        "dynasty": "唐",
        "collection_info": null
    },
    {
        "title": "晚过水北",
        "author": "张旭",
        "content": "寒川消积雪，冻浦渐通流。\n日暮人归尽，沙禽上钓舟。",
        "dynasty": "唐",
        "collection_info": null
    },
    {
        "title": "三桥",
        "author": "张旭",
        "content": "北临白云涧，南望清风阁。\n出树见行人，隔溪有鱼跃。\n（均见《式古堂书画彙考》卷七引《张长史四诗帖》。\n此帖末有柯九思、高仁卿、陶宗仪等跋。\n陶跋云此帖「《宣和书谱》所载，初为蔡忠惠公〖襄〗家藏，后入御府」。\n）。",
        "dynasty": "唐",
        "collection_info": null
    },
    {
        "title": "",
        "author": "智封",
        "content": "。",
        "dynasty": "唐",
        "collection_info": null
    },
    {
        "title": "对州牧卫文昇使君问（题拟）",
        "author": "智封",
        "content": "日从蒙汜出，照树全无影。\n（《宋高僧传》卷八《唐郓州安国院巨方传》附）。",
        "dynasty": "唐",
        "collection_info": null
    },
    {
        "title": "偈",
        "author": "怀玉",
        "content": "清净皎洁无尘垢，莲华化生为父母。\n我修道来经十劫，出示阎浮厌众苦。\n一生苦行超十劫，永离娑婆归净土。\n（见《宋高僧传》卷二四）。",
        "dynasty": "唐",
        "collection_info": null
    },
    {
        "title": "望石门作",
        "author": "王乔",
        "content": "高峰隔半天，长崖断千里。\n鷄鸣清涧中，猿啸白云裏。\n瑶波逐空开，霞石触峰起。\n（见《舆地纪胜》卷三十）。",
        "dynasty": "唐",
        "collection_info": null
    },
    {
        "title": "",
        "author": "慈和",
        "content": "。",
        "dynasty": "唐",
        "collection_info": null
    },
    {
        "title": "昙一师歌（题拟）",
        "author": "慈和",
        "content": "昙一师，解毗尼。\n大聪明，更无疑。\n（《宋高僧传》卷十四《唐会稽开元寺昙一传》）。",
        "dynasty": "唐",
        "collection_info": null
    },
    {
        "title": "句",
        "author": "张彦雄",
        "content": "云壑凝寒阴，岩泉激幽响。\n（见《吟窗杂录》卷二六《历代吟谱》引殷璠语引）（殷璠曰：「彦雄诗但责潇洒，不尚绮密，至如『云壑凝寒阴，岩泉激幽响』，亦非凡俗之所能至也。\n」今按：此为璠辑《丹阳集》佚文，详拙文《殷璠〈丹阳集〉辑考》〖刊《唐代文学论丛》第八辑〗）。",
        "dynasty": "唐",
        "collection_info": null
    },
    {
        "title": "句",
        "author": "蔡隐丘",
        "content": "草径不闻金马诏，松门唯见石人看。\n（见《吟窗杂录》卷二六《历代吟谱》）。",
        "dynasty": "唐",
        "collection_info": null
    },
    {
        "title": "",
        "author": "冯待征",
        "content": "。",
        "dynasty": "唐",
        "collection_info": null
    },
    {
        "title": "虞美人怨（按：《全唐诗》卷七七三收此诗，题作《虞姬怨》，第二十句缺三字。伯三一九五卷作「帐下娥眉随李结」。此卷异文较多，录如次：第四句「年华」作「容华」，第六句「结髮」作「结带」，第九句「事征战」作「征战间」，第十一句「罗衣」作「罗襦」，「沾」作「裛」，第十二句「不辞」作「宁辞」，第十三句「定」作「王」，第十五句「误」作「悟」，第十八句「智穷计屈」作「致穷势屈」，第二十一句作「君王死时遗神彩」，第二十二句「貌」作「色」，第二十七句「本来」作「元来」。）",
        "author": "冯待征",
        "content": "空。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "辛替否",
        "content": "送君青门外，远诣沧海汜。\n凫舄游帝乡，羽衣飞故里。\n术妙焚金鼎，丹成屑琼蘂。\n追饯会羣僚，属文降天旨。\n秦吴称异域，少别犹千祀。\n黄鹤寓辽阳，应明城郭是。\n（见孔延之《会稽掇英总集》卷二）（〖1〗郑樵《通志》卷七十《艺文略》第八「诗总集类」有「《贺监归乡诗集》一卷。\n」〖2〗王楙《野客丛书》卷十七云：「仆寻考《会稽集》，得明皇所为送贺老归越之序与诗，及朝士自李适[之]以下三十七人饯别之作，是时正天宝三载正月五日也。\n」按：王楙所见《会稽集》，当即《会稽掇英总集》。\n该集卷二收明皇以下三十七人送贺诗，与楙所云正合。\n除明皇、李白、李林甫、姚鹄等四首已收入《全唐诗》外，余均失收，以下分别辑出。\n其中王铎、严都、李慎微三首，系晚唐人拟作，分别收入本书卷三十三、卷三十一、卷三十五。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "王瑀",
        "content": "父子承恩日，遗荣拜职辰。\n挂冠辞圣主，佩印奉严亲。\n举代辞贤智，当朝劝孝仁。\n退归将适越，攀饯乃倾秦。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "王浚",
        "content": "业盛王公秩，名高绛老年。\n遗荣谢珪组，得志学神仙。\n去国风为驭，还乡海作田。\n何当曳凫舄，万里更朝天。\n（同前）（按：《新唐书》卷七二中《宰相世系表》琅邪王氏房有「浚，南昌丞。\n」其祖弘让，贞观中为中书舍人。\n若浚长寿，亦可活至开、天之世。\n然尚无确证定为一人，姑附识于此，以俟考详。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "宋鼎",
        "content": "紫气朝明主，丹丘送老臣。\n谁知探穴处，更有散金人。\n陌上神仙日，城东梅柳春。\n遥知归隐处，烟浪隔嚣尘。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "李彦和",
        "content": "遗荣辞上国，解印适稽山。\n圣主流深眷，羣公祖别颜。\n綵帆收鑑水，紫气度函关。\n应是辽阳鹤，千年始一还。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "胡嘉鄢",
        "content": "帝乡辞宠命，羽服表华年。\n地变君臣礼，门荣父子仙。\n凤书开紫观，鹤驾待青田。\n归舸蓬莱近，宸章日月悬。\n迹光三乐美，声重三疏贤。\n即此过函谷，应留《道德篇》。\n（同前）（按：《全唐文》卷四○二有胡嘉隐，亦开、天间人，疑为嘉鄢之昆从辈。\n）。",
        "dynasty": "唐",
        "collection_info": null
    },
    {
        "title": "",
        "author": "崔璘",
        "content": "。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "崔璘",
        "content": "轩冕朝恩盛，霓裳祖帐荣。\n倐然谢时客，高步尚遗名。\n魏阙鸳行断，稽山鹤驾迎。\n相期下凫舄，谒帝会承明。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "张博望",
        "content": "紫绶朝中贵，黄冠物外高。\n孰能知止足，君独避尘劳。\n已晓青霞志，方从碧落遨。\n轩车傥来物，从此贱吾曹。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "张绰",
        "content": "北阙皇恩重，东门紫气飞。\n为看宾客去，何似买臣归。\n迎绶旋江国，题舆入侍闱。\n千年旧迹在，七日故人非。\n别涕霑霓服，离筵着锦衣。\n无因伴仙羽，空此羡光辉。\n（同前）（按：《全唐诗》卷八六一收仙人张辞诗四首，《桂苑丛谈》、《增修诗话总龟前集》卷四句均作张绰，惟《太平庆记》卷七五引作张辞，疑应作「张绰」为是。\n仙人张绰传为咸通初人，与本诗作者时代不合，为另一人。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "韩宗",
        "content": "遗老去朝行，登真返旧乡。\n轩车成羽驾，缨绶换霓裳。\n明主怀江外，羣公祖道傍。\n青门有前事，千载共辉光。\n（见《会稽掇英总集》卷二）（〖1〗陶敏云：光绪杜氏浣花宗塾刊本《会稽掇英总集》作朝宗，疑即韩朝宗。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "韩倩",
        "content": "子綦南国隐，周氏北山居。\n羽客轻簪绶，霓裳下里闾。\n仙帆归海近，云气度关虚。\n今日辞明主，深恩宠汉疏。\n（同前）。",
        "dynasty": "唐",
        "collection_info": null
    },
    {
        "title": "",
        "author": "魏盈",
        "content": "。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "魏盈",
        "content": "东门挂冠处，西汉祖筵开。\n乃是黄庭老，言辞丹阙来。\n方称四皓德，更仰二疏才。\n今日青溪路，何时谒帝回。\n（同前）。",
        "dynasty": "唐",
        "collection_info": null
    },
    {
        "title": "古铜雀台歌（题拟）",
        "author": "张鼎",
        "content": "铜雀苍苍对古馗，清风切切有余悲。\n试忆望陵三五夜，便是西园明月时。\n（见《文苑英华》卷五二《古铜雀台赋》附）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "郭慎微",
        "content": "承明常谒帝，函谷坐成仙。\n少别商山下，长探禹穴前。\n云迎出关驭，花待过江船。\n欲识恩华重，宸章七曜悬。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "梁涉",
        "content": "尚道遗朝绂，从天降羽衣。\n储安四皓去，荣足二疏归。\n垂耀珠随转，驰轩鹤送飞。\n轻舟镜湖上，宸翰作光辉。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "齐澣",
        "content": "君家在四明，崇道復遗荣。\n霓服辞丹禁，天文诏玉京。\n义方延永锡，真箓受长生。\n举手都门外，白云江上行。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "",
        "author": "陆善经",
        "content": "。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "陆善经",
        "content": "至贵不忘初，辞荣返旧居。\n霓裳因宠锡，鹤驾欲凌虚。\n丹禁倾三事，青门祖二疏。\n函关遇真隐，应演道家书。\n（同前）。",
        "dynasty": "唐",
        "collection_info": null
    },
    {
        "title": "寓汨罗芭蕉寺",
        "author": "陆善经",
        "content": "寒泉泻破青山腹，青山不改寒泉绿。\n幽人一派泉石心，倚溪着此数椽屋。\n窗外飘喷万斛珠，枕边玲珑一片玉。\n山间金龙啸欲飞，涧底银蟾清可掬。\n敲磬愁惊晓鹭眠，停经坐看昏鸦浴。\n香浮茗雪滋肺腑，响入松涛震崖谷。\n清净耳聆绝弦琴，广长舌相无生曲。\n客来坐此亦忘归，溪南溪北千竿竹。\n（同治《平江县志》卷五四。\n此首为陶敏先生录示）。",
        "dynasty": "唐",
        "collection_info": null
    },
    {
        "title": "春兴",
        "author": "贺知章",
        "content": "泉喷（疑）横琴膝，花黏漉酒巾。\n杯中不觉老，林下更逢春。\n（日本藏唐抄本《新撰类林抄》卷四，转引自日本京都大学《中国文学报》一九五九年第十一期刊小川环树《〈新撰类林抄〉校读记》）。",
        "dynasty": "唐",
        "collection_info": null
    },
    {
        "title": "放达诗",
        "author": "贺知章",
        "content": "落花真好些，一醉一回颠。\n（《诗式》卷一）（按：《全唐诗》卷一一二录句，缺题，今补录之。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "韦坚",
        "content": "解印辞荣禄，游真奉德音。\n赠行天藻下，饯席上台临。\n远驭仙山鹤，常怀帝里心。\n无因同执袂，相望但霑襟。\n（《会稽掇英总集》卷二）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "李适之",
        "content": "圣代全高尚，玄风阐道微。\n筵开百僚（《广卓异记》作「壶」）饯，诏许二疏归。\n仙记题金箓，朝章换（《广卓异记》作「披」）羽衣。\n悄然承睿藻，行路满光辉。\n（同前。\n以乐史《广卓异记》卷三所录相校。\n《广卓异记》原署「左丞相李适之。\n」）。",
        "dynasty": "唐",
        "collection_info": null
    },
    {
        "title": "游法华寺",
        "author": "李邕",
        "content": "山势转深看更好，岭霞溪雾没楼台。\n异时花向阴崖发，远处泉从青壁来。\n世界自知千古促，贤愚悉被四时催。\n须知此地堪终老，七窍终成一片灰。\n（见《会稽掇英总集》卷八）。",
        "dynasty": "唐",
        "collection_info": null
    },
    {
        "title": "日赋附歌",
        "author": "李邕",
        "content": "披云覩日兮日则明，就日瞻云兮心若惊。\n日尔一日兮何道，时哉几时兮此生。\n（见《文苑英华》卷二）。",
        "dynasty": "唐",
        "collection_info": null
    },
    {
        "title": "题滑州公府大厅樑上（题拟）",
        "author": "李邕",
        "content": "大厦中构，山屹云斗。\n黄河畎浍，太行培塿。\n整庶宣风，缉戎备寇。\n镇宁一方，光辅元后。\n（见民国二十一年铅印本王蒲园等纂《重修滑县志》卷十二《金石》录宋赵世长《天禧二年滑州公府大厅记》引）。",
        "dynasty": "唐",
        "collection_info": null
    },
    {
        "title": "秋夜泊江[渚]（诸） 一",
        "author": "李邕",
        "content": "夜闻木叶落，疑是洞庭秋。\n中宵起□望，正见沧江流。\n□风□□□，山月隐城楼。\n[浔]（寻）阳几万里，朝夕泛孤[舟]。",
        "dynasty": "唐",
        "collection_info": null
    },
    {
        "title": "秋夜泊江[渚]（诸） 二",
        "author": "李邕",
        "content": "我有方寸心，安在六尺躯。\n怀山復怀□，□□□□□。\n水能澄不浑，剑用持復酬。\n珠已含报恩，□□□□□。\n□□贫与富，但愿一相知。\n（以上二首见伯三六一九卷）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "李瓘",
        "content": "官着朝中贵，才传海上名。\n早年常好道，晚岁更遗荣。\n授箓归三洞，还车谒四明。\n东门诏送日，挥涕尽羣英。\n（见《会稽掇英总集》卷二。\n原署「嗣许王瓘」）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "杜昆吾",
        "content": "辰象降星精，登朝隐吏幷。\n求珠谢轩冕，放舄指蓬瀛。\n掷地文章逸，匡储羽翼成。\n江边丹障起，云外绿舆迎。\n落落神仙意，悽悽离别情。\n圣恩殊未已，何独厌承明？\n（同前）。",
        "dynasty": "唐",
        "collection_info": null
    },
    {
        "title": "奉答燕公 一",
        "author": "王琚",
        "content": "谁道零陵守，东过此地游。\n友僚同省阁，昆弟接荆州。\n我逐江潭雁，君随海上鸥。\n屡伤神气阻，久别鬓毛秋。\n疑岭春应徧，阳台两欲收。\n主人情未尽，高驾少淹留。",
        "dynasty": "唐",
        "collection_info": null
    },
    {
        "title": "奉答燕公 二",
        "author": "王琚",
        "content": "语别意凄凄，零陵湘水西。\n佳人金谷返，爱（一作「游」）子洞庭迷。\n旧馆逢花发，他山值鸟啼。\n江天千里望，谁见绿苹齐？\n（均见《结一庐丛书》本《张说之文集》卷七）（按：结一庐本此二诗下署「王琚」。\n《四部丛刊》影印龙池草堂刊本《张说之集》收张说《赠赵公》后，无署名。\n《全唐诗》卷九八均收赵冬曦名下，实误。\n赵公为王琚之封爵，岑仲勉先生《唐集质疑·赵公》已有考证，可参看。\n友人陈祖言撰《张说年谱》云：「前一首第三句『友寮同省阁』，琚先天元年八月擢拜中书侍郎，说二年七月为中书令，即为『同省阁』。\n……而冬曦无此经历。\n两首诗俱言及零陵守，冬曦亦无此经历。\n又前首五、六句『我逐江潭雁，君随海上鸥』，冬曦为从六品下之侍御史，阶卑辞谦，在其地唱酬诗中均无此等平起平坐之语。\n且说离岳赴荆，冬曦送之，说则未尝送冬曦也，故知必非冬曦诗。\n」）。",
        "dynasty": "唐",
        "collection_info": null
    },
    {
        "title": "蒲津迎驾",
        "author": "席豫",
        "content": "回鸾下蒲坂，飞旆指秦京。\n雕上黄云送，关中紫气迎。\n霞朝看马色，月晓听鸡鸣。\n防拒连山险，长桥压水平。\n省方知化洽，察俗觉时清。\n天下长无事，空余襟带名。\n（见唐芮挺章编《国秀集》卷上）（按：《全唐诗》卷六四误作宋鼎作，今移正。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "席豫",
        "content": "南山四皓德，东海二疏名。\n功遂知身退，心微觉道成。\n霓裳明主赐，鹤驾列仙迎。\n诏饯出中野，朋欢留上京。\n灞桥春水溢，稽岭白云生。\n此去三千里，那堪长别情。\n（见宋孔延之编《会稽掇英总集》卷二）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "何千里",
        "content": "锡鼎昇天几万春，裔孙今復出嚣尘。\n姓名当繫上清箓，齿髮不知何代人？\n暂应客星过世主，旋归吴市作遗民。\n辽东鹤驾忽飞去，挥手无言辞紫宸。\n（同前）。",
        "dynasty": "唐",
        "collection_info": null
    },
    {
        "title": "拟采桑曲",
        "author": "吴兢",
        "content": "罗敷十五六，采桑城南道。\n（见宋陈元龙《片玉集注》卷十《早梅芳》之二注引）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "李岩",
        "content": "远节忘荣趣，全真悟道微。\n登朝四皓客，辞老二疏归。\n圣主钦玄德，台臣饯羽衣。\n丹丘不可接，凫舄几时飞。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "郭虚己",
        "content": "白首轻轩冕，黄冠重隐沦。\n严陵垂钓日，疏广散金辰。\n北阙辞明主，东门别故人。\n以兹敦雅俗，玄化尽归真。\n（同前）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "李璆",
        "content": "止足人高尚，遗荣子独前。\n诣台飞舄日，辞阙挂冠年。\n象服归丹扆，霓裳降紫天。\n仙舟望不及，朝野共推贤。\n（同前。\n原署「褒信郡王璆」）。",
        "dynasty": "唐",
        "collection_info": null
    },
    {
        "title": "中书壁画山水",
        "author": "李林甫",
        "content": "八载忝司存。\n（见《全唐诗》卷一一八孙逖《奉和李右相中书壁画山水》注引）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "康珽",
        "content": "解绶申知足，归元道益真。\n离章垂睿作，祖帐别羣臣。\n紫禁辞明主，青溪访羽人。\n赏延忠孝着，荣耀故乡春。\n（见宋孔延之《会稽掇英总集》卷二）（按：《会稽掇英总集》此诗作者作「康琎」。\n今检《御史台精舍题名》及《金石录》卷七录《唐康珽告》、《宝刻丛编》录《復斋碑录》收《大理少卿康公夫人河间郡君许氏墓志》诸石刻，皆作「康珽」，故从之。\n）。",
        "dynasty": "唐",
        "collection_info": null
    },
    {
        "title": "和黄三安仁山庄五首 一",
        "author": "崔颢",
        "content": "春到郭园静，冰开水木清。\n俄闻北山客，虚淡迟声荣。\n不独闲为贵，兼将山自名。\n古人情亦尔，君识古人情。",
        "dynasty": "唐",
        "collection_info": null
    },
    {
        "title": "和黄三安仁山庄五首 二",
        "author": "崔颢",
        "content": "结宇因青嶂，开门对绿畴。\n树交花相色，溪合水同流。\n竹径春来扫，兰罇暝不收。\n无心亦无事，鼓腹醉中游。",
        "dynasty": "唐",
        "collection_info": null
    },
    {
        "title": "和黄三安仁山庄五首 三",
        "author": "崔颢",
        "content": "车马东城路，寻君至北山。\n为从人境出，弥觉世情闲。\n月在清潭上，风归暗篠间。\n此时心最得，长啸不能还。",
        "dynasty": "唐",
        "collection_info": null
    },
    {
        "title": "和黄三安仁山庄五首 四",
        "author": "崔颢",
        "content": "耕种春须了，幽人晚到家。\n琴中来远吹，竹裏映残霞。\n谷鸟牵垂叶，池鱼洩（疑）水花。\n朝留半樽酒，细酌倚山槎。",
        "dynasty": "唐",
        "collection_info": null
    },
    {
        "title": "和黄三安仁山庄五首 五",
        "author": "崔颢",
        "content": "幽客嵒（疑）中坐，农人野外居。\n报来禾近种，城去麦堪锄。\n夏色归舟壑，春光逐碧虚。\n君开山海记，共我摘园蔬。\n（日本藏唐抄本《新撰类林抄》卷四）（按：《国秀集》卷中、《文苑英华》卷三一八、《全唐诗》卷二五八收第二首为蒋洌诗，《全唐诗》卷二○○又误作岑参诗，均题作《南溪别业》，文字稍异。\n今仍重收，俟考详。\n）。",
        "dynasty": "唐",
        "collection_info": null
    },
    {
        "title": "西亭即事",
        "author": "李颀",
        "content": "桃李皆开尽，芳菲渐觉阑。\n鸟声愁暮雨，花色寂（疑）春寒。\n倚石攀藤蔓，窥林数竹竿。\n葛巾常半着，何处似当閒。",
        "dynasty": "唐",
        "collection_info": null
    },
    {
        "title": "陈十六东亭",
        "author": "李颀",
        "content": "余春伴蝴蝶，把酒听黄鹂。\n最是淹留处，残花三两枝。\n（同前。\n以上二首据日本大阪市立美术馆编《唐抄本》影印本校）。",
        "dynasty": "唐",
        "collection_info": null
    },
    {
        "title": "送李大贬南阳",
        "author": "李颀",
        "content": "鸿声断续暮天远，柳影萧疎秋日寒。\n（《千载佳句》卷上《四时部·暮秋》）。",
        "dynasty": "唐",
        "collection_info": null
    },
    {
        "title": "裴将军剑舞赋附歌",
        "author": "乔潭",
        "content": "洸洸武臣，耀雄剑兮清边尘。\n威戎夷兮率土来宾（一作「威远夷兮率来宾」），焉用轻裙之妓女，长袖之才人。\n（见《文苑英华》卷八二）。",
        "dynasty": "唐",
        "collection_info": null
    },
    {
        "title": "羣玉山赋附歌",
        "author": "乔潭",
        "content": "彼天子兮尘外镳，登灵台兮意飘飘。\n吾君得道兮异于是，不自求兮自逍遥。\n（同前书卷二十九）。",
        "dynasty": "唐",
        "collection_info": null
    },
    {
        "title": "秋晴曲江望太一纳归云赋附歌",
        "author": "乔潭",
        "content": "节彼南山兮人所瞻，施此云雨兮济君欲。",
        "dynasty": "唐",
        "collection_info": null
    },
    {
        "title": "同前赋附归云之曲",
        "author": "乔潭",
        "content": "归云之状兮不一，归云之趣兮难俦。\n云不以朝脯而异赏，士不以前后而异求。\n诚在位之如是，知夫鸿渐之高秋。\n（均见《文苑英华》卷十一）。",
        "dynasty": "唐",
        "collection_info": null
    },
    {
        "title": "河阳店家女（仅存六句）",
        "author": "李康成",
        "content": "因缘苟合会（《适园丛书》本及《文献通考·经籍考》皆作「会合」），万里犹同乡。\n运命倘不谐，隔壁无津梁。\n传语王家子，何为不自量？\n（见宋刘克庄《后邨先生大全集》卷一七七《诗话续集》引康成辑《玉台后集》）（〖1〗刘克庄云：《玉台后集》「中间自载其诗八首，……如《河阳店家女》长篇一首，押五十二韵，若欲与《木兰》及『孔雀东南飞』之作方驾者。\n末云：『因缘……津梁。\n』亦佳。\n但木兰始代父征伐，终洁身来归；仲卿妻死不事二夫，二篇庶几发乎情性，止乎礼义。\n店家女则异是。\n王妪儿虽蓬头历齿，母许婿之矣，女慕郑家郎裘马之盛，背母而奔之，康成卒章都无讥贬，反云：『传语王家子，何为不自量？\n』岂诗人之义哉！」按：《文献通考·经籍考》摘录后村语，仅至「亦佳」止，《全唐诗》卷二百三据以收入，缺末二句，本事亦未详。\n今具录之，以供治盛唐诗者参详。\n）。",
        "dynasty": "唐",
        "collection_info": null
    },
    {
        "title": "自咏",
        "author": "范液",
        "content": "长吟太息问皇天，神通由来也已偏。\n一名国士皆贫病，但是裨兵总有钱。\n（见唐封演《封氏闻见记》卷十）（《封氏闻见记》云：「范液有口才，薄命，所向不偶。\n曾为诗曰：『举意三江竭，兴心四海枯。\n南游李邕死，北望守珪殂。\n』液欲投谒二公，皆会其沦殁，故云。\n然宗叔范纯家富于财，液每有所求，纯常给与之非一。\n纯曾谓液曰：『君有才而困于贫，今可试自咏。\n』液命纸笔立操而竟。\n其诗曰〖诗略〗。\n纯大笑曰：『教君自咏，何駡我乎？\n』不以为过。\n」按：前一诗《全唐诗》已收入，「守珪」误作「宋珪」，守珪指张守珪，与李邕皆天宝间卒，因知液为天宝间人。\n）。",
        "dynasty": "唐",
        "collection_info": null
    },
    {
        "title": "凤凰之歌",
        "author": "李解",
        "content": "处分明兮繫舒惨，一人庆兮万物感。\n羽族犹得以效珍，微生何久于习坎。\n（见《文苑英华》卷八四《凤凰仪赋》附）。",
        "dynasty": "唐",
        "collection_info": null
    },
    {
        "title": "古意",
        "author": "蒋冽",
        "content": "昨夜巫山中，失却阳台女。\n今朝粧阁裏，独伴楚王语。\n（见《文苑英华》卷二百五）（按：《才调集》卷十收此诗为蒋藴作，《全唐诗》卷七九九收入。\n未详孰是，今两存之。\n）。",
        "dynasty": "唐",
        "collection_info": null
    },
    {
        "title": "观会稽图",
        "author": "褚朝阳",
        "content": "良使求图籍，工人巧思饶。\n全移会稽郡，不散浙江潮。\n夏禹犹卑室，秦皇尚断桥。\n宛然山水趣，谁道故乡遥。\n（见孔延之《会稽掇英总集》卷十五）。",
        "dynasty": "唐",
        "collection_info": null
    },
    {
        "title": "渡浙江问舟中人（存目）（按：以上三首，《四部丛刊》影印本殷璠《河岳英灵集》卷中作崔国辅诗。同书附孙毓修校记引毛斧季、何义门校本。为二卷本，较近殷氏原本，卷下亦以诸诗属崔。然《全唐诗》卷一六○均收作孟浩然诗。孟诗初由王士源辑集，宋以后流传渐紊。另《国秀集》卷中收《渡浙江》为孟作。此三诗究为谁作，尚俟考详。因其出处甚早，姑存目。）",
        "author": "崔国辅",
        "content": "空。",
        "dynasty": "唐",
        "collection_info": null
    },
    {
        "title": "",
        "author": "齐光乂",
        "content": "。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "齐光乂",
        "content": "晚岁朝真隐，皇情谅不违。\n辞家五十载，今日復东归。\n祖帐临青道，天章降紫微。\n顾嗟轩冕者，谁与比光辉？\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "谶句",
        "author": "李遐周",
        "content": "木易若逢山下鬼，定知此处丧金环。\n（见《新编分门古今类事》卷十四引《青琐高议》佚文）。",
        "dynasty": "唐",
        "collection_info": null
    },
    {
        "title": "句",
        "author": "蔡希寂",
        "content": "象筵列虚白，幽偈清心胸。\n（见《吟窗杂录》卷二六《历代吟谱》，又见吴管《盛唐诗纪》卷三）。",
        "dynasty": "唐",
        "collection_info": null
    },
    {
        "title": "句",
        "author": "祖咏",
        "content": "搘颐笑来客，头上有朝簪。\n（《诗式》卷四）。",
        "dynasty": "唐",
        "collection_info": null
    },
    {
        "title": "句",
        "author": "杨贵妃",
        "content": "迎娘歌喉玉䆗窱，蛮儿舞带金葳蕤。\n（《断肠诗集前集》卷六《会魏夫人席上……》郑元佐注引《羣玉杂俎》引《杨妃外传》引。\n今本《杨妃外传》无此二句。\n诗当出依託。\n）。",
        "dynasty": "唐",
        "collection_info": null
    },
    {
        "title": "泰阶六符赋附歌",
        "author": "娄玄颖",
        "content": "君臣穆兮纯化清，玉衡正兮泰阶平。\n嘉历数兮无极，配干坤兮永贞。\n（见《文苑英华》卷九）。",
        "dynasty": "唐",
        "collection_info": null
    },
    {
        "title": "掌上莲峰赋附歌",
        "author": "吕令问",
        "content": "苔至滑兮石无踪，道不可得，仙不可逢。\n傥赐一丸生羽翼，愿轻举于三峰。\n（见《文苑英华》卷二八）。",
        "dynasty": "唐",
        "collection_info": null
    },
    {
        "title": "驾幸天安宫赋附邑老田父歌",
        "author": "吕令问",
        "content": "岁既稔而时清，我后来兮应天行。\n东都士庶扶轮送，西土诸侯扫地迎。\n君之德兮德无有，路旁劳赉皆牛酒。\n乘舆一至长安城，千秋万岁南山寿。\n（见前书卷五八）。",
        "dynasty": "唐",
        "collection_info": null
    },
    {
        "title": "新安江林（存目）（按：见《才调集》卷七。《全唐诗》卷二八一收作章八元诗。）",
        "author": "陶翰",
        "content": "空。",
        "dynasty": "唐",
        "collection_info": null
    },
    {
        "title": "弔轵道赋附邵平歌",
        "author": "王昌龄",
        "content": "道不虚行兮，史鰌没位，吾宁范伯之徒欤，感夷齐而多愧。\n麟凤远去，龙则死之，河水洋洋兮，先师莫归。\n往者不可谏，来者吾谁欺？\n始退身以进道，曷扬言而受非，彼萧相国知予乎布衣。\n（见《文苑英华》卷一三○）。",
        "dynasty": "唐",
        "collection_info": null
    },
    {
        "title": "云山清晓",
        "author": "王昌龄",
        "content": "苍深翠浅瀑峥潺，岂谓讥秦始爱山。\n一炬咸阳机冢赤，紫霄巍立晓云间。\n（见《古今图书集成·山川典》卷一七三。\n此首当出后人依託。\n）。",
        "dynasty": "唐",
        "collection_info": null
    },
    {
        "title": "四时调玉烛",
        "author": "王昌龄",
        "content": "祥光长赫矣，佳号得温其。\n（见宋葛立方《韵语阳秋》卷三）。",
        "dynasty": "唐",
        "collection_info": null
    },
    {
        "title": "梅诗",
        "author": "王昌龄",
        "content": "落落寞寞路不分，梦中唤作梨花云。\n（见《苕溪渔隐丛话前集》卷四、《野客丛书》卷六引曾慥《高斋诗话》、龙榆生《东坡乐府笺》卷二《西江月》注引南宋傅藻注引。\n）（按：《墨庄漫录》卷六载此诗全篇，以为王建作，详本书卷十八。\n然曾慥时代较早，当有所据。\n苏轼《西江月》词末句云：「不与梨花同梦。\n」自跋云：「诗人王昌龄梦中作梅花诗。\n」傅注因引此二句。\n其时代较曾慥更早。\n今互收。\n）。",
        "dynasty": "唐",
        "collection_info": null
    },
    {
        "title": "送别",
        "author": "王昌龄",
        "content": "河口饯南客，进帆清江水。",
        "dynasty": "唐",
        "collection_info": null
    },
    {
        "title": "送友人之安南",
        "author": "王昌龄",
        "content": "还舟望炎海，楚叶下秋水。\n（均见《文镜秘府论》地卷《十七势》引王昌龄《诗格》。\n市河世宁《全唐诗逸》卷上收四句，缺题，今重录。\n）。",
        "dynasty": "唐",
        "collection_info": null
    },
    {
        "title": "句（附存）",
        "author": "王昌龄",
        "content": "王维诗天子，杜甫诗宰相。\n（见宋叶廷珪《海录碎事》卷十九引《王昌龄集》。\n似出后人依托。\n）（按：《全唐诗》卷一四一收昌龄《小敷谷龙潭祠作》，第十九句缺一字。\n汲克阁本《唐诗纪事》卷二四引此诗不缺，此句作「奔飞振串梁」。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "韦斌",
        "content": "抗情遗黼冕，高步出氛埃。\n横海鸿飞远，登仙鹤语催。\n希微余第宅，怳惚视婴孩。\n桃实三千岁，何当献寿来？\n（见孔延之《会稽掇英总集》卷二）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "韦述",
        "content": "二疏方告老，四皓尽归山。\n蔼蔼都门别，仍看衣锦还。\n霓裳标逸气，丹竈理童颜。\n一遇真仙侣，羣心难可攀。\n（见孔延之《会稽掇英总集》卷二）。",
        "dynasty": "唐",
        "collection_info": null
    },
    {
        "title": "破阵乐",
        "author": "哥舒翰",
        "content": "西戎最沐恩深，犬羊违背生心。\n神将驱兵出塞，横行海畔生擒。\n石堡岩高万丈，雕窠霞外千寻。\n一喝尽属唐国，将知应合天心。\n（见伯三六一九卷。\n转录自任半塘先生《唐声诗》下编第十附录。\n）。",
        "dynasty": "唐",
        "collection_info": null
    },
    {
        "title": "题凤凰山",
        "author": "哥舒翰",
        "content": "彩凤双飞翼，宛然半岩间。\n（《记纂渊海》卷二十五）。",
        "dynasty": "唐",
        "collection_info": null
    },
    {
        "title": "白金小还丹歌 一",
        "author": "罗公远",
        "content": "法药变化，无非水精。\n六芝润色，黄芽自生。\n阳光不起，阴流无声。\n道方秘易，学者难成。",
        "dynasty": "唐",
        "collection_info": null
    },
    {
        "title": "白金小还丹歌 二",
        "author": "罗公远",
        "content": "既养黄男，先禁家鬼。\n尽死扶金，余生制水。\n世人能明，并穷斯理。\n亲奉圣言，事难自揣。",
        "dynasty": "唐",
        "collection_info": null
    },
    {
        "title": "白金小还丹歌 三",
        "author": "罗公远",
        "content": "笼虚其底，免被炎驰。\n知白守黑，清黄一支。\n能忌阴秽，不逾百时。\n延生大道，易解难知。",
        "dynasty": "唐",
        "collection_info": null
    },
    {
        "title": "白金小还丹歌 四",
        "author": "罗公远",
        "content": "黄子淳淑，自娶玄妃。\n金成力厚，药就身肥。\n土宅三分，火房二仪。\n至德消阴，纯阳幽微。",
        "dynasty": "唐",
        "collection_info": null
    },
    {
        "title": "白金小还丹歌 五",
        "author": "罗公远",
        "content": "一味白金，固人衰朽。\n杂性难防，同心易守。\n服食千粒，百日无咎。\n万痾渐除，天地同寿。",
        "dynasty": "唐",
        "collection_info": null
    },
    {
        "title": "白金小还丹歌 六",
        "author": "罗公远",
        "content": "言依口诀，亲贵手传。\n七日自伏，万刻牢坚。\n千炼万煑，託在五贤。\n好藴金器，不绝玄关。",
        "dynasty": "唐",
        "collection_info": null
    },
    {
        "title": "白金小还丹歌 七",
        "author": "罗公远",
        "content": "赭涂四壁，丹守圆扉。\n一居火匮，二处灰池。\n五蟾可保，三乌无疑。\n道情未速，益日加奇。",
        "dynasty": "唐",
        "collection_info": null
    },
    {
        "title": "白金小还丹歌 八",
        "author": "罗公远",
        "content": "一黄二白，三铢两作。\n养至满蟾，生其高鹤。\n事忌他非，道身自乐。\n传受非人，天殃地虐。",
        "dynasty": "唐",
        "collection_info": null
    },
    {
        "title": "白金小还丹歌 九",
        "author": "罗公远",
        "content": "芽属黄男，药属玄女。\n外助无非，玉芝清醑。\n俗士多闻，道君少语。\n用物参差，虚受辛苦。",
        "dynasty": "唐",
        "collection_info": null
    },
    {
        "title": "白金小还丹歌 十",
        "author": "罗公远",
        "content": "铜铁坏形，丹灰损力。\n欲验其神，须存本色。\n一阴一阳，事易候则。\n异族同羣，自种荆棘。",
        "dynasty": "唐",
        "collection_info": null
    },
    {
        "title": "白金小还丹歌 十一",
        "author": "罗公远",
        "content": "杀青龙，须白虎，自然感化无风雨。\n雪花飞，雪花飞，魂归魄亦归。\n聚散既由壬癸水，玉神华盖体无为。\n涌泉水，涌泉水，春夏秋冬深无底。\n要行天下时，厚暖自然制。\n（见《正统道藏》本元阳子辑《还丹歌诀》卷上。\n此书为北宋前之着。\n）（按：此组诗原题作「青城罗真人上明皇《白金小还丹歌》」，诗前有小引云：「帝问真人曰：『道本无二，同归乎一。\n药有多功，身宁济惠。\n愿垂悯念，速救余生。\n』真人曰：『身在和炁，药同元滋，二道符机，衰朽自差，莫希大药，日月难期。\n一味白金，延年益寿，仙人保秘，不妄虚传，但能秘之，无轻泄尔。\n』凡一十二首。\n」似为后人所加。\n《太平广记》卷二二云公远「因以《三峯歌》八首以进焉，其大旨乃玄素黄赤之使、还缨泝流之事」。\n今不存。\n）。",
        "dynasty": "唐",
        "collection_info": null
    },
    {
        "title": "大还丹口诀",
        "author": "罗公远",
        "content": "世人不知丹有神，试吃狼毒必害人。\n将知世上有善恶，何不将身近善邻。\n女娲炼得五常气，变化成形补天地。\n三十六筭世间知，七十二石列具位。\n天得一而能长，地得一而方久。\n金得火而转精，木成炭而不朽。\n故知唯炼唯精，大还如何不有？\n凝我神，定我心，志精可以成黄金。\n河车本向铅中取，姹女还须汞裏寻。\n傍思之物谩周彰，太一出水入公量。\n淮南调鼎彭祖尝，得道同归不死乡。\n固济精研须缄密，一文一武莫踈失。\n釜下唯铺渌海盐，鑪中少用槫桑日。\n紫烟碧焰喷人香，赫奕鱼鳞透日光。\n须同魏伯云中去，莫学姮娥月裏藏。\n酆都落名天府记，地下阴官大怖畏。\n兵刃水火不能忤，何但虫蛇兼虎兕。\n亭亭金骨皆坚牢，郁郁绿身徧绿毛。\n曾观东海几回变，数度曾偷王母桃。\n乘龙驾鹤倾城市，驱策雷公使神鬼。\n七日应归缑氏山，千年少别辽东水。\n道是易，亦大难，青龙白虎自相盘。\n阴车湿，阳车干，夫妻相对卦中安。\n四方未住霑颜色，五箇王侯尽罢官。\n（《正统道藏》本后蜀佚名着《大还丹照鉴》）。",
        "dynasty": "唐",
        "collection_info": null
    },
    {
        "title": "",
        "author": "张司马",
        "content": "张司马，名不详，干元中任剑州司马。\n着有《玄晋苏元明太清石壁记》三卷。\n诗二首。\n（传据《新唐书·艺文志》）。",
        "dynasty": "唐",
        "collection_info": null
    },
    {
        "title": "还丹口诀",
        "author": "张司马",
        "content": "九九之中干体开，华池金液自徘徊。\n阴阳鼎上先光彩，铅花鑪裏考三才。\n即知造化由人手，术正药真神自来。\n到此修时应出世，四时不用苦相催。\n（五代后蜀人着《大还丹照鉴》）。",
        "dynasty": "唐",
        "collection_info": null
    },
    {
        "title": "歌",
        "author": "张司马",
        "content": "其色光辉耀日月，无穷改变不思议。\n但住铅砂成宝后，歇头一任丙丁吹。\n（同前）。",
        "dynasty": "唐",
        "collection_info": null
    },
    {
        "title": "大还丹口诀",
        "author": "崔玄真",
        "content": "岷山宝室九仙居，日月萦迴洞底虚。\n为有真人常镇此，玉留盘结气长舒。\n曾游海峤昆丘客，远控龙骈亦探赜。\n炼得精华九转成，中有白银相韫积。\n月中玉兔坎中阳，外柔形容内有刚。\n二象雄雌同一体，还如金向水中藏。\n金水相合是魂魄，三才变异诚难测。\n倐然龙虎两交幷，化得龙儿在杳冥。\n状似凝酥黄芽雪，亦如玄圃玉华结。\n本非世上起机心，元是真人留秘诀。\n留秘诀，不参差，晃山石室有丹砂。\n至道之人依此法，飞取青龙作一家。\n季魂周天成气质，重与水银相固密。\n似子还婚小女儿，苏张下说情难失。\n相传此物是黄芽，重重金鼎贮金华，制成雄黄偃药砂。\n六一缄封须秘密，莫教神室有纤瑕。\n火候初从一阳起，干坤两卦成终始。\n文经武纬启灵机，一法先王传秘旨。\n蟾蜍天上尽还生，丹鼎开时见道情。\n每度恢奇别起象，璘㻞红紫状难名。\n却取金合雄作匮，世光流尽赤龙飞。\n烧金学道岷山子，亲得真人受玄旨。\n玄旨唯论汞与铅，修得黄芽身不死。\n炼丹炼志兼炼神，不营名利显清芬。\n逃名远去尘埃外，栖託空闲契上真。\n莫学人寰嚣薄士，役役终身爱名利。\n虽然有意慕椿年，未免将身在朝市。\n（后蜀无名氏着《大还丹照鉴》）。",
        "dynasty": "唐",
        "collection_info": null
    },
    {
        "title": "题泗水亭",
        "author": "许远",
        "content": "春风落东林，绿叶翳重阴。\n流莺坐花坞，宛传来清音。\n和光沛天地，乐意同人心。\n卷帘出庭户，独立苍苔深。\n（《海昌胜迹志》卷二。\n此首承陶敏先生录示。\n）。",
        "dynasty": "唐",
        "collection_info": null
    },
    {
        "title": "同房侍御竹园新亭与邢大判官同游",
        "author": "张垍",
        "content": "隐隐春城东，朦胧陈近深。\n君子顾榛莽，兴言伤古今。\n决河道新流，疎径踪旧林。\n开亭俯川陆，时景宜招寻。\n肃穆逢使轩，寅犹事登临。\n忝游芝兰下，还对桃李阴。\n峯远白波来，气喧黄鸟吟。\n因覩歌颂作，始知经济心。\n灌（疑）坛（疑）县（小川环树疑此字涉下文而衍）有遗风，单父多鸣琴。\n谁得久州县，苍生怀德音。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "title": "谒圣容",
        "author": "浑惟明",
        "content": "法雨震天雷，祁山一半颓。\n鳞鳞碧玉色，寂寂现如来。\n缧髻从烟合，圆光满月开。\n从兹一顶谒，永劫去尘埃。",
        "dynasty": "唐",
        "collection_info": null
    },
    {
        "title": "吐蕃党舍人临刑",
        "author": "浑惟明",
        "content": "生死谁能免，嗟君最可怜。\n幼男犹在抱，老母未终年。\n为復冥徒任，为当命合然。\n设将泉下事，时向梦中传。\n（均见伯三六一九卷，原署「浑维明」）。",
        "dynasty": "唐",
        "collection_info": null
    },
    {
        "title": "述怀",
        "author": "史昂",
        "content": "昔在{亠/乐，木=水}（疑应作「滦」）河外，征马倦风尘。\n今来洛阳道，人事復艰辛。\n有策怀明主，无媒託近臣。\n君门不可见，归去渌山春。",
        "dynasty": "唐",
        "collection_info": null
    },
    {
        "title": "野外遥[占]浑将军",
        "author": "史昂",
        "content": "山头一队欲陵（当作「凌」）云，白马红旗缨（此处衍一字）出众羣。\n诸人气色不如此，祇应者箇是将军。\n（见伯三六一九卷、伯三八八五卷）。",
        "dynasty": "唐",
        "collection_info": null
    },
    {
        "title": "书诀",
        "author": "张怀瓘",
        "content": "剡纸易墨，心圆管直。\n浆深色浓，万毫齐力。\n先临告誓，次写《黄庭》。\n骨丰肉润，入妙通灵。\n努如直槊，勒若横钉。\n虚专妥帖，殴鬬峥嵘。\n开张凤翼，耸擢芝英。\n粗不为重，细不为轻。\n纤微向背，毫髮死生。\n工之未尽，已擅时名。",
        "dynasty": "唐",
        "collection_info": null
    },
    {
        "title": "诗",
        "author": "张怀瓘",
        "content": "向展右背，长伸左足。\n峻角一支，潜虚半腹。\n已放则留，无垂不缩。\n分若抵背，合还口并目。\n似侧暎斜，似斜附曲。\n覃精一字，工归自得。\n盈虚统视联行，妙在相承起伏。\n（均见宋朱长文《墨池编》卷二引张怀瓘《玉堂禁经》）。",
        "dynasty": "唐",
        "collection_info": null
    },
    {
        "title": "石榴诗",
        "author": "史思明",
        "content": "三月四月红花裏，五月六月瓶子裏。\n作刀割破黄胞衣，六七千箇赤男女。\n（见唐姚汝能《安禄山事迹》卷下）。",
        "dynasty": "唐",
        "collection_info": null
    },
    {
        "title": "以樱桃赐子朝义及周贽（题拟）",
        "author": "史思明",
        "content": "樱桃一笼子，半赤一半黄（《太平广记》卷四九五引《芝田录》此句作「半已赤，半已黄」）。\n一半与怀王，一半与周贽。\n（同前）（按：《全唐诗》卷八六九收此诗，首句缺二字，今重录。\n）。",
        "dynasty": "唐",
        "collection_info": null
    },
    {
        "title": "长生草",
        "author": "王维",
        "content": "老根那復占春晴，能住虚根自发生。\n（见《剡录》卷十。\n疑僞）。",
        "dynasty": "唐",
        "collection_info": null
    },
    {
        "title": "四大无主偈",
        "author": "本净",
        "content": "四大无[主]（心）（从《景德传灯录》改）復如水，遇曲逢直无彼此。\n净秽两处不生心，壅决何曾有二意。\n境触（《景德传灯录》作「触境」）但似水无心，在世纵横有何事。",
        "dynasty": "唐",
        "collection_info": null
    },
    {
        "title": "见闻觉知偈",
        "author": "本净",
        "content": "见闻觉知无障碍，声香味触常三昧。\n如鸟空中只没（《景德传灯录》作「么」）飞，无取无舍无憎爱。\n若会应处本无心，方（《景德传灯录》作「始」）得名为观自在。\n。",
        "dynasty": "唐",
        "collection_info": null
    },
    {
        "title": "无修偈",
        "author": "本净",
        "content": "见道方修道，不见復何修。\n道性如虚空，虚空何处（《景德传灯录》作「所」）修。\n遍观修道者，拨火觅浮沤。\n但看弄傀儡，线断一时休。",
        "dynasty": "唐",
        "collection_info": null
    },
    {
        "title": "背道逐教偈",
        "author": "本净",
        "content": "道体本无修，不修自合道。\n若起修道心，此人未（《景德传灯录》作「不」）会道。\n弃却一真性，却入闹浩浩。\n忽逢修道人，第一莫向道。",
        "dynasty": "唐",
        "collection_info": null
    },
    {
        "title": "真妄偈",
        "author": "本净",
        "content": "穷（《景德传灯录》作「推」）真真无相，穷妄妄无形。\n返观推穷心，知心亦假名。\n会道既（《景德传灯录》作「亦」）如此，到头亦只宁。",
        "dynasty": "唐",
        "collection_info": null
    },
    {
        "title": "善恶二根不实偈",
        "author": "本净",
        "content": "善既从心生，恶岂离心有。\n善恶是外缘，于心实不有。\n舍恶送何处，取善令谁守？\n伤嗟二见人，攀缘两头走。\n忽悟无生本（《景德传灯录》作「若悟本无心」），始会（《景德传灯录》作「悔」）从前咎。",
        "dynasty": "唐",
        "collection_info": null
    },
    {
        "title": "来往如梦偈",
        "author": "本净",
        "content": "亦知（《景德传灯录》作「视生」）如在梦，睡（《景德传灯录》作「梦」）裏实是闹。\n忽觉万事休，还同睡时觉（《景德传灯录》作「悟」）。\n智者会悟梦，迷人信梦闹。\n会梦无（《景德传灯录》作「如」）两般，一悟无别悟。\n富贵与贫贱，更亦无别道（《景德传灯录》作「更无分别路」。\n《祖堂集》卷三、《景德传灯录》卷五、《五灯会元》卷二）。",
        "dynasty": "唐",
        "collection_info": null
    },
    {
        "title": "紫阳真人歌（幷序）",
        "author": "卢象",
        "content": "君不见先生耳鼻有仙骨，自号狂生中有物。\n金华侍讲三十年，儿戏公卿与簪笏。\n青门抗行谢客儿，健笔连羁王献之。\n长安素绢书欲徧，主人爱惜常保持。\n每叹二疏不足道，復言四皓常枯槁。\n去年寝疾弥数旬，神鬼盈庭谋一老。\n长男泣血求司命，少女[颦]（频）眉诵《灵宝》。\n还如简子復归来，更与洪崖同寿考。\n上书北阙言授箓。\n税驾东州愿修道。\n初闻行路犹未信，果达吾君谓之好。\n山阴旧宅作仙坛，湖上闲田种芝草。\n镜湖之水含杳冥，会稽仙洞多精灵。\n须乘赤鲤游沧海，当以羣鹅写道经。\n皇恩赠诗四十字，明主赐金三十镒。\n供帐倾朝一送归，双童驷马从兹出。\n迴看紫绶若轻尘，远别青门嗟故人。\n鸳鹭差池攀羽盖，虹霓夭矫翊车轮。\n田田列侍浮丘伯，曾子荣过朱买臣。\n余高若是有先觉，灭蹟归根从大朴。\n千载悠悠等令威，十洲漫漫思方朔。\n归去来，青牛顿足少迟迴。\n忽然云雾不相见，唯有飘飘香气来。\n（见宋孔延之编《会稽掇英总集》卷二）。",
        "dynasty": "唐",
        "collection_info": null
    },
    {
        "title": "寄云门亮师",
        "author": "卢象",
        "content": "玄度常称支道林，南山隐处白云深。\n一去人间长不见，千峰万壑树森森。\n（同前书卷七）。",
        "dynasty": "唐",
        "collection_info": null
    },
    {
        "title": "诗送玄静先生赴金坛（题拟）",
        "author": "玄宗皇帝李隆基",
        "content": "紫府烟霞士，玄宗道德师。\n心将万籁合，志与九仙期。\n绝俗遗尘境，同人喜济时。\n访经游玉洞，敷教入瑶墀。\n茅岭追余迹，金坛赴远思。\n阴宫春旧记，阳观饬新祠。\n缅想埋双璧，长怀采五芝。\n真灵若可遇，鸾鹤伫来兹。\n（详后。\n此首又见《嘉定镇江志》卷二十）（按：《茅山志》卷二收玄宗赐李玄静先生勑书二十四通，此诗见第三道勑内。\n此勑书全文录如次：「勑。\n广陵李炼师，上清品人也。\n抗志云霞，和光代俗。\n为予修福灵迹，将赴金坛，故赋诗宠行，以美其志。\n〖诗略〗尊师抱一守中，探微昭远，能回贞洁，发挥道门。\n遂与太和先生启是仙宗，起予虔奉，崇饬灵迹，广求真经。\n则诗以宠行，物将厚意，永慰歧路，以彰礼贤也。\n所谢知。\n」又按，据同书同卷所附玄静先生等表奏，知此诗为天宝六载九月二十五日作，由高力士宣赐。\n）。",
        "dynasty": "唐",
        "collection_info": null
    },
    {
        "title": "诗送玄静先生暂还广陵（幷序）",
        "author": "玄宗皇帝李隆基",
        "content": "杨许开真箓，夫君密契传。\n九星连紫盖，双景合丹田，玉简龟台职，金坛洞府仙。\n犹期御风便，朝夕候泠然。",
        "dynasty": "唐",
        "collection_info": null
    },
    {
        "title": "诗送玄静先生归广陵（幷序）",
        "author": "玄宗皇帝李隆基",
        "content": "默受王倪道，逾深尹喜师。\n欣同八景会，更叶九丹时。\n鸾鹤遥烟境，江山渺别思。\n当迁洞庭日，留念上京期。\n（以上三首幷见《正统道藏》本元刘大彬撰《茅山志》卷二）（按：据同书同卷附玄静先生等表奏，前二诗中之一首为天宝十载九月十四日由内侍袁思艺宣勑。\n又玄静先生即李含光，为茅山宗第十三代宗师，事迹详《颜鲁公文集》卷七《有唐茅山玄靖先生广陵李君碑铭》。\n〖1〗《舆地纪胜》卷十七《建康府》「碑记」云：「《赐李炼师诗诏》，唐道士任良友书。\n玄宗所赐诗，凡三首，贞元十四年刻石。\n在茅山。\n」）。",
        "dynasty": "唐",
        "collection_info": null
    },
    {
        "title": "送道士薛季昌还山（补序）",
        "author": "玄宗皇帝李隆基",
        "content": "空（按：此诗《全唐诗》卷三已收入。\n兹据唐李冲昭《南岳小录》补序。\n《大正新修大藏经》第五十一册收宋陈田夫《南岳总胜集》卷下，载此序异文较多，另录如次以备攷：「炼师志慕玄门，栖心南岳。\n及登道箓，忽然来辞，愿归旧山，以守虚白。\n不违雅志，且重精修，若遇真人灵药，时来城阙也。\n」）。",
        "dynasty": "唐",
        "collection_info": null
    },
    {
        "title": "批答安禄山贺雪兼赐口号（题拟）",
        "author": "玄宗皇帝李隆基",
        "content": "腊月忻三[白]（日），嘉平安四邻。\n预知天下稔，先为物华春。\n（见上海古籍出版社排印本《安禄山事迹》卷上）（〖1〗《安禄山事迹》：「其〖天宝九载〗冬，久无雪，至十二月十四日乃雪，禄山表贺焉。\n玄宗批答兼口号以赐之曰〖诗略〗。\n其见重如此。\n」）。",
        "dynasty": "唐",
        "collection_info": null
    },
    {
        "title": "攻玉赋附卞生追怨之歌",
        "author": "赵昂",
        "content": "昔之玉在石，石在山，山有玉兮隐其间。\n今则石为错，玉为环，环亦献兮君解颜。\n遂与生刍为比，与郄桂同攀。\n岂辛勤于道路，徒抱泣于荆蛮。\n（见《文苑英华》卷一一五）。",
        "dynasty": "唐",
        "collection_info": null
    },
    {
        "title": "江夏送倩公归汉东（幷序）",
        "author": "李白",
        "content": "彼美汉东国，川藏明月辉。\n宁知丧乱后，更有一珠归。\n（录自影宋蜀刻本《李太白文集》卷二十七）。",
        "dynasty": "唐",
        "collection_info": null
    },
    {
        "title": "别匡山",
        "author": "李白",
        "content": "晓峰如画碧参差（碑作「参差碧」），藤影风摇拂槛垂。\n野径来多将犬伴，人间归晚带（碑作「待」）樵随。\n看云客倚啼猿树，洗钵僧临失鹤（一作「鹭」，或作「鹜」）池。\n莫怪无心恋清境，已将书剑许明时。\n（见光绪《重修江油县志》卷二十四）（陈广福《李白的〈别匡山〉诗考》谓江油县匡山书院存宋熙宁元年《勅赐中和大明寺住持碑》，碑文云：「玄宗朝翰林学士李白字太白，少为当县小吏，后于此山读书，于乔松滴翠之平有十载。\n」文中录此诗。\n）。",
        "dynasty": "唐",
        "collection_info": null
    },
    {
        "title": "太华观",
        "author": "李白",
        "content": "厄磴层层上太华，白云深处有人家。\n道童对月閒吹笛，仙子乘云远驾车。\n恠石堆山如坐虎，老藤缠树似腾蛇。\n曾闻玉井金河在，会见蓬莱十丈花。\n（同前）。",
        "dynasty": "唐",
        "collection_info": null
    },
    {
        "title": "观佽飞斩蛟龙图讚",
        "author": "李白",
        "content": "佽飞斩长蛟，遗图画中见。\n登舟既虎啸，激水方龙战。\n惊波动连山，拔剑曳雷电。\n鳞摧白刃下，血染沧江变。\n感此壮古人，千秋（一作「载」）若对面。\n（见《李太白文集》卷二十八）。",
        "dynasty": "唐",
        "collection_info": null
    },
    {
        "title": "地藏菩萨讚",
        "author": "李白",
        "content": "本心若虚空，清净无一物。\n焚荡淫怒痴，圆寂了见佛。\n五綵图圣像，悟真非妄传。\n扫雪万病尽，爽然清凉天。\n讚此功德海，永为旷代宣。\n（同前）。",
        "dynasty": "唐",
        "collection_info": null
    },
    {
        "title": "独坐敬亭山（其二）",
        "author": "李白",
        "content": "合沓牵数峰，奔地镇平楚。\n中间最高顶，髣髴接天语。\n（见《宛陵郡志备要》。\n又见嘉庆廿年刊洪亮吉纂《宁国府志》卷二四）。",
        "dynasty": "唐",
        "collection_info": null
    },
    {
        "title": "秀华亭",
        "author": "李白",
        "content": "遥望九华峰，诚然是九华。\n苍颜耐风雪，奇态灿云霞。\n曜日凝成锦，凌霄增壁崖。\n何当余荫照，天造洞仙家。\n（见《青阳县志·艺文志》及《九华山志》卷八）（〖1〗《李白在安徽》云：秀华亭在九华山麓，五溪桥侧，延寿寺前。\n亭已圮，遗址犹存。\n）。",
        "dynasty": "唐",
        "collection_info": null
    },
    {
        "title": "炼丹井",
        "author": "李白",
        "content": "闻说神仙晋葛洪，炼丹曾此占云峰。\n庭前废井今犹在，不见长松见短松。\n（见《宛陵郡志备要》卷一。\n又见嘉庆《宁国府志》卷二四）（〖1〗《李白在安徽》云：井在九华山卧云庵北面。\n）。",
        "dynasty": "唐",
        "collection_info": null
    },
    {
        "title": "宿无相寺",
        "author": "李白",
        "content": "头陀悬万仞，远眺望华峰。\n聊借金沙水，洗开九芙蓉。\n烟岚随遍览，踏屐走双龙。\n明日登高去，山僧孰与从？\n禅床今暂歇，枕月卧青松。\n更尽闻呼鸟，恍来报晓钟。\n（详后，以上四首，皆转录自常秀峰等着《李白在安徽》。\n）（〖1〗《李白在安徽》云：此诗刻于清道光十年《重建无相寺碑记》。\n无相寺在九华山头陀岭下，旁有一泉，名金沙，李白在九华时曾游此。\n无相寺建于唐初，治平元年赐额，道光间重修。\n此诗保存有两种可能：一，无相寺旧时碑文刻有此诗；二，为康熙时礼部尚书吴襄收藏，吴姓修寺捐资最多。\n）。",
        "dynasty": "唐",
        "collection_info": null
    },
    {
        "title": "咏方广诗",
        "author": "李白",
        "content": "圣寺闲栖睡眼醒，此时何处最幽清？\n满窗明月天风静，玉磬时闻一两声。\n（见宋陈田夫《南岳总胜集》卷中）。",
        "dynasty": "唐",
        "collection_info": null
    },
    {
        "title": "上清宝鼎诗二首（附存） 一",
        "author": "李白",
        "content": "朝披梦泽云（甲、乙、戊本作「云梦泽」），笠钓青茫茫。\n寻丝（甲作「流」、乙作「绿」）得双鲤，中有三（乙作「二」）元章。\n篆字若丹蛇，逸（乙作「遶」）势如飞翔。\n归来问天老（甲、戊作「姥」）奥（甲、戊作「妙」）义不可量。\n金刀（甲作「刃」）割青素（甲作「紫」），灵文烂煌煌。\n嚥（甲、戊作「燕」）服十二环（戊作「镮」），奄（甲、戊作「想」）见仙人房。\n暮跨（丙作「骑」）紫鳞（丙作「麟」）去，海气侵肌凉。\n龙子善（戊作「喜」）变化，化作梅花妆。\n赠（甲、戊作「遗」）我纍纍（乙作「迭迭」）珠，靡靡（甲作「非」）明月光。\n劝我穿绛（乙作「络」）缕（甲、戊作「楼」），繫作裙（戊、丁作「裾」）间裆（甲作「当」，戊作「珰」）。\n挹（甲、戊作「揖」）子（甲作「予」，丁戊作「余」）以携（甲作「疾」，乙作「词」，丁、戊作「辞」）去，谈笑闻遗（甲、乙、戊作「余」）香。\n（按：《全唐诗》卷一八五据《王直方诗话》录「房」、「凉」、「光」三韵，《全唐诗续补遗》卷四录「茫」、「凉」二韵。\n）。",
        "dynasty": "唐",
        "collection_info": null
    },
    {
        "title": "上清宝鼎诗二首（附存） 二",
        "author": "李白",
        "content": "人生烛上花，光（乙作「火」）灭巧妍尽。\n春风绕树头，日与化（戊作「花」）工（丁作「花工」）进。\n只（戊作「惟」）知雨露贪，不闻（丁、戊作「念」）零落尽（甲无以上二句）。\n我昔（乙、戊作「昔我」）飞骨时，惨见当涂坟。\n青松霭朝（丁、戊作「明」）霞，缥缈山（戊作「上」）丁村。\n既死明月魄，无復（丁、戊作「彼」）玻璃（乙、戊作「瓈」）魂。\n念此一脱洒（戊作「酒」），长啸祭（甲、乙、戊作「登」）昆崙。\n醉着鸾皇（甲、丁、戊作「凤」）衣，星斗俯可扪。\n（见瞿蜕园、朱金城《李白集校注》卷三十《诗文补遗》录苏轼书李白诗墨迹。\n出校各本，甲本为赵令畤《侯鲭录》卷二，乙本指《增修诗话总龟》卷十一引《王直方诗话》，丙本指《全唐诗》卷一八五引《王直方诗话》，丁本指《李白诗校注》据《唐宋诗醇》所录校语，戊本指《津逮秘书》本《东坡题跋》卷二）（〖1〗《东坡题跋》卷二：「余顷在京师，有道人相访，风骨甚异，语论不凡，自云常与物外诸公往还，口诵此二篇，云东华上清监清逸真人李太白作也。\n」〖2〗《侯鲭录》卷二：「东坡先生在岭南，言元佑中有见李白酒肆中诵其近诗云：『朝披梦泽云，笠钓青茫茫。\n』此非世人语也。\n少游尝手录其全篇，少游敍云：『观顷在京师，有道人相访，风骨甚异，语论不凡，自云尝与物外诸公往还，口诵二篇，云东华上清监清逸真人李白作也。\n』」）（〖3〗《王直方诗话》：「元佑八年，东坡帅定武，李方叔、王仲弓别于惠济，出示南岳典宝东华李真人像，又出此二诗，曰此李真人作也。\n近有人于江上遇之得此，云即李太白也。\n」〖4〗《苕溪渔隐丛话前集》卷五引东坡云：「予都下见有人携一纸文书，字则颜鲁公也，墨迹如未干，纸亦新健，其诗曰：『朝披梦泽云，笠钓青茫茫。\n』此语非太白不能道也。\n」今按：此诗第二首云：「我昔飞骨时，惨见当涂坟。\n」显然非李白所作。\n就前所录北宋诸家有关获得此诗的记录而言，其作者约有以下几种可能：其一，北宋道士托名李白作；其二，李真人作，后传成李白作；其三，北宋道士录唐时遗诗而献于东坡；其四，东坡自作而僞称得之于他人，亦如解《八阵图》而称少陵託梦之类。\n今莫详孰是。\n因此二诗出处甚早，《全唐诗》及今贤补遗已录存其片断，故为补足而附存之。\n）。",
        "dynasty": "唐",
        "collection_info": null
    },
    {
        "title": "句",
        "author": "李白",
        "content": "眼前有景道不得，崔颢题诗在上头。\n（见《苕溪渔隐丛话前集》卷五引李畋《该闻录》、《后村诗话前集》卷一。\n）。",
        "dynasty": "唐",
        "collection_info": null
    },
    {
        "title": "",
        "author": "王严光",
        "content": "严光，自称钓鰲客。\n安史乱后任棣州司户。\n诗二句。\n（《全唐诗》无王严光诗）。",
        "dynasty": "唐",
        "collection_info": null
    },
    {
        "title": "诗",
        "author": "王严光",
        "content": "郡将虽乘马，羣官总是驴。\n（见唐封演《封氏闻见记》卷十）（按：《封氏闻见记》云：「王严光颇有文才，而性卓诡。\n既无所达，自称钓鰲客。\n……兵乱之后，严光年鬚已衰，任棣州司户。\n时刺史有马，州佐已下多乘驴，严光作诗曰〖略〗。\n对众吟诵，以为笑乐。\n」按：封演为大历间人，因知兵乱即指安史之乱。\n）。",
        "dynasty": "唐",
        "collection_info": null
    },
    {
        "title": "刺当涂者",
        "author": "王志安",
        "content": "末刼兰香科下人，衣冠礼乐与君臣。\n如来若向阎浮出，莫现从来丈六身。\n（同前）（按：《封氏闻见记》云：「补阙王志安晚不得志，久游恒、赵之间，人畏其口，莫敢引用。\n志安作诗以刺当涂者云〖略〗。\n见者弥增怨忌。\n」）。",
        "dynasty": "唐",
        "collection_info": null
    },
    {
        "title": "怀欧阳山人严秀才",
        "author": "神迥",
        "content": "鸦鸣东牖曙，草秀南湖春。\n（《十万卷楼丛书》本皎然《诗式》卷四）（按：《诗式》误作「祖迥」，今据《吟窗杂录》卷三十二、《四友斋丛说》卷二十四、《全唐诗》卷八五一定为神迥作。\n《吟窗杂录》题作《怀欧阳山人》。\n《全唐诗》收此二句，缺题。\n又其小传云：「临晋人。\n姓田。\n贞观间流化岷峨，为道俗宗仰。\n」殆据《续高僧传》卷十五。\n按唐有二神迥，另一为宝应间越州僧，见《宋高僧传》卷二九。\n检《诗式》录其诗于严维、皇甫冉等诗后，知应为肃代间人。\n诗中提到之南湖，亦在越中。\n诗题中之严秀才，疑即长期居于越中之严）（维。\n因知此诗应为越州僧神迥作，《全唐诗》误，今为移正补题重录。\n）。",
        "dynasty": "唐",
        "collection_info": null
    },
    {
        "title": "诗 一",
        "author": "寒山",
        "content": "梵志死去来，魂识（《天圣广灯录》作「魄」）见阎老。\n读尽百王书，未免（《天圣广灯录》作「不兑」）受捶拷。\n一称南无佛，皆以成佛道。\n（见《续藏经》本五代风穴延沼禅师《风穴语录》、《天圣广灯录》卷十五、《古尊宿语录》卷七《风穴禅师语录》、《五灯会元》卷十一引）。",
        "dynasty": "唐",
        "collection_info": null
    },
    {
        "title": "诗 二",
        "author": "寒山",
        "content": "井底生红尘，高峰起波（《五灯会元》作「白」）浪。\n石女生石儿，龟毛寸寸长。\n若要学菩提，但看此牓（《五灯会元》作「模」）样。\n（《天圣广灯录》卷二十三、《五灯会元》卷十五）。",
        "dynasty": "唐",
        "collection_info": null
    },
    {
        "title": "颂 一",
        "author": "拾得",
        "content": "无瞋是持（《五灯会元》作「嗔即是」）戒，心净是（《五灯会元》作「即」）出家。\n我性与汝（《五灯会元》作「你」）合，一切法无差。\n（见吴越释延寿《宗镜录》卷二十四、宋普济《五灯会元》卷二。\n）（按：《全唐诗续补遗》卷二误收此首为寒山诗。\n）。",
        "dynasty": "唐",
        "collection_info": null
    },
    {
        "title": "颂 二",
        "author": "拾得",
        "content": "东阳海水清，水清復见底。\n灵源流法泉，斫水刀而痕。\n我见顽愚士，灯心拄须弥。\n寸樵煮大海，足抹大地石，蒸沙成饭无，磨砖将为镜。\n说食终不饱，直须着力行。\n恢恢大丈夫，堂堂六尺土。\n枉死埋冢下，可惜孤标物。\n（同前书卷三十三。\n此条承陈允吉师告知）。",
        "dynasty": "唐",
        "collection_info": null
    },
    {
        "title": "喜陆侍御破石埭草寇东峰亭赋诗",
        "author": "苏㝢",
        "content": "独坐理戎行，安边策最长。\n霜台雷电振，云汉翼箕张。\n决策威千里，除妖静一方。\n林峦开罨画，泉石韵宫商。\n戍罢泾川外，烽闲句水阳。\n肃清淮海后，谁不咏时康。\n（见嘉庆十一年刊洪亮吉纂《泾县志》卷三十）（按：赵绍祖《泾川金石记》载北宋熙宁二年蒋之奇跋此诗文，知之奇当时曾重刻此碑。\n清代碑已不存，而诸诗则载于县志中。\n同唱五人，惟㝢诗《全唐诗》失收。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "严向",
        "content": "孤云去住本无机，却指苍梧下翠微。\n锡鼎为传仙族在，泛槎还入海烟归。\n客星一夜凌光武，华表千年送令威。\n闻道葛洪丹竈畔，至今霜果有金衣。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "与林元籍郊行举对（题拟）",
        "author": "郑虔",
        "content": "石压笋斜出。\n（虔）谷阴花后开。\n（元籍）（见《全浙诗话》卷五引《三台诗话》）（〖1〗《三台诗话》云：「郑司户虔初至台，见风俗朴野，选民间子弟教之。\n一日与弟子林元籍辈郊行，举一对曰〖略〗。\n元籍应声云〖略〗。\n司户大惊异曰：何教化神速如是。\n」）。",
        "dynasty": "唐",
        "collection_info": null
    },
    {
        "title": "奉和圣制雨中春望诗",
        "author": "苗晋卿",
        "content": "雨后山川光正发，云端花柳意无穷。",
        "dynasty": "唐",
        "collection_info": null
    },
    {
        "title": "奉和行幸诗",
        "author": "苗晋卿",
        "content": "接仗风云动，迎军鸟兽舞。\n（均见清赵殿成《王右丞集笺注》卷二十二《魏郡太守河北采访处置使上党苗八德政碑》、《吟窗杂录》卷二六《历代吟谱》）。",
        "dynasty": "唐",
        "collection_info": null
    },
    {
        "title": "饯故人",
        "author": "高适",
        "content": "祈君辞丹豁（孙疑为「丹墀」之误），负仗（孙疑为「杖」字之误）归海隅。\n离庭自萧索，别心何郁纡。\n天高白云断，野旷青山孤。\n欲知肠断处，明月照江湖。\n（〖1〗孙钦善云：「此诗原集缺佚，据敦煌残卷伯三六一九补。\n当作于天宝十一载秋，时在长安。\n」）。",
        "dynasty": "唐",
        "collection_info": null
    },
    {
        "title": "送萧判官赋得黄花戍",
        "author": "高适",
        "content": "君不见黄花曲裏黄，戍日萧萧带寒树。\n（孙云：「以上二句疑有缺字，姑作此断。\n」）楼上篇（孙云「借作偏」）临北斗星，门前宜（孙云「当作直，与上句偏成对文」）至西州路。\n每到爪时（孙云：「爪，《集韵》：『本又作叉，或作蚤、骚。\n』爪时，即早时。\n」今按：「爪时」应为「瓜时」之误，用《左传》典。\n作早时解亦不可通）更卒来，祇对黄花□□□。\n（孙云：「外句末字模糊不清。\n」今按：此句疑缺末三字）楼中几度哭明月，笛裏何人吹《落梅》？\n多君莫不推才杰（孙云：「原作𭪪杰俗字」），欲奏平戎赴天阙。\n辕门杯酒别交亲，去去云霄羽翼新。\n知君马上貂裘暖，须念黄花久戍人。\n（以上三首均录自孙钦善《高适集校注》）（〖1〗孙钦善云：「此诗作于任职哥舒翰幕府期间。\n原集缺佚，据敦煌残集伯三一九五补。\n」）。",
        "dynasty": "唐",
        "collection_info": null
    },
    {
        "title": "奉赠贺郎诗一首",
        "author": "高适",
        "content": "报[贺]（驾）郎，莫潜藏。\n障门终不免，何用漫思量。\n清酒浓如鸡，臛㹠与白羊。\n不论空蒜酢，兼要好椒姜。\n姑娣能无语，多言有侍娘。\n不知何日办，急共妇平章。\n如其意不决，请问阿耶孃。\n（见伯二九七六卷）（按：原卷连录四首诗，不署作者。\n前三首为《自蓟北归》、《宴别郭尚书》、《题李别驾壁》〖原卷缺题〗皆高适作，疑此诗亦为其所作。\n）。",
        "dynasty": "唐",
        "collection_info": null
    },
    {
        "title": "题石门",
        "author": "释玄宗",
        "content": "双扉启（《咸淳临安志》作「起」）岩石，尘客过应稀。\n千古掩不得，从教云夜归。\n（见清释广宾《西天目祖山志》卷五）（按：此诗最早见收于南宋潜说友《咸淳临安志》卷二十六，谓「世传唐玄宗有诗」云云。\n明皇平行迹未及东南，诗显非其所作。\n）。",
        "dynasty": "唐",
        "collection_info": null
    },
    {
        "title": "题石门洞",
        "author": "释玄宗",
        "content": "密竹流泉不居热，洞门深沉风雨歇。\n洗出清风快活天，醉弄江南谢家月。\n（见《康熙青田县志》卷十二《艺文》下「七言绝」。\n以上二首，皆承张靖龙同志录示。\n）。",
        "dynasty": "唐",
        "collection_info": null
    },
    {
        "title": "沙门崇惠登刀梯歌（幷序○题拟）",
        "author": "□钊",
        "content": "百尺凌空倚剑梯，千峰迴（疑应作「迥」）拔（一作「枝」）接天霓。\n鏖鑪霜明鸟道（一作「边」）斋，龙泉金镮生虹蜺。\n刀为树，剑作山，应真飞锡游其间。\n一步一登，挥手攀毛，七星灿烂光斑斑。\n干将剑刃两离披（一作「柀」），碧光焰，上人履之不为崄；镆鎁刀，铦锋鋭锷可吹毛，如今蹈之不足劳。\n白若雪，青如冰，龟甲鱼鳞几百层，四部覩之，战战兢兢，万仞峰头见一僧。\n宾铁文，青蛇色，蒨𮑕峥嵘寒岌嶷。\n不伤不损难可测，方是大悲解脱力。\n自古武臣矜剑术，舞之杸（疑为「投」字）之皆不失。\n视之胆摄（一作「欇」）身栗栗，谁道挥戈移白日？李广旧传百战功，何如今日见神通？紫衣襜襜飞入空，出没纵横[蹈]白刃（一本多「中」字）兮，[蹈白刃兮]光翡翠，黯黯精光和能利。\n（见《大正新修大藏经》第五十二册释圆照集《代宗朝赠司空大辨正广智三藏和上〖即不空〗表制集》卷六。\n其后尚收《崇惠登刀梯颂》及崇惠《谢赐紫衣幷贺表》）。",
        "dynasty": "唐",
        "collection_info": null
    },
    {
        "title": "",
        "author": "张诚",
        "content": "。",
        "dynasty": "唐",
        "collection_info": null
    },
    {
        "title": "咏怀",
        "author": "张诚",
        "content": "论成方辩命，赋罢即归田。\n（见《白氏长庆集》卷四十一《唐赠尚书工部侍郎吴郡张公神道碑铭》）。",
        "dynasty": "唐",
        "collection_info": null
    },
    {
        "title": "湘夫人祠",
        "author": "太易",
        "content": "灵祠古木合，波扬大江濆。\n未作湘南雨，知为何处云。\n苔痕涩珠履，草色妬罗裙。\n妙鼓彤云瑟，羁臣不可闻。\n（见明刻本《唐僧弘秀集》卷八、《古今禅藻集》卷四）（按：《全唐诗》卷八一○收此诗，有阙文，今重录。\n）。",
        "dynasty": "唐",
        "collection_info": null
    },
    {
        "title": "答智威偈（题拟） 一",
        "author": "慧忠",
        "content": "念想由来幻，性自无终始。\n若得此中意，长波当自止。\n。",
        "dynasty": "唐",
        "collection_info": null
    },
    {
        "title": "答智威偈（题拟） 二",
        "author": "慧忠",
        "content": "虚无是实体，人我何所存。\n妄情不须息，即泛般若船。\n（见《五灯会元》卷二）。",
        "dynasty": "唐",
        "collection_info": null
    },
    {
        "title": "感旧赋附歌",
        "author": "岑参",
        "content": "东海之水化为田，北溟之鱼飞上天。\n城有时而復，陵有时而迁，理固常矣，人亦其然。\n观夫陌上豪贵，当年高位，歌钟拂天，鞍马照地，积黄金以自满，矜青云之坐致，高馆招其宾朋，重门迭其车骑。\n及其高堂倾，曲池平，雀罗空悲其处所，门客肯念其生平？已矣夫！世路崎岖，孰为后图？岂无畴日之光荣，何今人之弃予。\n彼乘轩而不恤尔后，曾不爱我之覉孤。\n叹君门兮何深，顾盛时而向隅。\n揽蕙草以惆怅，步衡门而踟蹰。\n强学以待，知音不无。\n思达人之惠顾，庶有望于亨衢。\n（见《文苑英华》卷九一）。",
        "dynasty": "唐",
        "collection_info": null
    },
    {
        "title": "江行遇梅花之作",
        "author": "岑参",
        "content": "江畔梅花白如雪，使我思乡膓欲断。\n摘得一枝在手中，无人远向金闺说。\n愿得青鸟衔此花，西飞直送到我家。\n胡姬正在临窗下，独织留黄浅碧纱。\n此鸟衔花胡姬前，胡姬见花知我怜。\n千说万说由不得，一夜抱花空馆眠。\n（见伯二五五五卷，转录自《文献》十三辑廖立《敦煌残卷岑诗辨》）（〖1〗李嘉言《岑诗繫年》云：「案岑参江陵人，而足迹不及江陵以东。\n此曰：『西飞直送到吾家』，其非岑作明矣。\n」〖2〗廖立云：「今覈对胶片，此诗题下署名为岑参〖原字作𠫭〗，不知何故《繫年》未提此点。\n」「诗中所言胡姬，恐怕也是寄託之辞，勿须考证岑参家中是否真有一个胡姬。\n这是写诗，不是写史，香草美人，均非实指。\n《江行》为岑参之作，似勿须多辨。\n」）。",
        "dynasty": "唐",
        "collection_info": null
    },
    {
        "title": "寒食夜苏二宅",
        "author": "杜甫",
        "content": "寒食明堪坐，春参夕已垂。\n好风经柳叶，清风照花枝。\n客泪闻歌掩，归心畏酒知。\n佳辰邀赏遍，忽忽更何为？\n（见宋蒲积中《古今岁时杂咏》卷十一）（按：《古今岁时杂咏》各类诗均分为古诗、今诗二部分，古诗为宋绶《岁时杂咏》原编，今诗始为蒲积中所辑。\n宋绶为宋敏求之父，卒于庆历初。\n其时王洙本《杜工部集》虽已编成，尚未刊布。\n宋绶所据材料，有为王洙未及见者。\n《古今岁时杂咏》在宋明二代流布未广，故治杜诗者多未见之。\n此诗各本《杜集》皆失收，今亟录出，以供治杜者研究。\n）。",
        "dynasty": "唐",
        "collection_info": null
    },
    {
        "title": "阆中行",
        "author": "杜甫",
        "content": "豺狼当路，无地游从。\n（《云溪友议》卷上《严黄门》）（按：此二句疑即杜甫《发阆中》首句「前有毒蛇后猛虎」之异传。\n）。",
        "dynasty": "唐",
        "collection_info": null
    },
    {
        "title": "石文诗（附存）",
        "author": "杜甫",
        "content": "诗王本在陈芳国，九夜扪之麟篆熟，声振扶桑享天福。\n（见冯贽《云仙杂记》卷一引《文览》）（按：此诗可断定非杜甫作。\n《云仙杂记》一书，传为唐末人冯贽作，后人虽有疑其为宋人僞託者，然所举诸证尚不足以定谳。\n今仍从旧说视作唐人之作姑附存杜甫名下。\n）。",
        "dynasty": "唐",
        "collection_info": null
    },
    {
        "title": "句",
        "author": "杜甫",
        "content": "狨掷寒条马见惊。\n（见《增修诗话总龟前集》卷二引《杨文公谈苑》）（按：《诗话总龟》卷十六引《零陵总记》录杜陵《朝阳岩歌》一首，《全唐诗》卷二四一收作元结诗。\n）。",
        "dynasty": "唐",
        "collection_info": null
    },
    {
        "title": "顺心上人山池",
        "author": "皇甫冉",
        "content": "南荣对庐{冯/廾}，宴坐日于斯。\n细草汀洲色，轻风杨柳枝。\n磬声催暮鸟，泉影入春池。\n则异人间世，唯当幽客知。",
        "dynasty": "唐",
        "collection_info": null
    },
    {
        "title": "题陈胜林园",
        "author": "皇甫冉",
        "content": "闭门不肯偶时人，荒竹闲园莫厌贫。\n腊后春风能几日？家中芳草自相亲。\n（均见日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "title": "醉歌 一",
        "author": "元结",
        "content": "元子乐矣。\n（元子）何乐亦然，何乐亦然？\n（和者）我云我山，我林我泉（元子）。",
        "dynasty": "唐",
        "collection_info": null
    },
    {
        "title": "醉歌 二",
        "author": "元结",
        "content": "元子乐矣。\n（元子）何乐然尔，何乐然尔？\n（和者）我鼻我目，我口我耳。\n（元子）（见《唐文粹》卷四三元结《心规》）。",
        "dynasty": "唐",
        "collection_info": null
    },
    {
        "title": "恶圆之士歌",
        "author": "元结",
        "content": "宁方为皁，不圆为卿。\n宁方为污辱，不圆为显荣。\n（见《唐文粹》卷四三元结《恶圆》）。",
        "dynasty": "唐",
        "collection_info": null
    },
    {
        "title": "桃花（题拟）",
        "author": "元结",
        "content": "桃源自有长生路，却是秦皇不得知。\n（见《全芳备祖前集》卷八「桃花」门）（按：《淳熙三山志》卷三十六收元结《赠灵石俱胝诗》云：「万计千谋总不真，虚将文字役心神。\n俱胝祇念三行咒，自得名超一世人。\n」元结平生未至闽中。\n《淳熙三山志》云：「灵石俱胝院，……唐武宗时僧元修始庵于此，诵七俱胝咒治疾祟。\n」事亦在元结身后。\n疑此诗为北宋官闽之元绛作。\n）。",
        "dynasty": "唐",
        "collection_info": null
    },
    {
        "title": "送贺秘监归会稽诗",
        "author": "于休烈",
        "content": "飞名紫府内，抗手白云乡。\n道与松乔匹，荣辞园绮行。\n夫君既鹤驾，幼子復霓裳。\n少别留宸藻，东南归路光。\n（见《会稽掇英总集》卷二）。",
        "dynasty": "唐",
        "collection_info": null
    },
    {
        "title": "授衣赋附歌",
        "author": "周存",
        "content": "愁霜落兮岁已终，秋雁吟兮悲远空。\n短褐不完兮忧思充，庭萧萧兮冷暮风。\n（见《文苑英华》卷一一三）。",
        "dynasty": "唐",
        "collection_info": null
    },
    {
        "title": "逢乡友",
        "author": "杜寂",
        "content": "苦吟吟不足，争忍话离羣。\n（见《吟窗杂录》卷十三梅尧臣《续金针诗格》）。",
        "dynasty": "唐",
        "collection_info": null
    },
    {
        "title": "江州卧疾送李侍御歌（题拟）",
        "author": "李华",
        "content": "江沉沉兮雨凄凄，洲渚没兮玄云低，伤别心兮闻鼓鼙。\n（见《文苑英华》卷七二○李华《江州卧疾送李侍御序》）。",
        "dynasty": "唐",
        "collection_info": null
    },
    {
        "title": "咏双涧",
        "author": "李华",
        "content": "千峰排碧落，双涧合清涟。\n（《记纂渊海》卷九）。",
        "dynasty": "唐",
        "collection_info": null
    },
    {
        "title": "题像",
        "author": "明瓒",
        "content": "携筇小步踏苍苔，遥指青山云正开。\n涧水松风听不绝，又教童子抱琴来。",
        "dynasty": "唐",
        "collection_info": null
    },
    {
        "title": "辞名",
        "author": "明瓒",
        "content": "三十年来独掩关，使符那得到青山？\n休将琐末人间事，换我一生林下閒。\n（以上二首均见《沅湘耆旧集》卷十）。",
        "dynasty": "唐",
        "collection_info": null
    },
    {
        "title": "乐道歌",
        "author": "明瓒",
        "content": "兀然无事无改换，无事何须论一段。\n直心无散乱，他事不须断，过去已过去，未来更（《灯录》作「犹」）莫（黄庭坚书本作「何用」）算。\n兀然无事坐（黄作「事」），何曾有人唤？\n向外觅功（黄作「工」）夫，总是痴顽汉。\n粮不畜一粒，逢饭但知{埶/食}（黄作「知{口馵}」，《灯录》同黄，注：「陟立切」）。\n世间多少（黄作「事」）人，相趁浑不及。\n我不乐生（黄作「昇」）天，亦不爱福田。\n饥来吃饭（黄作「饥来一钵饭」），困来即卧（黄作「展脚」《灯录》无「卧」字）眠。\n愚人笑我，智乃知贤（《灯录》作「焉」，黄作「愚人以为笑，智者谓之然」）。\n不是痴钝，本体如然。\n（此下黄多「非愚亦非智，不是空中去」二句）要去即去，要住即住（二「即」字，黄皆作「如是」）。\n身被（《灯录》作「披」）一破[衲]（纳）（从《灯录》改），脚着孃生袴。\n多言復多语，由来反相悮（黄作「误」）。\n若欲度众生，无过且自度。\n莫谩求真佛，真佛不可见。\n妙性及灵台，何曾受[熏]（勋）（从《灯录》改）炼（黄作「炼」）。\n心是无事心，面是孃生面。\n劫石可移动（黄作「动摇」），箇中难（《灯录》作「无」）改变。\n无事本无事（黄无以上三字），何须读文字？\n削除人我本，冥合箇中意。\n种种劳筋骨，不如林间（《灯录》作「下」）睡兀兀。\n举头见日高（黄作「出」），乞饭从头餧（《灯录》、黄作「𢫫」）。\n将功用功，展转冥朦。\n取则（《灯录》作「即」）不得，不取自通。\n吾有一言，绝虑[忘]（志）（从黄书本改，《灯录》作「亡」）缘。\n巧说不得，只用心传。\n更有一语，无过直与。\n细如（黄作「极」）毫（《灯录》作「豪」）末，[大]（本）（从《灯录》改）无方所，本自圆成，不劳机杼。\n世事悠悠，不如山丘。\n青松蔽日，碧涧长（黄作「常秋」）。\n卧藤萝下，块石枕头。\n山云当幕（《总胜》作「赏慕」），夜月为钩（《灯录》、《总胜》、《沅湘》二句均在「卧藤」二句前）。\n不朝天子，岂羡王侯。\n生死（《总胜》二字至乙）无虑，更须（《灯录》等均作「復」）何忧？\n水月无形，我常只（《总胜》作「自」）宁。\n万法皆尔，本自无生（《总胜》作「不死不生」）。\n兀然无事坐（《总胜》作「箇事」），春来草自青。\n（见《祖堂集》卷三，以《四部丛刊三编》影宋本《景德传灯录》卷三十、《宛委别藏》本《南岳总胜集》卷下、《沅湘耆旧集》卷十引《林间录》及《王梵志诗辑校》卷六据石刻拓本录黄庭坚书此诗对校。\n）（按：《全唐诗续补遗》卷二据清高士奇《江村消夏录》卷二《黄庭坚书梵志诗卷》收此诗归王梵志，分作十一首，实误。\n《江村消夏录》收该卷后有庭坚自跋，并未以为梵志诗。\n以此诗归梵志，始于卷末董其昌跋。\n今唐宋多种典籍皆作懒残作，其昌逞臆之说，应予否定。\n）。",
        "dynasty": "唐",
        "collection_info": null
    },
    {
        "title": "",
        "author": "郑辕",
        "content": "。",
        "dynasty": "唐",
        "collection_info": null
    },
    {
        "title": "游枋口（幷序） 蒙泉",
        "author": "郑辕",
        "content": "丹洞吐细泉，宛转苍苔里。\n凝碧时含光，流洩復如此。\n谁知山下泉，来洗幽人耳。",
        "dynasty": "唐",
        "collection_info": null
    },
    {
        "title": "游枋口（幷序） 薜荔壁",
        "author": "郑辕",
        "content": "薜荔生空山，幽姿媚苔壁。\n根封石燕泥，花似乳窦滴。\n灵均没已久，荣落谁人惜。",
        "dynasty": "唐",
        "collection_info": null
    },
    {
        "title": "游枋口（幷序） 石笋高",
        "author": "郑辕",
        "content": "竦榦青山下，卓立白云际。\n濯似春筠茎，奇如夏峰势。\n赏者空往来，亭亭几千里。\n（见干隆二十四年刊萧应植纂《济源县志》卷十六）（〖1〗《县志》跋云：「郑辕以下三人，《旧志》列于明时，今改正。\n《全唐诗》旁搜博采，有郑辕，余无考。\n」〖2〗清孙星衍《寰宇访碑录》卷四着录河南济源唐代石刻有「监察御史郑辕诗，正书，无年月。\n」）。",
        "dynasty": "唐",
        "collection_info": null
    },
    {
        "title": "",
        "author": "崔全素",
        "content": "。",
        "dynasty": "唐",
        "collection_info": null
    },
    {
        "title": "与郑辕薛晏游枋口同赋三韵诗（题拟） 蒙泉",
        "author": "崔全素",
        "content": "溪转闻鸣泉，林疎渲苍藓。\n䔩洁来潺湲，凝光散清浅。\n未知适所从，空山漫流衍。",
        "dynasty": "唐",
        "collection_info": null
    },
    {
        "title": "与郑辕薛晏游枋口同赋三韵诗（题拟） 薜荔壁",
        "author": "崔全素",
        "content": "芳姿抱青峦，根蔓殊众品。\n水净隐帘珠，云开露屏锦。\n沥沥岩风来，幽香洩清澟。",
        "dynasty": "唐",
        "collection_info": null
    },
    {
        "title": "与郑辕薛晏游枋口同赋三韵诗（题拟） 石笋高",
        "author": "崔全素",
        "content": "石笋生孤标，屹立青冥直。\n根横晓浪痕，箨卷春云色。\n棱棱长钧锋，应使山魅惕。\n（同前）（按：三诗原收郑辕诗后，题作「同赋」，今重为拟题。\n）。",
        "dynasty": "唐",
        "collection_info": null
    },
    {
        "title": "与郑辕崔全素游枋口同赋三韵诗（题拟） 蒙泉",
        "author": "薛晏",
        "content": "啧苏出深窦，欣然傍欹壁。\n清潄疎林澄，光净寒石白。\n一劳意渴甚，挽翫此水碧。",
        "dynasty": "唐",
        "collection_info": null
    },
    {
        "title": "与郑辕崔全素游枋口同赋三韵诗（题拟） 薜荔壁",
        "author": "薛晏",
        "content": "谁种薜荔花？盘根上幽石。\n玲珑珠缀晓，香霭岑岚夕。\n却误贪寝人，遗衣挂苔壁。",
        "dynasty": "唐",
        "collection_info": null
    },
    {
        "title": "与郑辕崔全素游枋口同赋三韵诗（题拟） 石笋高",
        "author": "薛晏",
        "content": "峭笋倚溪壖，雄标屹霞境。\n云披看卷箨，波静见垂影。\n顿翼已栖林，残阳方在顶。\n（同前）（按：三诗原收郑辕、崔全素诗后，题作「同赋」，今重为拟题。\n）。",
        "dynasty": "唐",
        "collection_info": null
    },
    {
        "title": "偈",
        "author": "应真",
        "content": "湘之南，潭之北，中有黄金充一国。\n无影树下合同船，琉璃殿上无知识。\n（见《景德传灯录》卷六，、《五灯会元》卷二、《佛祖历代通载》卷十四、《释氏稽古略》卷三、《江西诗征》卷八七、日本《大灯国师语录》卷下）。",
        "dynasty": "唐",
        "collection_info": null
    },
    {
        "title": "题琅琊山寺道标道揖二上人东峰禅室时助成此□□筑斯地",
        "author": "李幼卿",
        "content": "佛寺秋山裏，僧堂绝顶边。\n同依妙乐土，别占净居天。\n转壁千林合，归房一径穿。\n豁心羣壑尽，骇目半空悬。\n锡杖栖云湿，绳床挂月圆。\n经行蹑霞雨，跬步隔岚烟。\n地胜情非繫，言忘意可传。\n凭虚堪喻道，封境自安禅。\n每贮归休巅，多惭爱深偏。\n助君成此地，一到一留连。\n（安徽人民出版社出版《琅琊山石刻选》载拓片。\n此诗承周勋初先生录示。\n）。",
        "dynasty": "唐",
        "collection_info": null
    },
    {
        "title": "偈",
        "author": "无住",
        "content": "妇是没耳伽，男女兰单杻。\n尔是没价奴，至老不得走。\n（《历代法宝记》）。",
        "dynasty": "唐",
        "collection_info": null
    },
    {
        "title": "茶偈",
        "author": "无住",
        "content": "幽谷生灵草，堪为入道媒。\n樵人采其叶，美味入流杯。\n静虚澄虚识，明心照会台。\n不劳人气力，直耸法门开。\n（同前）。",
        "dynasty": "唐",
        "collection_info": null
    },
    {
        "title": "故功德使凉国公李将军挽歌词二首 一",
        "author": "赵迁",
        "content": "业盛唐尧际，功成文子军。\n累承三帝宠，六比五臣勋。\n画角悲寒吹，愁笳咽晓云。\n圣朝忠义骨，今日委荒坟。",
        "dynasty": "唐",
        "collection_info": null
    },
    {
        "title": "故功德使凉国公李将军挽歌词二首 二",
        "author": "赵迁",
        "content": "大树悲风起，将军去不迴。\n抚棺心益痛，临穴泪难裁。\n晓月繁霜草，幽泉掩夜台。\n更闻歌伴哭，触物尽成哀。\n（见《大正新修大藏经》第五十二册释圆照集《代宗朝赠司空大辨正广智三藏和上〖即不空〗表制集》卷五）（按：二诗题下署「前左领军卫兵曹参军翰林待诏赵迁」。\n同书卷六有同人大历十一年《贺平李灵曜表》。\n同人撰《不空行状》见《大正新修大藏经》卷四十九册。\n）。",
        "dynasty": "唐",
        "collection_info": null
    },
    {
        "title": "扬州崔行军水亭泛舟望月醼集赋诗（幷序）",
        "author": "独孤及",
        "content": "明月借秋兴，流光在此池。\n山公顾我厚，酩酊称未疲。\n勿谓嘉会易，但忧离别随。\n饱君醉中德，敢使松心移。\n（见《四部丛刊初编》影清赵怀玉刊本《毘陵集》卷十六）。",
        "dynasty": "唐",
        "collection_info": null
    },
    {
        "title": "登姑苏台赋附歌",
        "author": "任公叔",
        "content": "中心不必兮子胥何为？\n怀直道而骤谏，遭重昏之见危。\n将渔父以抗迹，且垂钓于江湄。\n（见《文苑英华》卷五二《登姑苏台赋》附）。",
        "dynasty": "唐",
        "collection_info": null
    },
    {
        "title": "句",
        "author": "张谓",
        "content": "家无阿堵物，门有宁馨儿。\n（见宋庄季裕《鸡肋编》卷下、高似孙《纬略》卷一）。",
        "dynasty": "唐",
        "collection_info": null
    },
    {
        "title": "句",
        "author": "崔峒",
        "content": "石梯青嶂下，茅屋白云间。\n（见明刻本《锦绣万花谷》卷二十五「隐逸」门）。",
        "dynasty": "唐",
        "collection_info": null
    },
    {
        "title": "句 一",
        "author": "吴筠",
        "content": "家住青山下，时向青山上。\n（见宋谈钥《嘉泰吴兴志》卷四「青山」条）。",
        "dynasty": "唐",
        "collection_info": null
    },
    {
        "title": "句 二",
        "author": "吴筠",
        "content": "垂花临碧涧，清翠依丹巘。\n（《全芳备祖后集》卷七《枣》）。",
        "dynasty": "唐",
        "collection_info": null
    },
    {
        "title": "消暑楼诗",
        "author": "崔载华",
        "content": "卷帘对斜桥。\n（见《嘉泰吴兴志》卷十九「霅溪支港」条）。",
        "dynasty": "唐",
        "collection_info": null
    },
    {
        "title": "望归舟",
        "author": "张继",
        "content": "暮春（《适园丛书》本《后村诗话》作「莫莫」）望归客，依依江上船。\n潮落犹有信，去楫未知旋。\n（见《后邨先生大全集》卷一七七《诗话续集》引李康成《玉台后集》）。",
        "dynasty": "唐",
        "collection_info": null
    },
    {
        "title": "代书索镜",
        "author": "张继",
        "content": "情亲留故镜，贱子感遗簪。\n汉月经时掩，胡[尘与]岁深。\n珠还仍向浦，鹊遶会归林。\n早晚清光至，窥予白髮亲。\n（影印本《诗渊》第二册第一五三二页，所缺二字据《诗式》卷四补）。",
        "dynasty": "唐",
        "collection_info": null
    },
    {
        "title": "剡县法台寺灌顶坛诗",
        "author": "张继",
        "content": "九灯传像法，七夜会龙华。\n月静金田广，幡摇银汉斜。\n香坛分地位，宝印辨根牙。\n试问因缘者，清溪无数沙。\n（《剡录》卷八）。",
        "dynasty": "唐",
        "collection_info": null
    },
    {
        "title": "送客",
        "author": "张继",
        "content": "频年独对鸳鸯绮，计日双飞鹦鹉洲。\n（见宋王象之《舆地纪胜》卷六七《鄂州》）。",
        "dynasty": "唐",
        "collection_info": null
    },
    {
        "title": "酬李端得山中道友书见寄之作（题拟）",
        "author": "苗发",
        "content": "马融方直校，阅检復持铅。\n素业高风继，青春壮思全。\n论文多在夜，宿寺不虚年。\n自署区中职，同荒郭外田。\n山邻三径绝，野意八行传。\n煮玉矜新法，留符识旧仙。\n涵苔溪溜浅，摇浪竹桥悬。\n复洞潜栖燕，疏杨半翳蝉。\n咏歌虽有和，云锦独成妍。\n应以冯唐老，相讥示此篇。\n（见江标影宋书棚本《李端诗集》卷三）（按：《全唐诗》卷二八六以此诗为李端诗，题作「酬前驾部员外郎苗发」，实误。\n检影宋书棚本此诗附于李端《得山中道友书寄苗钱二员外》后，题作「酬前」，下署「驾部员外郎苗发」，殆为苗发酬答李端见寄之作而附入李端集者。\n后代辗转刻印，误将苗发职衔与诗题相连，遂误成端诗。\n类似情况，在唐人原集中甚常见，如窦叔向诗误归已经继之类，岑仲勉、李嘉言二先生已指出。\n苗发与张芬诗误归李端，亦属同类型错误。\n）。",
        "dynasty": "唐",
        "collection_info": null
    },
    {
        "title": "垂白之老击壤歌（题拟）",
        "author": "李子卿",
        "content": "功成作乐兮帝力则那，乐正崇德兮雅颂则多，云门之典兮大吕之歌，金石节奏兮丝竹骈罗，天地已正兮神人以和，两阶舞羽兮三边止戈，击壤鼓腹兮不识其他。\n客有献成功之颂，九重深兮其若何！（见《文苑英华》卷七四《功成作乐赋》附）。",
        "dynasty": "唐",
        "collection_info": null
    },
    {
        "title": "授衣歌（题拟）",
        "author": "李子卿",
        "content": "天之高兮无不覆，君之大兮无不佑。\n生人殖物，既庶且富。\n尔在（原注：「疑」）于时，尔茅于昼。\n霜始降兮女工就，岁时穷兮寒衣授。\n（见同书卷一一三《府试授衣赋》附）。",
        "dynasty": "唐",
        "collection_info": null
    },
    {
        "title": "投龙洞",
        "author": "玄览",
        "content": "水溜空沿石，云扃不见人。\n川源世上异，日月洞中春。\n（见《舆地纪胜》卷二《临安府·名胜》）。",
        "dynasty": "唐",
        "collection_info": null
    },
    {
        "title": "题戴征君幽居",
        "author": "王绶",
        "content": "高卧云烟外，幽居静者心。\n门庭新种竹，桃李旧成林。\n窗户泉声入，池塘柳色深。\n松花多醴酒，终日会知音。\n（日本藏唐抄本《新撰类林抄》卷四）（按：《李端诗集》卷中有《送戴征士还山》，戴征士、戴征君当为同一人，因知王绶与李端同时。\n《新撰类林抄》收诗以开元、大历间作者为主。\n）。",
        "dynasty": "唐",
        "collection_info": null
    },
    {
        "title": "五言登郡北佛龛一首",
        "author": "李嘉佑",
        "content": "石壁江城后，篮舆晚蹔登。\n古龛千塔佛，秋树一山僧。\n清磬和虚籁，香泉吐暗藤。\n愿将身洒扫，求官復作能。",
        "dynasty": "唐",
        "collection_info": null
    },
    {
        "title": "七言谒倍城县南香积寺老师一首",
        "author": "李嘉佑",
        "content": "竹林青青山寺幽，老僧禅坐对江流。\n长眉（尘）亷襜寂不语，能令过客小低头。\n黄昏钟竟香烟起，行舟去去心何已。\n回看石壁莲花宫，纱灯一点蒙笼裏。",
        "dynasty": "唐",
        "collection_info": null
    },
    {
        "title": "七言登北山寺西阁楼冯禅师茶酌赠崔少府一首",
        "author": "李嘉佑",
        "content": "开[士]（土）相逢暮饮茶，高楼并坐望三巴。\n碧嶂不知何劫石，清江流尽几恒沙。\n鑪烟处处香慈竹，溪雨朝朝润觉花。\n道胜自然长法喜，应令迁客小沩华。\n（均见日本藏唐抄本《唐诗卷》）（按：《咸淳毘陵志》卷二十二收嘉佑《寄毘陵彻公》诗，《全唐诗》卷五七三收作贾岛诗，孰作尚难确定，姑附识于此，以俟考详。\n）。",
        "dynasty": "唐",
        "collection_info": null
    },
    {
        "title": "题杜舍人林亭",
        "author": "钱起",
        "content": "来访龙楼客，时逢酒瓮新。\n花齐云入幕，苔径竹迎人。\n鹊喜娇迟日，莺啼惜暮春。\n不须耽小隐，南院在平津。\n（见元骆天骧《类编长安志》卷九胜游类樊川范公五居条引，据《中国古都研究》收黄永年先生《述〈类编长安志〉》一文转引。\n）。",
        "dynasty": "唐",
        "collection_info": null
    },
    {
        "title": "宿云门寺",
        "author": "钱起",
        "content": "山寺宜静夜，禅房开竹扉。\n支公方晤语，孤月復清晖。\n一磬响丹壑，千灯明翠微。\n平生厌浮世，兹夕更忘归。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "芝草（题拟）",
        "author": "钱起",
        "content": "岂如玉殿生三秀，讵有铜池出五云。\n陌上尧樽倾北斗，楼前舜乐动南熏。\n（《全芳备祖后集》卷十一《芝草》。\n此四句为「七言律诗散联」）。",
        "dynasty": "唐",
        "collection_info": null
    },
    {
        "title": "芭蕉（题拟）",
        "author": "钱起",
        "content": "幸有青丝用，宁将众草同。\n心虚含夕露，叶大怯秋风。\n细响安禅后，浓阴坐夏中。\n由来何所喻，持以问支公。\n（见前书卷十三《芭蕉》）。",
        "dynasty": "唐",
        "collection_info": null
    },
    {
        "title": "送友人入蜀",
        "author": "钱起",
        "content": "远路接天末，怪君与我违。\n客程千嶂裏，鸟道片云飞。\n树色连青汉，泉声出翠微。\n锦城花月下，才子定忘归。\n（见《全蜀艺文志》卷二十）。",
        "dynasty": "唐",
        "collection_info": null
    },
    {
        "title": "送归客",
        "author": "钱起",
        "content": "京口三秋衰叶落，浔阳千里暮潮生。\n（《千载佳句》卷下《别离部·行旅》）。",
        "dynasty": "唐",
        "collection_info": null
    },
    {
        "title": "赠钱起（题拟）",
        "author": "杨员外",
        "content": "黄卷读来今已老，白头受屈不曾言。\n（见《钱考功集》卷八《酬考功杨员外见赠佳句》自注引）（按：《郎官石柱题名》考功员外郎一栏残泐过甚，存名仅五十二人，无杨姓者。\n劳《考》卷十復自羣书采摭补遗，有杨于陵贞元八年后曾任此职，其时已较后。\n颇此人即与钱起有过往之杨绾，然两《唐书》本传皆不云其任考外事。\n姑存疑以俟考详。\n）。",
        "dynasty": "唐",
        "collection_info": null
    },
    {
        "title": "游荆溪",
        "author": "严维",
        "content": "铜官之山溪水南，周处庙前多夕岚。\n看捲云帆歌白苎，劝尝春酒破黄柑。\n长林独往谁能觅，幽事相关性所耽。\n若欲避喧那畏虎，尚从地主结松龛。\n（见嘉庆二年刊宁楷等纂《宜兴县志》卷十）。",
        "dynasty": "唐",
        "collection_info": null
    },
    {
        "title": "剑诗",
        "author": "严维",
        "content": "舞挥秦日月，为整汉山河。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "句",
        "author": "严维",
        "content": "观身岸额离根草，论命江头不繫舟。\n（见《日本古典文学大系》七三册藤原公任《和汉朗咏集》卷下《无常》）（〖1〗川口久雄校注《和汉朗咏集》云：「底本注作者为『罗维』，柿村氏以为『罗维当系严维之误』。\n」其说是。\n《全唐诗》卷七七○收罗维《水精环》，即为严维之误。\n）。",
        "dynasty": "唐",
        "collection_info": null
    },
    {
        "title": "赠王叔雅兄弟（题拟）",
        "author": "严维",
        "content": "万里天连水，孤舟弟与兄。\n（见《古刻丛抄》收唐许志雍撰《唐故江南西道观察判官监察御史裏行太原王公墓志铭》引）。",
        "dynasty": "唐",
        "collection_info": null
    },
    {
        "title": "颂鲜于叔明（题拟）",
        "author": "严氏",
        "content": "三院四人簪白笔，一门三镇拥朱幡。\n（见《舆地纪胜》卷一五四《潼川军》引《潼川旧记》引《鲜于叔明神道碑》载）（按：《旧唐书》卷一二二《李叔明传》谓「大历末，有阆州严氏子上疏」云云，因知此二句诗作者，为大历末人。\n）。",
        "dynasty": "唐",
        "collection_info": null
    },
    {
        "title": "佩赋附歌",
        "author": "胡运",
        "content": "佩玉蘂兮德音发，中规矩兮声不歇。\n驰畋猎兮思敬慎，寿考不亡兮长岁月。\n端法服兮临魏阙，羣后觐兮万方谒。\n（见《文苑英华》卷一一一）。",
        "dynasty": "唐",
        "collection_info": null
    },
    {
        "title": "",
        "author": "崔生",
        "content": "。",
        "dynasty": "唐",
        "collection_info": null
    },
    {
        "title": "思红绡妓诗（题拟）",
        "author": "崔生",
        "content": "误到蓬山顶上游，明珰玉女动星眸。\n朱扉半掩深宫月，应照璚芝雪艳愁。\n（见《太平广记》卷一九四引《传奇》）。",
        "dynasty": "唐",
        "collection_info": null
    },
    {
        "title": "同李使君渭游等慈寺（题拟）",
        "author": "崔公辅",
        "content": "淮阳清静理，永嘉山水心。\n（见《舆地纪胜》卷一五七《资州》）（〖1〗《舆地纪胜》云：「李渭为本州刺史，有诗刻留等慈寺。\n时与前进士崔公辅同游，崔有诗略曰：『淮阳清静理，永嘉山水心。\n』」二句为公辅颂渭之作。\n《全唐诗续补遗》卷十九据《蜀中名胜记》收作李渭诗，误。\n又《杜少陵集》卷十五有《赠崔十三评事公辅》）。",
        "dynasty": "唐",
        "collection_info": null
    },
    {
        "title": "",
        "author": "路应",
        "content": "。",
        "dynasty": "唐",
        "collection_info": null
    },
    {
        "title": "游南雁荡",
        "author": "路应",
        "content": "雁荡峯高岂易梯，筇鞋极处与天齐。\n蟾宫隐隐步将到，日驾亭亭手可提。\n织女支机堪索石，仙翁花雨不霑泥。\n诗怀到此清如许，欲向银河蘸笔题。\n（见周喟《南雁荡山志》卷七《诗外编》引陈玭《嘉靖南雁荡山志》）（按：路应诗及小传皆承张靖同志录示。\n）。",
        "dynasty": "唐",
        "collection_info": null
    },
    {
        "title": "赠饶州韦之晋别驾",
        "author": "朱湾",
        "content": "天道不可问，问天天杳冥。\n如何正月霜，百卉皆凋零。\n爝火乱白日，夜光杂飞萤。\n贾生贤大夫，所以离汉庭。\n河色本异洛，渭流颇殊泾。\n清浊共朝宗，滔滔曾莫停。\n巨川用舟楫，傅说匡武丁。\n大船胶潢洿，不使济沧溟。\n中夜击唾壶，仰头望天庚。\n三台位尚阙，羣象徒荧荧。\n鸾翮时暂铩，龙门昼常扃。\n心倾下士尽，眼顾贫交青。\n幽室养虚白，香茶陶性灵。\n应将混荣辱，讵肯甘羶腥。\n至道是吾本，浮云劳我形。\n手中菩提子，身外《莲花经》。\n兴来步出门，长啸临江亭。\n毫端洒垂露，赋裏摇文星。\n大音比呌钟，大智同挈缾。\n巴歌利节曲，布鼓随雷霆。\n陋巷一簟食，在原双鹡[鸰]（领）。\n每怀受施恩，长记座右铭。\n食惠饱復饭，饮仁醉还醒。\n绵绵寄生叶，泛泛无根萍。\n萍岂不随流，爱君水清泠。\n叶岂不恋本。\n爱君树芳馨。\n彷徨窃三省，感激终百龄。\n开閤眷已重，扫门心匪宁。\n铅刀冀效割，钝刃思发铏。\n危絃託在兹，实愿知音听。\n（影印本《诗渊》第一册第四七九至四八○页）。",
        "dynasty": "唐",
        "collection_info": null
    },
    {
        "title": "韦使君席咏拗笼筹得兹字",
        "author": "朱湾",
        "content": "幸得陪樽俎，良筹復在兹。\n献酬君有礼，赏罚我无私。\n莫怪斜相向，还将正自持。\n一朝权入手，看取令行时。\n（同前第二册第一三二○页）。",
        "dynasty": "唐",
        "collection_info": null
    },
    {
        "title": "题潘岳六城南庄庄是源赞善处",
        "author": "陈润",
        "content": "原公旧路唯三径，潘岳新年已二毛。\n（《千载佳句》卷上《人事部·闲居》）（按：《全唐诗逸》卷中误收此诗为温达作，今移正。\n又《全唐诗逸》卷中据《文镜秘府论》天卷录陈闰《罢官后却归旧居诗》，别作一人，实误。\n陈闰应即陈润，《文苑英华》卷一五七、卷二九八录润诗皆作陈闰，可证。\n）。",
        "dynasty": "唐",
        "collection_info": null
    },
    {
        "title": "呈史君（名岩） 一",
        "author": "杨旬",
        "content": "夔郡杨椿作状元，为文司权四十年。\n推情贷活人无数，累积阴功感上天。",
        "dynasty": "唐",
        "collection_info": null
    },
    {
        "title": "呈史君（名岩） 二",
        "author": "杨旬",
        "content": "人道公门不可入，我道公门好修行。\n若使曲直无颠倒，脚踏莲花步步生。\n（《卐续藏经》本宋佚名《金刚经感应传》）（按：《金刚经感应传》云杨旬常持《金刚》、《般若》，感动上天，其子杨椿省试得九十六名，殿试魁天下。\n所述科举之事，显为宋制，疑诗亦为宋人依託。\n）。",
        "dynasty": "唐",
        "collection_info": null
    },
    {
        "title": "寄姜窈窕诗",
        "author": "张叔良",
        "content": "几上博山静不焚，匡床愁卧对斜曛。\n犀梳宝镜人何处？半枕兰香空绿云。\n（《琅嬛记》卷上引《本传》）。",
        "dynasty": "唐",
        "collection_info": null
    },
    {
        "title": "诗",
        "author": "姜窈窕",
        "content": "数行心因鲤鱼传，轻放金鈎绣帐悬。\n不是娇慵贪昼卧，众中无处看花笺。\n（同前卷下引《本传》）（按：《琅嬛记》云「张叔良字房卿，大历中与姜窈窕相悦」。\n录二人诗三首。\n今检《唐诗纪事》卷三一载，张叔良为广德二年登进士第，与此云大历相合。\n姜窈窕诗二首，其中《春思》「门前梅柳烂春辉」一首，《全唐诗》卷八○二作张窈窕诗。\n张、姜故事，或出后人附会，而诗作则似别有依据，故仍录存之。\n）。",
        "dynasty": "唐",
        "collection_info": null
    },
    {
        "title": "",
        "author": "张翔",
        "content": "。",
        "dynasty": "唐",
        "collection_info": null
    },
    {
        "title": "经罗渊弔屈原",
        "author": "张翔",
        "content": "谠言忠谏阻春霄，放逐南荒泽国遥。\n五梦楚兰香易染，一魂香水渺难招。\n风声落日心逾壮，鱼腹终天恨未消。\n却借微香荐苹藻，海门何处问渔樵？\n（光绪《湘阴县图志》卷四。\n此诗及张翔事迹，皆从陶敏先生所告）。",
        "dynasty": "唐",
        "collection_info": null
    },
    {
        "title": "浮萍赋附歌",
        "author": "常衮",
        "content": "大江之水东西流，别有孤萍朝夕浮。\n莫言此中长泛泛，终当结实触王舟。\n（见《文苑英华》卷一四九）。",
        "dynasty": "唐",
        "collection_info": null
    },
    {
        "title": "太原进铁镜赋附歌",
        "author": "乔琳",
        "content": "金之精兮众宝所参，镜之明兮羣象所含。\n清至莹兮氛埃不杂，明至察兮丑类相惭。\n（见《文苑英华》卷一○五）。",
        "dynasty": "唐",
        "collection_info": null
    },
    {
        "title": "大历年浙东联唱集 松花坛茶宴联句（元本不注名姓于联句下）",
        "author": "浙东众诗人",
        "content": "几岁松花下，今来草色平。\n衣冠游佛剎，鼓角望军城。\n乱竹边溪暗，孤云向岭明。\n遶坛烟树老，入殿雨花轻。\n山磬入天界，风泉远近声。\n夜禅三世晤，朝梵一章清。\n上砌莓苔遍，缘窗薜荔生。\n焚香忘世虑，啜茗长幽情。\n聚土何年置，修心此地成。\n道缘云起灭，人世月亏盈。\n蝉噪林当晓，虹生涧欲晴。\n水流惊岁序，尘网悟簪缨。\n池上莲无着，篱间槿自荣。\n因知性不染，更识理常精。\n从此应贪味，非惟悔近名。\n山栖多自惬，林卧欲无营。\n已接追凉处，仍陪问法行。\n赏心殊未遍，惆怅暮钟鸣。",
        "dynasty": "唐",
        "collection_info": null
    },
    {
        "title": "大历年浙东联唱集 寻法华寺西溪联句",
        "author": "浙东众诗人",
        "content": "（贾弇陈允初吕渭张叔政〖肃代间人，《全唐文》卷四三六存《对弃农判》一篇〗鲍防周颂〖京兆人，天宝进士，永泰中为慈溪令，官至大理寺司直。\n据《元和姓纂》卷五、《太平广记》卷三八二、《登科记考》卷二七〗□成用〖不详〗郑槩严维）常愿山水游，灵奇赏皆遍。\n（贾弇）云端访潭洞，林下征茂彦。\n（允初）枕石爱闲眠，寻源乐清宴。\n（吕渭）探幽渐有趣，凭险恣流眄。\n（张叔政）竹影思挂冠，湍声忘摇扇。\n（鲍防）旁登樵子径，却望金人殿。\n（周颂）萝叶朝架烟，松花暮飞霰。\n（□成用）蝉声掩清管，云色缘素练。\n（郑槩）从事暮澄清，看以得方便。\n（严维）攀崖屡迴互，绝迹无健羡。\n（允初）野客归路逢，山僧入林见。\n（贾弇）云林会独往，世道从交战。\n（鲍防）塔庙年代深，云霞朝夕变。\n（周颂）潜流注隈隩，触石乍践溅。\n（□用）逸兴发山林，道情忘贵贱。\n（郑槩）临流日復夕，应接空无倦。\n（严维）。",
        "dynasty": "唐",
        "collection_info": null
    },
    {
        "title": "大历年浙东联唱集 云门寺小溪茶宴怀院中诸公",
        "author": "浙东众诗人",
        "content": "（严维谢良弼〖谢良辅之昆仲，曾任中书舍人。\n据顾况《礼部员外郎陶氏集序》〗裴晃〖不详〗吕渭郑槩陈允初庾骙〖不详〗贾肃〖不详〗）喜从林下会，还忆府中贤。\n（严维）石门云路裏，花宫玉笥前。\n（谢良弼）日移侵岸竹，溪引出山泉。\n（裴晃）猨饮无人处，琴听浅溜边。\n（吕渭）黄粱谁共饭，香茗忆同煎。\n（郑槩）暂与真僧对，遥知静者便。\n（允初）清言皆亹亹，佳句又翩翩。\n（庾骙）竟日怀君子，沉吟对暮天。\n（贾肃）。",
        "dynasty": "唐",
        "collection_info": null
    },
    {
        "title": "大历年浙东联唱集 征镜湖故事",
        "author": "浙东众诗人",
        "content": "将寻[炼]（练）（从《纬略》卷十改，《剡溪》卷六作「炼」）药井，更逐卖樵风。\n（允初。\n《剡溪》误作「凡初」）刻石秦（《剡溪》作「泰」）山上，探书禹穴中。\n（吕渭）溪边寻五老，桥上觅双童。\n（严维）梅市西陵近，兰亭上道通。\n（谢良弼）雷门惊鹤去，射的验年丰。\n（贾肃）古寺思王令，孤潭忆谢公。\n（郑槩）帆开岩上石，剑出浦间铜。\n（庾骙）兴裏还寻戴，东山更向东。\n（裴晃。\n《历代诗话》本《韵语阳秋》卷五引作「裴勉」，《类编》本作「裴冕」，均误。\n影宋本《韵语阳秋》及《剡录》均作「裴晃」，不误。\n）。",
        "dynasty": "唐",
        "collection_info": null
    },
    {
        "title": "大历年浙东联唱集 自云门还泛若耶入镜湖寄院中诸公",
        "author": "浙东众诗人",
        "content": "（谢良弼吕渭郑槩严维裴晃陈允初萧幼和〖不详〗）山中秋赏罢，溪上晚归时。\n（谢良弼）出谷秦人望，经湖谢客期。\n（吕渭）日斜愁路远，风横畏舟迟。\n（郑槩）章句怀文友，途程问檝师。\n（严维）浅沙游蚌蛤，危石起鸬鷀。\n（裴晃）落叶飞孤戍，横塘向古祠。\n（允初）行行多兴逸，无处不相思。\n（萧幼和）。",
        "dynasty": "唐",
        "collection_info": null
    },
    {
        "title": "大历年浙东联唱集 秋日宴严长史宅",
        "author": "浙东众诗人",
        "content": "（郑槩裴晃严维徐嶷〖东海人。\n《宋高僧传》卷十五〗张着〖字处晦，常山人。\n鷟孙，任剡尉，着《翰林盛事》一卷。\n据《直斋书录解题》卷五〗范绛〖不详〗刘全白沈仲昌阙名）北客来江外，秋山到越中。\n（郑槩）故交多此见，清兴復能同。\n（裴晃）落木秦山近，衡门镜水通。\n（严维）檐前苔绕砌，篱下菊成丛。\n（徐嶷）泫泫花承露，泠泠叶动风。\n（郑槩）卷帘看彩翠，对酒命丝桐。\n（张着）戊日辞巢燕，商天向浦鸿。\n（范绛）骞开通细雨，笑语望秋空。\n（刘全白）懒竹霜天绿，残花醉裏红。\n（仲昌）客游惊落叶，更使恨风蓬。\n（阙名）。",
        "dynasty": "唐",
        "collection_info": null
    },
    {
        "title": "大历年浙东联唱集 严氏园林（六言）",
        "author": "浙东众诗人",
        "content": "（严维郑槩王纲〖大历九年以大理司直充昆山县令，首建县学。\n据《玉峯志》卷上《学校》、卷中《名宦》〗沈仲昌贾全〖长乐人，弇弟。\n大历四年进士。\n历任咸阳县令、户部员外郎、常州刺史、浙东观察使，永贞元年卒。\n据《柳河东集》卷十二《先友记》、《陆宣公翰苑集》卷四、《郎官石柱题名考》卷十二、《会稽掇英总集》卷十八、《旧唐书·宪宗纪》〗段格〖不详〗刘题〖不详〗）策杖山横绿野，乘舟水入衡门。\n（严维）客来多从业县，僧去还指烟村。\n（郑槩）春韭青青耐剪，香粳日日宜飧。\n（王纲）自愧薄霑冠冕，何如乐在丘园。\n（沈仲昌）鸟散纷纷花落，人行处处苔痕。\n（贾全）水池偏多白鹭，畦隔半是芳荪。\n（段格）柳径共知归郭，暮云谁使当轩。\n（刘题）。",
        "dynasty": "唐",
        "collection_info": null
    },
    {
        "title": "大历年浙东联唱集 柏梁体状云门山物（幷序）",
        "author": "浙东众诗人",
        "content": "（秦瑀〖不详〗鲍防李聿〖玄宗时清漳令，迁尚书郎。\n据《全唐文》卷四三五〗李清杜奕袁邕吕渭崔泌〖不详。\n《新唐书·宰相世系表》博陵安平崔氏有刑部员外郎崔泌，为湜弟，时代稍早，非是。\n〗陈允初郑槩杜倚〖京兆人，淹玄孙，左卫将军。\n据《元和姓纂》卷六〗）。",
        "dynasty": "唐",
        "collection_info": null
    },
    {
        "title": "大历年浙东联唱集",
        "author": "浙东众诗人",
        "content": "幡竿映水出蒲樯。\n（秦瑀）榴花向阳临镜妆。\n（鲍防）子规一声猿断肠。\n（李聿）残云入户起炉香。\n（李清）晴虹夭矫架危梁。\n（杜奕）轻萝缥缈挂霓裳。\n（袁邕）月临影殿玉毫光。\n（吕渭）粉带新篁白简霜。\n（崔泌）玲珑珠缀鱼网张。\n（陈允初）高枝反舌巧如簧。\n（郑槩）风摇宝铎佩锵锵。\n（秦瑀）古松拥肿悬如囊。\n（杜倚）雨垂珠箔映迴廊。\n（李聿）蔷薇绿刺半缄长。\n（鲍防）五粒松英大麦芒。\n（李清）古藤蚴蟉毒龙骧。\n（杜奕）深林怪石猛虎藏。\n（袁邕）古碑勒字棋局方。\n（吕渭）山僧行道鸿鴈行（崔泌）亭亭孤笋绿沉鎗。\n（郑槩）蜂窼倒挂枯莲房。\n（允初）燃灯幽殿星煌煌。\n（杜倚）。",
        "dynasty": "唐",
        "collection_info": null
    },
    {
        "title": "大历年浙东联唱集 花岩寺松潭",
        "author": "浙东众诗人",
        "content": "（张叔政严维吕渭贾弇周颂郑槩陈允初□成用）山下花岩会，松间水积深。\n（张叔政）晚荷交乱影，疎竹引轻阴。\n（严维）云散千岩暮，风生万木吟。\n（吕渭）循涯通妙理，步胜获幽寻。\n（贾弇）望鸟知无迹，看猿欲学心。\n（周颂）浮荣指西景，微尚寄东岑。\n（郑槩）待月开山閤，闻钟出石林。\n（允初）波文摇翠壁，蝉响续幽琴。\n（张叔政）永日陪霜简，通宵听梵音。\n（贾弇）机闲任情性，道胜等浮沉。\n（□成用）赏异方终古，佳游几度今。\n（严维）自然轻执简，宁敢忘抽簪。\n（允初）过见心皆妄，驱驰力未任。\n（吕渭）从来谢公意，山水爱登临。\n（周颂）。",
        "dynasty": "唐",
        "collection_info": null
    },
    {
        "title": "大历年浙东联唱集 入五云溪寄诸公联句（从一字至九字）（按：《全唐诗》卷七八九收本诗，题作《一字至九字诗联句》，为后人拟题，原题实缺。另五言诗二句下漏书作者吕渭。今为补题，诗不重录。）",
        "author": "浙东众诗人",
        "content": "空。",
        "dynasty": "唐",
        "collection_info": null
    },
    {
        "title": "大历年浙东联唱集 登法华寺最高顶忆院中诸公（从一字至九字）",
        "author": "浙东众诗人",
        "content": "（周颂□成用张叔政贾弇[鲍防]严维吕渭郑槩陈允初）身，心。\n（周颂）城郭，山林。\n（□成用）望处远，到时深。\n（张叔政）云崖杳杳，烟树沉沉。\n（贾弇）啸侣时停策，探幽或抚琴。\n[鲍防]得法小枝小叶，怀人如玉如金。\n（严维）月色前庭清静观，梵声初夜海潮音。\n（吕渭）思君子山深不可见，登高顶望远欲相寻。\n（郑槩）何事归舟客兴棹不驶，君不见红莲绿荇沙禽。\n（允初）（〖1〗《通志·艺文志》八着录：「《大历年浙东联唱集》二卷。\n」《嘉泰会稽志》卷十四《严维传》云：「大历中与郑槩、裴晃、徐嶷、王纲等宴其园宅，联句赋诗，世传《浙东唱和》。\n」卷十三云：「严长史园林，颇名于唐，大历中有联句者六人。\n」卷十八云：「松花坛，唐大历中严维、吕渭茶宴于此，联句云〖略〗。\n」〖2〗桑世昌《兰亭考》卷十二云：「鲍防、严维、刘全白、宋迪，共三十五人具姓名。\n大历中唱和五十七人。\n」今按：严维等大历唱和原集，今已不存。\n宋人引录其诗者有：《岁时杂咏》收一首，《唐诗纪事》收一首，《会稽掇英总集》收诗十二首又偈十一首，《剡录》收一首，《兰亭考》收一首，《嘉泰会稽志》收片断若干。\n另宋刻唐人别集附见三首。\n综计各书所收，今存此次唱和诗凡十四首又偈十一首。\n与唱者除本书前列三十人外，可考知者尚有刘蕃、樊珣、丘丹、范淹、吴筠、□迥〖疑为刘迥〗、任逵、谢良辅、宋迪等九人，凡三十九人，已超过《兰亭考》所举之三十五人。\n这一组诗，《全唐诗》卷七八九收《中元日鲍端公宅遇吴师联句》、《酒语联句各分一字》、《一字至九字诗联句》三首，《全唐诗续补遗》卷五收《经兰亭故池联句》〖收严维名下〗，余十首皆录如上。\n另《会稽掇英总集》卷十五收《云门寺济公上方偈》十一首，皆为四言之作，《全唐文》未全收。\n姑附录于次，以存该集完貌，为研究者提供参读的便利。\n）。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 同人《护戒刀偈》",
        "author": "浙东众诗人",
        "content": "剖妄妄绝，决机机坏。\n彼坚钢刀，护身闻戒。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 李聿《茗侣偈》",
        "author": "浙东众诗人",
        "content": "采采春渚，芳香天与。\n涤虑破烦，灵芝之侣。\n。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 杜奕《芭蕉偈》",
        "author": "浙东众诗人",
        "content": "幽山净土，生此芭蕉。\n无心起喻，觉路非遥。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 缺名《山啄木偈》",
        "author": "浙东众诗人",
        "content": "尔禽啄木，恶蠹伤木。\n愈木无病，巢枝自足。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 缺名《澡瓶偈》",
        "author": "浙东众诗人",
        "content": "灵圆取相，尘垢是澡。\n定水清净，救彼热恼。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 郑槩《山石榴偈》",
        "author": "浙东众诗人",
        "content": "何方而有，天上人间。\n色空我性，对尔空山。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 杜倚《漉水囊偈》",
        "author": "浙东众诗人",
        "content": "裂素成器，给我救彼。\n密净圆灵，护生絜水。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 袁邕《藤偈》",
        "author": "浙东众诗人",
        "content": "得彼柔性，契兹佛乘。\n岂无众木，我喻垂藤。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 崔泌《蔷薇偈》",
        "author": "浙东众诗人",
        "content": "护草木性，植彼蔷薇。\n眼根不染，见尔色非。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 缺名《斑竹杖偈》",
        "author": "浙东众诗人",
        "content": "护性维戒，扶身在杖。\n动必由道，心无来往。\n。",
        "dynasty": "唐",
        "collection_info": null
    },
    {
        "title": "鲍防《云门寺济公上方偈序》 任逵《题天章寺偈》",
        "author": "浙东众诗人",
        "content": "降伏心住，自在心住。\n有心且住，无心即住。\n。",
        "dynasty": "唐",
        "collection_info": null
    },
    {
        "title": "早梅",
        "author": "李端",
        "content": "不知近水花先发，疑是经冬雪未销。\n（《千载佳句》卷下《草木部·梅》）。",
        "dynasty": "唐",
        "collection_info": null
    },
    {
        "title": "湖南归梦",
        "author": "李端",
        "content": "归梦不知湖水阔，夜来还到洛阳城。\n（同前《别离部·旅情》）。",
        "dynasty": "唐",
        "collection_info": null
    },
    {
        "title": "送李使君贬郴州",
        "author": "张南史",
        "content": "竹符辞汉守，桂酒奠湘君。\n（见《十万卷楼丛书》本皎然《诗式》卷五）。",
        "dynasty": "唐",
        "collection_info": null
    },
    {
        "title": "上林白鹿赋附歌",
        "author": "萧昕",
        "content": "德由庾兮羣物凑，协嘉祥兮扰灵兽。\n感欣合于天符，遂充塞于君囿。\n（见《文苑英华》卷八九）。",
        "dynasty": "唐",
        "collection_info": null
    },
    {
        "title": "奉同秘书苗丞菘阳山闲居引",
        "author": "吉中孚",
        "content": "有山𨁟兮有水潺湲，王孙独往兮春草经年。\n溪路独行兮到时何处？\n渔父相见兮水上天边。\n犬吠前村兮极浦，迴风入林兮微月映户。\n白石磷磷兮曲（小川氏疑为「迸」字）水泥（疑）衣，哀猿啾啾兮空山半雨。\n谷口苍茫兮天阴，人间离别兮年月深。\n花迷流水不知处，心忆君家难得（小川氏定为「后」）寻。\n（日本藏唐抄本《新撰类林抄》卷四）。",
        "dynasty": "唐",
        "collection_info": null
    },
    {
        "title": "地俭",
        "author": "刘方平",
        "content": "地俭朝阳满，天边宿雾收。\n风兼残雪起，河带断冰流。\n北阙驰心极，南图尚旅游。\n登临思不已，何处得销愁？\n（影印本《诗渊》第三册第二○六二页）。",
        "dynasty": "唐",
        "collection_info": null
    },
    {
        "title": "五言普门上人兰若一首",
        "author": "郎士元",
        "content": "支公身欲老，常在沃[洲]（州）多。\n惠力堪传教，禅功久伏魔。\n山云随坐夏，幽草伴头陀。\n借问迴心后，贤愚去几何？\n（按：《全唐诗》卷二四九收此诗为皇甫冉作。\n然《唐诗卷》约在元和前后书，为时甚早，故仍存之。\n）。",
        "dynasty": "唐",
        "collection_info": null
    },
    {
        "title": "五言南岳寺普上人院一首",
        "author": "郎士元",
        "content": "云深石涧寺，树老远公房。\n终日风□□，□秋景气凉。\n醍醐蒙□味，□□□□□。\n□见无生理，空山坐道场。\n（以上二首均见日本藏唐抄本《唐诗卷》）。",
        "dynasty": "唐",
        "collection_info": null
    },
    {
        "title": "寄灵一上人初还云门",
        "author": "郎士元",
        "content": "寒山白云裏，法侣自招携。\n竹径通城下，松门隔水西。\n方同沃洲去，不作武陵迷。\n髣髴心知（《全唐诗》作「遥看」）处，高峰（《全唐诗》作「秋风」）是会稽。\n（见《会稽掇英总集》卷七）（按：《全唐诗》卷三八四收此诗为张籍作。\n今检《宋高僧传》卷十五、《文苑英华》卷八六四独孤及撰《扬州庆云寺律师一公塔碑》，知灵一卒于宝应元年，年三十六。\n张籍生年难确考，但在大历间殆无可疑。\n张籍生于灵一卒后，此诗非其作甚明。\n郎士元与灵一同时，诗应为其作。\n）。",
        "dynasty": "唐",
        "collection_info": null
    },
    {
        "title": "驻节太康",
        "author": "郎士元",
        "content": "霜叶飞红过夏墟，金风吹鴈集荒渠。\n鞭挥清渭分流外，目送乌江远树余。\n五子歌声犹在耳，十旬猎迹已成畬。\n天时人因堪惆怅，闷对牙旗展簿书。\n（影印文渊阁《四库全书》本《河南通志》卷七四、民国廿二年刊刘盼遂纂《太康县志》卷六、《古今图书集成·职方典》卷三八八《开封府部》）。",
        "dynasty": "唐",
        "collection_info": null
    },
    {
        "title": "诗",
        "author": "郎士元",
        "content": "假守昭平郡，当门桂水清。\n海遥稀蚌迹，峡近足滩声。\n峡东江盘天影随，轻船隻下几危机。\n初晴古木猿三叫，未晚阴崖日半规。\n篁竹数家何处是？清清一曲几首诗。\n（《四库》本《记纂渊海》卷十五）。",
        "dynasty": "唐",
        "collection_info": null
    },
    {
        "title": "送皎[然]（照）上人归山",
        "author": "郎士元",
        "content": "云阴鸟道苔方合，雪映龙潭水更清。\n（《千载佳句》卷上《地理部·山中》）。",
        "dynasty": "唐",
        "collection_info": null
    },
    {
        "title": "句 一",
        "author": "郎士元",
        "content": "江山几路分。\n（《江湖小集》卷三绍嵩《江浙纪行集句诗》）。",
        "dynasty": "唐",
        "collection_info": null
    },
    {
        "title": "句 二",
        "author": "郎士元",
        "content": "上潮吞海日。\n（同前）。",
        "dynasty": "唐",
        "collection_info": null
    },
    {
        "title": "句 三",
        "author": "郎士元",
        "content": "寂寞舟中谁供问。\n（《江湖小集》卷二二李龏《剪绡集》引）。",
        "dynasty": "唐",
        "collection_info": null
    },
    {
        "title": "句 四",
        "author": "郎士元",
        "content": "马令无茶分。\n（见刘克庄《后村大全集》卷一八四《诗话新集》）（〖1〗刘克庄云：「余记唐人杂书载士元尝对客有『马令无茶分』之戏。\n北平王一日饮客，士元与焉。\n坐间，北平醉饱设茗供，连沃数碗，士元老不能禁，即席吐利交下。\n满坐大笑。\n今不省出处，当攷。\n」）。",
        "dynasty": "唐",
        "collection_info": null
    },
    {
        "title": "白角樽歌",
        "author": "刘商",
        "content": "或谓轻冰盛沆瀣（海气也。\n）（见宋吴聿《观林诗话》）。",
        "dynasty": "唐",
        "collection_info": null
    },
    {
        "title": "建中四年十月感事（题拟）",
        "author": "严巨川",
        "content": "烟尘忽起犯中原，自古临危道贵存。\n手持礼器空垂泪，心忆明君不敢言。\n落日胡笳吟上苑，通宵虏将醉西园。\n传烽万里无师至，累代何人受汉恩。\n（见唐赵元一撰《奉天录》卷二）（〖1〗《奉天录》卷二：「八日，泚于宣政殿僭即大位，愚智莫不血怒。\n卫者多是军人，周行不过数十，自称大秦皇帝，年号应天。\n僞赦书云：『幽囚之中，神器自至，岂朕薄德所能经营。\n』彭偃之词。\n册文，太常少卿樊系之撰。\n文成，服药而卒。\n故严巨川诗曰〖诗略〗。\n」〖2〗《奉天录》卷一：「时有风情女子李季兰上泚诗，言多悖逆，故阙而不录。\n皇帝再剋京师，召季兰而责之曰：『汝何不学严巨川有诗云：「手持礼器空垂泪，心忆明君不敢言」？\n』遂令扑杀之。\n」今按：详此段纪事，似巨川于朱泚乱时亦陷身贼中，至德宗收京，因此诗而得宽宥。\n）。",
        "dynasty": "唐",
        "collection_info": null
    },
    {
        "title": "",
        "author": "论惟明",
        "content": "。",
        "dynasty": "唐",
        "collection_info": null
    },
    {
        "title": "朱泚乱定后上皇帝（题拟）",
        "author": "论惟明",
        "content": "豺狼暴宫阙，拔涂凌丹墀。\n花木久不芳，羣凶亦自疑。\n既为皇帝枯，亦为皇帝滋。\n艹木尚多感，报恩须及时。\n（见唐赵元一《奉天录》卷四）。",
        "dynasty": "唐",
        "collection_info": null
    },
    {
        "title": "和萧郎中游兰若",
        "author": "朱放",
        "content": "爱彼云外人，来取涧底泉。\n风吹芭蕉折，鸟啄梧桐穿。\n（见《十万卷楼丛书》本皎然《诗式》卷三。\n同书卷四录前二句。\n）（按：《全唐诗》卷三一五录四句，缺题，又末字「穿」作「落」，故分作二断句，盖沿《吟窗杂录》删节本《诗式》之误所致，今重录改正之。\n）。",
        "dynasty": "唐",
        "collection_info": null
    },
    {
        "title": "钓渚亭",
        "author": "畅当",
        "content": "花发多远意，凫鴈有閒情。\n迟晖耿不暮，平江寂无声。\n（见《唐诗纪事》卷二七）。",
        "dynasty": "唐",
        "collection_info": null
    },
    {
        "title": "建宁王哀词二首（末句）",
        "author": "李泌",
        "content": "良弓摧折久，谁识是龙韬。\n（见《吟窗杂录》卷二四《历代吟谱》）按：《全唐诗》卷一○九收此二句，缺题，今重录。",
        "dynasty": "唐",
        "collection_info": null
    },
    {
        "title": "句 一",
        "author": "李泌",
        "content": "夷门一把平安火，定逐恒山候骑来。\n（《四库》本《记纂渊海》卷二一）。",
        "dynasty": "唐",
        "collection_info": null
    },
    {
        "title": "句 二",
        "author": "李泌",
        "content": "粉容冰艷玉玲珑。\n（《江湖小集》卷二十李龏《梅花衲》）。",
        "dynasty": "唐",
        "collection_info": null
    },
    {
        "title": "酬秦征君徐少府春日见集",
        "author": "戴叔伦",
        "content": "终日愧无政，与君聊散（《剡录》作「放」）襟。\n城根山半腹，亭影水中心。\n朗咏竹窗静，野情花径深。\n那能有余兴，不作剡溪寻。\n（见《文苑英华》卷二三○、卷三一六、高似孙《剡录》卷六、卷十。\n）（按：《全唐诗》卷一九○收作韦应物诗，误。\n宋本《韦集》无此诗。\n明刻《文苑英华》卷二三○此诗前为应物诗，此诗失署作者，后人因此致误。\n《文苑英华》卷二三○周必大等校该诗云：「集作《奉酬秦征君系春日抚州西亭野望兼寄徐少府》。\n」叔伦曾任抚州刺史。\n卷三一六即题作《抚州西亭》，署「戴叔伦」作。\n中华书局影印本新编目录已纠正明刻本之误。\n）。",
        "dynasty": "唐",
        "collection_info": null
    },
    {
        "title": "诗",
        "author": "戴叔伦",
        "content": "云开方见日，潮尽炉峰出。\n石壁转棠阴，鄱阳寄茅室。\n（《舆地纪胜》卷二三《饶州》）。",
        "dynasty": "唐",
        "collection_info": null
    },
    {
        "title": "新池",
        "author": "戴叔伦",
        "content": "邻僧犹未起，明月早先知。\n（见《吟窗杂录》卷十四正字王玄《诗中旨格》）。",
        "dynasty": "唐",
        "collection_info": null
    },
    {
        "title": "喜严侍御蜀还赠严秘书",
        "author": "戴叔伦",
        "content": "（按：以上三诗，《文苑英华》卷二五五收作戴叔伦诗，卷二五六復收作清江诗。\n尚难遽定谁作，姑存目俟考。\n）空。",
        "dynasty": "唐",
        "collection_info": null
    },
    {
        "title": "赠淮西贾兵马使",
        "author": "戴叔伦",
        "content": "（按：《文苑英华》卷三○○收作戴叔伦诗，卷二五七收作清江诗。\n尚难遽定谁作，姑存目。\n以上四首，《全唐诗》卷八一二均收清江名下。\n）空。",
        "dynasty": "唐",
        "collection_info": null
    },
    {
        "title": "",
        "author": "李博士",
        "content": "。",
        "dynasty": "唐",
        "collection_info": null
    },
    {
        "title": "问韦应物（题拟）",
        "author": "李博士",
        "content": "宋生昔登览。\n（中缺）那能顾蓬荜。\n（见《韦苏州集》卷五《李博士弟以余罢官居同德精舍共有伊陆名山之期久而未去枉诗见问中云宋生昔登览末云那能顾蓬荜直寄鄙怀聊以为答》）（按：韦应物另有《寄酬李博士永宁主簿叔厅见待》、《答李博士》、《同德寺雨后寄元侍御李博士》、《同德阁期元侍御李博士不至各投赠二首》，均与同人之作，唯其名不详。\n傅璇琮先生《韦应物繫年考证》定应物退居同德寺为永泰元年弃洛阳丞后。\n颇疑此人即与应物过从甚密之李儋，出姑臧大房，给事中昇期之子，官至殿中侍御史，见《新唐书·宰相世系表》。\n俟得确证定之。\n）。",
        "dynasty": "唐",
        "collection_info": null
    },
    {
        "title": "同姜氾水题裴司马东斋",
        "author": "刘长卿",
        "content": "不记鄱阳郡，俱因谪官过。\n白云心已矣，沧海意如何？\n蔾杖全吾道，榴花养太和。\n春风骑马醉，江月钓渔歌。\n步履侵苔廨，顷冠拂薜萝。\n远山终日在，芳草傍人多。\n莫学灵均怅，愁竟楚水波。\n（《新撰类林钞》卷四，据小川环树录文。\n）（按：《全唐诗》卷一四九收此诗，题作《同姜浚题裴式微余干东斋》。\n内容大异，今重录。\n）。",
        "dynasty": "唐",
        "collection_info": null
    },
    {
        "title": "过郑山人所居",
        "author": "刘长卿",
        "content": "一径人寻谷口村，春山犬吠武陵源。\n青苔满地无行处，深咲桃花独闭门。\n（同前）（按：《全唐诗》卷一五○收本诗，内容大异，今重录。\n《千载佳句》卷上《人事部·闲居》收后二句，诗题不同，《全唐诗逸》卷上已收入。\n）。",
        "dynasty": "唐",
        "collection_info": null
    },
    {
        "title": "将赴湖南湖上别皇甫曾",
        "author": "刘长卿",
        "content": "此去君何恨，南行我更遥。\n东西湖渺渺，离别雨潇潇。\n绿山通春谷，青山过板桥。\n浔阳如枉棹，千里有归潮。\n（见席刻《刘随州诗集》卷二）。",
        "dynasty": "唐",
        "collection_info": null
    },
    {
        "title": "送灵澈远云门",
        "author": "韦应物",
        "content": "我欢常在梦，无心解伤别。\n千里万里人，祇似眼中月。\n（见《会稽掇英总集》卷七）。",
        "dynasty": "唐",
        "collection_info": null
    },
    {
        "title": "早春诗",
        "author": "韦应物",
        "content": "南园柳色动，野塘春水生。\n屡游烦将吏，独此守山城。\n（见《能改斋漫录》卷十一）。",
        "dynasty": "唐",
        "collection_info": null
    },
    {
        "title": "芳草涧",
        "author": "韦应物",
        "content": "青青满地铺颜色，曲曲一湾流水声。\n总为游人逞风景，乱云初捲碧天空。\n（见嘉靖《六合县志》卷八，上海图书馆据天一阁藏本所摄显微胶卷。\n原注出《嘉定志》）。",
        "dynasty": "唐",
        "collection_info": null
    },
    {
        "title": "春雪（存目）",
        "author": "韦应物",
        "content": "（按：此诗见《文苑英华》卷一五四。\n《唐诗纪事》卷七、《万首唐人绝句》卷二五、《全唐诗》卷一百作东方虬诗。\n未详孰是，姑存目以俟考。\n）空。",
        "dynasty": "唐",
        "collection_info": null
    },
    {
        "title": "将赴渭北对月怀昼上人（题拟）",
        "author": "杨华",
        "content": "悠然顾山侣。\n（见《皎然集》卷一《五言酬乌程杨明府将赴渭北对月见怀》注引）。",
        "dynasty": "唐",
        "collection_info": null
    },
    {
        "title": "悲春",
        "author": "殷济",
        "content": "青青柳色万家春，独掩荆扉对苦辛。\n山月有时来照户，蕃歌无夜不伤人。\n荒村寂寂鷄鸣早，穷巷喧喧犬吠频。",
        "dynasty": "唐",
        "collection_info": null
    },
    {
        "title": "秦闺怨 一",
        "author": "殷济",
        "content": "幽闺情自苦，何事更逢春？\n萱草侵阶绿，垂杨闇户新。\n镜中丝髮乱，窗外鸟声频。\n对此芳菲景，长宵转忆君。",
        "dynasty": "唐",
        "collection_info": null
    },
    {
        "title": "秦闺怨 二",
        "author": "殷济",
        "content": "春至感心伤，低眉入洞房。\n征夫天外别，抛妾镇[渔]（鱼）阳。\n有意连新月，无情理旧妆。\n长流双睑泪，独恨对芬芳。",
        "dynasty": "唐",
        "collection_info": null
    },
    {
        "title": "忆北府弟妹（二首） 一",
        "author": "殷济",
        "content": "骨肉东西各一方，弟兄南北断肝肠。\n离情祇向天边碎，壮志还随行处伤。\n不料此心分两国，谁知翻属二君王。\n艰难少有安中土，经乱多从胡虏乡。\n独羡春秋连影雁，每思羽翼幷成行。\n题诗泣尽东流水，欲话无人问短长。",
        "dynasty": "唐",
        "collection_info": null
    },
    {
        "title": "忆北府弟妹（二首） 二",
        "author": "殷济",
        "content": "与尔俱成沦没世，艰难终日各东西。\n胡笳晓听心长共，汉月[宵]（霄）看意自迷。\n独泣空房襟上血，孤眠永夜梦中啼。\n何时骨肉园林会，不向天涯闻鼓鞞。",
        "dynasty": "唐",
        "collection_info": null
    },
    {
        "title": "奉忆北庭杨侍御留后",
        "author": "殷济",
        "content": "不幸同俘絷，常悲海雁孤。\n如何一朝事，流落在天隅？\n永夜多寂寞，秋深独郁纡。\n欲知相忆甚，终日泪成珠。",
        "dynasty": "唐",
        "collection_info": null
    },
    {
        "title": "岁日送王十三判官之松州幕",
        "author": "殷济",
        "content": "异方新岁自然悲，三友那堪更别离。\n虏酒未倾心已醉，愁容相顾懒题诗。\n三边罢战犹长策，二国通和藉六奇。\n伫听莺迁当此日，归鸿莫使尺书迟。",
        "dynasty": "唐",
        "collection_info": null
    },
    {
        "title": "冬[宵]（霄）感怀",
        "author": "殷济",
        "content": "切切霜风入夜寒，微微孤烛客心难。\n长[宵]（霄）独恨流离苦，直到平明泪不干。\n。",
        "dynasty": "唐",
        "collection_info": null
    },
    {
        "title": "叹路傍枯骨",
        "author": "殷济",
        "content": "行行遍历尽沙场，只是偏教此意伤。\n从来征战皆空地，徒使骄矜掩异方。",
        "dynasty": "唐",
        "collection_info": null
    },
    {
        "title": "言怀",
        "author": "殷济",
        "content": "愁绪足悲歌，离心似网罗。\n二年分两国，万里一长河。\n碛外人行少，天边雁叫多。\n怀乡不得死，皆是惜天涯。",
        "dynasty": "唐",
        "collection_info": null
    },
    {
        "title": "见花发有思",
        "author": "殷济",
        "content": "花未发，增所思，及见花开转益悲。\n花开未发尚有期，独我情怀未见时。",
        "dynasty": "唐",
        "collection_info": null
    },
    {
        "title": "无名歌",
        "author": "殷济",
        "content": "天下沸腾积年岁，米到千钱人失计。\n附郭种得二顷田，磨折不充十一税。\n今年苗稼看更弱，[枌]（一作「坟」）榆产业须抛却。\n不知天下有几人，但见波逃如雨脚。\n去去如同不繫舟，随波逐水泛长流。\n漂泊已经千里外，谁人不带两乡愁？\n舞女庭前厌酒肉，不知百姓饿眠宿。\n君不见城外空墻遥，将军只是栽花竹。\n君看城外恓惶处，段段茅花如柳叶（一作「{葜大=纟}」）。\n海鷰衔泥欲作巢，空堂无人却飞去。\n（按：此首又见伯三六二○卷，不署名，今据校。\n此本末多数句：「所在君侯，不须恼乱。\n发意害彼，不知自伤，此世报行恶名，当来必酬苦果。\n」似与此诗无关。\n又此首及下二首疑非殷济诗。\n）。",
        "dynasty": "唐",
        "collection_info": null
    },
    {
        "title": "梦归还",
        "author": "殷济",
        "content": "。",
        "dynasty": "唐",
        "collection_info": null
    },
    {
        "title": "梦归还 一",
        "author": "殷济",
        "content": "春来相思每随风，万里关山想自通。\n梦裏宛然归旧国，觉来还在虏营中。",
        "dynasty": "唐",
        "collection_info": null
    },
    {
        "title": "梦归还 二",
        "author": "殷济",
        "content": "春来有幸却承恩，花裏含啼入殿门。\n残妆不用添红粉，且待君王见泪痕。\n（均见伯三八一二卷）。",
        "dynasty": "唐",
        "collection_info": null
    },
    {
        "title": "草庵歌",
        "author": "希迁",
        "content": "吾结草庵无宝贝，饭了从容图睡快。\n成时初见茅草新，破后还将茅草盖。\n住庵人，镇常在，不属中间与内外。\n人住处，我不住，世人爱处我不爱。\n庵虽小，含法界，方丈老人相体解。\n上乘菩萨信无疑，中下闻之必生怪。\n问此庵，坏不坏，坏与不坏主元在。\n不居南北与东西，基上坚牢以为最。\n青松下，明窗内，玉殿朱楼未为对。\n纳帔幪头万事休，此时山僧都不会。\n住此庵，休作解，谁夸铺席图人买。\n迴光返照便归来，廓达灵根非向背。\n遇祖师，亲训诲，结草为庵莫生退。\n百年抛却任纵横，摆手便行且无罪。\n千种言，万般解，祇要交君长不解。\n欲识庵中不死人，岂离而今遮皮袋。\n（见《景德传灯录》卷三十）。",
        "dynasty": "唐",
        "collection_info": null
    },
    {
        "title": "参同契",
        "author": "希迁",
        "content": "竺土大僊心，东西密相付。\n人根有利钝，道无南北祖。\n灵源明皎洁，枝派暗流注。\n执事元是迷，契理亦非悟。\n门门一切境，迴互不迴互。\n迴而更相涉，不尔依位住。\n色本殊质象，声元异乐苦。\n暗合上中言，明明清浊句。\n四大性自復，如子得其母。\n火热风动摇，水湿地坚固。\n眼色耳音声，鼻香舌碱醋。\n然依一一法，依根叶分布。\n本末须归宗，尊卑用其语。\n当明中有暗，勿以暗相遇。\n当暗中有明，勿以明相覩。\n明暗各相对，比如前后步。\n万物自有功，当言用及处。\n事存函盖合，理应箭锋拄。\n承言须会宗，勿自立规矩。\n触目不会道，运足焉知路。\n进步非近远，迷隔山河固。\n谨白参玄人，光阴莫虚度。\n（同前。\n又见《五灯会元》卷五）。",
        "dynasty": "唐",
        "collection_info": null
    },
    {
        "title": "偈",
        "author": "希迁",
        "content": "从来共住不知名，任运相将作（《五灯会元》作「祇」）摩行。\n自古上贤犹不识，造次常（《五灯会元》作「凡」）流岂可明。\n（见《祖堂集》卷四、《五灯会元》卷五）。",
        "dynasty": "唐",
        "collection_info": null
    },
    {
        "title": "颂",
        "author": "大同济禅师",
        "content": "十二时中那事别，子丑寅卯吾今说。\n若会唯心万法空，释迦弥勒从兹决。\n（见《五灯会元》卷五）。",
        "dynasty": "唐",
        "collection_info": null
    },
    {
        "title": "",
        "author": "张芬",
        "content": "。",
        "dynasty": "唐",
        "collection_info": null
    },
    {
        "title": "酬李端山中见期不至（题拟）",
        "author": "张芬",
        "content": "君家旧林壑，寄在乱峰西。\n近日春云满，相思路亦迷。\n闻钟投野寺，待月过前溪。\n怅望成幽梦，依依识故蹊。\n（见江标影宋书棚本《唐诗五十家小集·李端诗集》卷二）（按：《全唐诗》卷二八五收此诗于李端名下，题作《酬前大理寺评事张芬》。\n检影宋书棚本，此诗附于李端《山中期张芬不至》后，题作《酬前》，署「大理评事张芬」。\n此为张芬诗附收于李集，作李诗误。\n另参本书卷十一苗发诗附考。\n）。",
        "dynasty": "唐",
        "collection_info": null
    },
    {
        "title": "上阳春辞",
        "author": "杨衡",
        "content": "圣皇自在（《千载佳句》卷下作「有」）长生殿，不向蓬莱王母家。\n（见《日本古典文学大系》七三册藤原公任《和汉朗咏集》卷下《帝王》）（〖1〗川口久雄校注云：架藏私注本题作《上阳春辞》，《千载佳句·禁中》作《上春词》，柿村本作《上阳春词》）。",
        "dynasty": "唐",
        "collection_info": null
    },
    {
        "title": "句",
        "author": "杨衡",
        "content": "欲问皇天天更远。\n（胡伟《宫词》）。",
        "dynasty": "唐",
        "collection_info": null
    },
    {
        "title": "诗",
        "author": "徐浩",
        "content": "祖德道场下，往来三十秋。\n白头方问法，朗月特相留。\n（《至大金陵新志》卷十二下）。",
        "dynasty": "唐",
        "collection_info": null
    },
    {
        "title": "天台智者大师画赞",
        "author": "颜真卿",
        "content": "天台大师俗姓陈，其名智顗华容人。\n隋炀皇帝崇明因，号为智者诚敬申。\n师初孕育灵异频，彩烟浮空光照邻。\n尧眉舜目熙若春，禅慧悲智严其身。\n长沙佛前发弘誓，定光菩萨示冥契。\n恍如登山临海际，上指伽蓝毕身世。\n东谒大苏求真谛，智同灵鹫听法偈。\n得宿命通弁无碍，旋陀罗尼华三昧。\n居常西面化在东，八载瓦官阐玄风。\n敷演智度发禅蒙，梁陈旧德皆仰崇。\n遂入天台华顶中，因见定光符昔梦。\n降魔制敌为法雄，胡僧开道精感通。\n又有圣贤垂秘旨，时平国清即名寺。\n赎得鱼梁五百里，其中放生讲流水。\n后主三礼洞庭裏，请为菩萨戒弟子。\n炀皇世镇临江涘，金城说会求制止。\n香火事讫乃西旋，渚宫听众逾五千。\n建立精舍名玉泉，横亘万里皆禀缘。\n炀皇启请回法船，非禅不智求弘宣。\n遂着《净名精义传》，因令徐柳参其玄。\n帝既西趍移象魏，师因东还遂初志。\n半山忽与沙门颠，俄倾逡巡偡韬秘。\n止观大师名法源，亲事左溪弘度门。\n二威灌顶诵师言，同禀思文龙树尊。\n荆溪妙乐间生孙，广述祖教补干坤。\n写照随形殊好存，源公瞻礼必益敦。\n俾余赞述斯讨论，庶几亿载垂后昆。\n（《传教大师全集·天台灵应图本传集》卷二，转录自《东南文化》一九九○年六期《天台文化专号》）。",
        "dynasty": "唐",
        "collection_info": null
    },
    {
        "title": "桃源（题拟）",
        "author": "李皋",
        "content": "当时避地干坤窄，此地安家日月长。\n草色几经坛杏改，浪花犹带洞庭香。\n（见《舆地纪胜》卷六八《常德府》）。",
        "dynasty": "唐",
        "collection_info": null
    },
    {
        "title": "游南鴈诗",
        "author": "李皋",
        "content": "鴈荡诸奇不可穷，石梁华表远凌空。\n干坤谁道洞中小，日月曾从牖裏通。\n词客墨苔观照耀，飞仙环佩听玲珑。\n何当偕得缑山鹤，驾入嶙峋翠几重。\n（见同治丙寅刊齐召南纂《温州府志》）（按：张靖龙云：「见清周喟《南雁荡山志》卷七《诗外编》引明人陈玭《嘉靖南雁荡志》，又见干隆《平阳县志》卷二，题作《游横阳雁荡山诗》。\n」）。",
        "dynasty": "唐",
        "collection_info": null
    },
    {
        "title": "",
        "author": "青霞子",
        "content": "。",
        "dynasty": "唐",
        "collection_info": null
    },
    {
        "title": "龙虎元旨歌 一",
        "author": "青霞子",
        "content": "天地初分日月高，状如鸡子復如桃。\n阴阳真气知时节，直待三年脱战袍。",
        "dynasty": "唐",
        "collection_info": null
    },
    {
        "title": "龙虎元旨歌 二",
        "author": "青霞子",
        "content": "大道分明在眼前，时人不会误归泉。\n黄芽本是干坤气，神水根基与汞连。",
        "dynasty": "唐",
        "collection_info": null
    },
    {
        "title": "龙虎元旨歌 三",
        "author": "青霞子",
        "content": "龙虎丹砂义最幽，五神金内汞铅流。\n千朝变紫云飞去，直至大罗天上头。",
        "dynasty": "唐",
        "collection_info": null
    },
    {
        "title": "龙虎元旨歌 四",
        "author": "青霞子",
        "content": "认得根源不用忙，三三合九有纯阳。\n潜通变化神光见，从此朝天近玉皇。",
        "dynasty": "唐",
        "collection_info": null
    },
    {
        "title": "龙虎元旨歌 五",
        "author": "青霞子",
        "content": "用铅须得汞相和，二性为亲女唱歌。\n炼到紫河车地动，白云相伴鹤来过。",
        "dynasty": "唐",
        "collection_info": null
    },
    {
        "title": "龙虎元旨歌 六",
        "author": "青霞子",
        "content": "合其天地合其元，子母相逢不敢言。\n先汞后铅真道大，莫教失伴鹤归天。",
        "dynasty": "唐",
        "collection_info": null
    },
    {
        "title": "龙虎元旨歌 七",
        "author": "青霞子",
        "content": "此宝从来二八传，吉年吉月入炉安。\n千朝火候依时节，必定芽成汞已干。\n（按：《龙虎元旨》末云：「东岳董师元于贞元五年受之于罗浮山隐士青霞子，贞元十九年传受剑州司马张陶，开成三年京师传族弟汾，成长契五年传成君。\n」）。",
        "dynasty": "唐",
        "collection_info": null
    },
    {
        "title": "云门山",
        "author": "秦系",
        "content": "十年游罢古招提，路入云门峻似梯。\n秀气渐分秦望岭，寒身犹入若耶溪。\n天开霁色澄千里，稻熟秋香互万畦。\n多少灵踪待穷览，却愁回驭日平西。\n（见《古今图书集成·山川典》卷一一四《云门山部》）。",
        "dynasty": "唐",
        "collection_info": null
    },
    {
        "title": "送常州司士崔千里（题拟）",
        "author": "姚明扬",
        "content": "官屈须推命，时危莫厌贫。\n城楼近江水，潮退看垂轮。\n（《千唐志斋藏志》九八三页崔恕撰《唐故登仕郎常州司士参军袭武城县开国伯崔府君墓志铭》引。\n此则承陶先生告知。\n）。",
        "dynasty": "唐",
        "collection_info": null
    },
    {
        "title": "开元观陪杜大夫中元日观乐",
        "author": "戎昱",
        "content": "（按：《全唐诗》卷二七○收此诗，第八句缺一字。\n《古今岁时杂咏》卷二八录此诗不缺，此句作「好风油幕动高烟」。\n）空。",
        "dynasty": "唐",
        "collection_info": null
    },
    {
        "title": "运斤赋附歌",
        "author": "席夔",
        "content": "彼二子兮以艺相崇，得一理兮其心则同。\n运斤在手诚可惧，坚立不动神之雄。\n（见《文苑英华》卷一○一）。",
        "dynasty": "唐",
        "collection_info": null
    },
    {
        "title": "怒李京兆（题拟）",
        "author": "裴延龄",
        "content": "近日兼放髭鬚白，犹向人前作背面。\n（见《大唐传载》）。",
        "dynasty": "唐",
        "collection_info": null
    },
    {
        "title": "剑诗",
        "author": "卢纶",
        "content": "太平时节无人看，雪刃閒封满匣尘。\n（见《吟窗杂录》卷十四《诗中旨格》）（按：《吟窗杂录》本作者名作「处纶」，兹依《诗学指南》卷四改正。\n《全唐诗》卷八四九收作处默诗，疑误。\n）。",
        "dynasty": "唐",
        "collection_info": null
    },
    {
        "title": "窦五判官罢举赴商州辟书袖文相访书怀话旧因抒鄙怀（按：此诗见《窦氏联珠集》，下署「重表兄太府卿赐紫金鱼袋韦渠牟」。《全唐诗》卷三一四收本诗，题作《赠窦五判官》，删略过甚，今为补原题，诗不重录。）",
        "author": "韦渠牟",
        "content": "空。",
        "dynasty": "唐",
        "collection_info": null
    },
    {
        "title": "句",
        "author": "怀素",
        "content": "人人来问此中妙，怀素自云初不知。\n（见明汪珂玉《汪氏珊瑚网法书题跋》卷二《藏真草书清净经》附刘世昌跋引）（按：《全唐诗》卷八○八收怀素诗二首，传云：「怀素，京兆人，从玄奘法师出家，上元三年，诏住西太原寺，寻归西京。\n以草书名。\n」此传实将同名之另一僧事迹误入。\n玄奘法嗣怀素，事迹详《开元释教录》卷九，《宋高僧传》卷十四，精于四分律，未闻其能诗善书。\n所收二诗，皆以草书名世之长沙僧怀素作。\n《题张僧繇醉僧图》，出《图画见闻志》卷五：「又僧繇曾作《醉僧图》传于世，长沙僧怀素有诗云〖略。\n〗」又米芾《书史》云：「怀素草书『祝融高座对寒峰』绿绢帖两行，此字最佳，石紫微常刻石。\n」所引一句，即《寄衡岳僧》之首句。\n《沅湘耆旧集》卷十收二诗归长沙草书僧，是。\n）。",
        "dynasty": "唐",
        "collection_info": null
    },
    {
        "title": "五言答李师尚",
        "author": "皎然",
        "content": "雅篇忽见遗，婉□开缄发。\n惠风摇精思，琼蕋疑花□。\n（下缺）（见《四部丛刊》本《皎然集》卷一）（按：《皎然集》录此诗四句后，尚有「空门青山月」至「来税丘中辙」共七句。\n检《全唐诗》卷八一五，此七句为《酬李司直纵诸公冬日游妙喜寺题照昱二上人房寄长城潘丞述》一诗之末七句。\n可知原本在《五言答李师尚》前四行后，适有缺页或缺行，刊刻者不审，遂将二诗合成一篇，今为析出。\n）。",
        "dynasty": "唐",
        "collection_info": null
    },
    {
        "title": "三言重拟五杂俎",
        "author": "皎然",
        "content": "五杂俎，箧中线。\n往復还，双飞燕。\n不得已，长门怨。\n（昼。\n下缺。\n见同书卷十。\n）（按：原诗应为与颜真卿等联句，今仅存皎然之作。\n又按：《全唐诗》卷七九四联句《秋日潘述自长城至霅上……》第十句皎然诗缺一字。\n明刻本《吴兴艺文补》卷四三录此诗不缺，此句为「懽敍难兼遂」。\n）。",
        "dynasty": "唐",
        "collection_info": null
    },
    {
        "title": "句",
        "author": "陆羽",
        "content": "行坐诵佛书。\n（见齐己《白莲集》卷九《过陆鸿渐旧居》自注引）。",
        "dynasty": "唐",
        "collection_info": null
    },
    {
        "title": "与耿湋联句",
        "author": "陆羽",
        "content": "城裏携笼万壑前。\n（羽。\n下阙。\n见席刻本《耿湋诗集》）。",
        "dynasty": "唐",
        "collection_info": null
    },
    {
        "title": "入南涧",
        "author": "鲍君徽",
        "content": "残芳𦶜兰馥，照水何花红。",
        "dynasty": "唐",
        "collection_info": null
    },
    {
        "title": "闲[宵]（霄）望月",
        "author": "鲍君徽",
        "content": "转扇来清风，援琴飞白雪。",
        "dynasty": "唐",
        "collection_info": null
    },
    {
        "title": "晚眺",
        "author": "鲍君徽",
        "content": "远树拥川断，晴云抱日流。\n（均见《吟窗杂录》卷三十《古今才妇》）。",
        "dynasty": "唐",
        "collection_info": null
    },
    {
        "title": "宝应初征史朝义过虢州题僧寺壁（题拟）",
        "author": "德宗皇帝李适",
        "content": "高僧居净域，客子恋皇宫。\n试访毘耶室，旋（《大典》作「施」）游方丈中。\n禅林吹梵响，忍草散香风。\n妙说三元（《大典》作「玄」）义，能谈不二宗。\n色空双已灭，内外两缘同。\n识尽无生理，乃觉出凡（《大典》作「梵」，《金文最》作「樊」）笼。\n（见光绪二年刊高锦荣纂《灵宝县志》卷八《艺文》下。\n又见《金文最》卷七一许安仁大定十六年撰《御题寺重即唐德宗诗碑》（徐俊告）、《永乐大典》卷一三八二三引《洛阳志》〖张忱石告〗）（按：《永乐大典》引《洛阳志》：「御题寺，寺在灵宝南里。\n唐宝应元年，德宗以皇子为天下兵马元帅，统兵征史朝义过）（之，题诗壁间。\n厥后十七年即位，寺僧玄觉诣长安求寺额，诏以御题名之。\n」其后又录无名氏诗云：「解鞍投宿得禅宫，识破浮生万境空。\n夜静稍□檐外雨，朝来知是叶间风。\n」此诗未详何代何人所作，姑附此。\n清毕沅《中州金石记》卷五：「御题寺唐德宗诗碣，大定十六年立，许安仁记幷书，在御碑寺。\n额正书云：『御题寺唐德宗天章碑。\n』下为五律诗一首。\n知年月人名者，据黄叔璥《中州金石攷》也。\n」今按：《县志》录此诗原题作《题御碑寺》，然寺名因德宗此诗而得名，诗题显为后人追补。\n今重为拟题。\n黄叔璥书未见。\n碑记，《县志》亦未收。\n有关史事，两《唐书》、《通鑑》所记甚详，不具录。\n）。",
        "dynasty": "唐",
        "collection_info": null
    },
    {
        "title": "赠何遐",
        "author": "韦皋",
        "content": "腰间宝剑七星文，掌上弯弓挂六钧。\n箭发云中双鴈落，始知秦地有将军。\n（见《舆地纪胜》卷一四五《简州》）（按：《全唐诗》卷三一四收此诗，有缺文，今重录。\n）。",
        "dynasty": "唐",
        "collection_info": null
    },
    {
        "title": "灵岩述旧",
        "author": "欧阳詹",
        "content": "不到灵岩又二年，重来风景尚依然。\n层峦迥出青霄外，倦鸟归飞夕照边。\n坐爱云林泉石好，行寻暖谷野桥连。\n同游不觉天将晚，暂借僧房一榻眠。\n（见嘉靖《略阳县志》卷六、光绪三十年重刊谭瑀《略阳县志》卷四）。",
        "dynasty": "唐",
        "collection_info": null
    },
    {
        "title": "登汾上阁",
        "author": "郑儋",
        "content": "汾楼秋水阔，宛似到阊门。\n惆怅江湖思，惟将南客论。\n（见《欧阳行周文集》卷九《陪太原郑行军中丞登汾上阁中丞诗曰汾楼秋水阔宛似到阊门惆怅江湖思惟将南客论南客即儋也辄书即事上答》）（按：《全唐诗》卷七八三收此诗于郑中丞名下，今考定为郑儋作。\n）。",
        "dynasty": "唐",
        "collection_info": null
    },
    {
        "title": "江南春 一",
        "author": "许稷",
        "content": "江南正月春花早，梅花柳花夹长道。",
        "dynasty": "唐",
        "collection_info": null
    },
    {
        "title": "江南春 二",
        "author": "许稷",
        "content": "江南二月春光半，杏白桃红香蘂散。",
        "dynasty": "唐",
        "collection_info": null
    },
    {
        "title": "江南春 三",
        "author": "许稷",
        "content": "江南三月春光暮，蝴蝶闲飞遶深圃。\n（见《吟窗杂录》卷二九《历代吟谱》）。",
        "dynasty": "唐",
        "collection_info": null
    },
    {
        "title": "龙池（题拟）",
        "author": "张崇杰",
        "content": "爰有寒泉碧玉泓，天渊千古湛澄清。\n（见影天一阁藏《正德青州府志》卷六）。",
        "dynasty": "唐",
        "collection_info": null
    },
    {
        "title": "游云门",
        "author": "崔子向",
        "content": "长松落落胜天台，佛殿经牕半岭开。\n郭裏钟声山裏去，上方流水下方来。\n（见《会稽掇英总集》卷六）。",
        "dynasty": "唐",
        "collection_info": null
    },
    {
        "title": "寄劝俗兄弟二首 一",
        "author": "法照",
        "content": "同气连枝本自荣，些些言语莫伤情。",
        "dynasty": "唐",
        "collection_info": null
    },
    {
        "title": "寄劝俗兄弟二首 二",
        "author": "法照",
        "content": "兄弟同居忍便安，莫因毫末起争端。\n眼前生子又兄弟，留与儿孙作样看。\n（见影清光绪抄本张鹏翼修《洋县志》卷七）。",
        "dynasty": "唐",
        "collection_info": null
    },
    {
        "title": "示门人颂",
        "author": "红螺山和尚",
        "content": "红螺山子近边夷，度得之流半是奚。\n共语问醻都不会，可怜祇解那斯祁。\n（见《五灯会元》卷三）。",
        "dynasty": "唐",
        "collection_info": null
    },
    {
        "title": "湘妃庙",
        "author": "周渭",
        "content": "代变时迁事迹存，见来谁不暗消魂。\n上程此日湘江过，依旧修篁有旧痕。\n（见《永乐大典》卷五七六九，中华书局影印本第六十册。\n）（按：《永乐大典》署「御史周谓」作。\n《周君墓志铭》云：「拜监察御史，董选补于南方。\n南方吏理清而风俗阜，抑君是赖，復命其劳，转殿中侍御史。\n」诗或即渭此次南行时作。\n「谓」为「渭」之误。\n）。",
        "dynasty": "唐",
        "collection_info": null
    },
    {
        "title": "",
        "author": "陈诩",
        "content": "。",
        "dynasty": "唐",
        "collection_info": null
    },
    {
        "title": "新雷",
        "author": "陈诩",
        "content": "一声离碧海，万里发芽生。\n（见《吟窗杂录》卷十四《诗中旨格》引）。",
        "dynasty": "唐",
        "collection_info": null
    },
    {
        "title": "紫玉见南山赋附歌",
        "author": "李觐",
        "content": "归大素兮远蛮屏，有瑞玉兮见霄岭。\n浮紫气于云际，混清辉于水影。\n庶南山之不骞，期我皇之惟永。\n（见《文苑英华》卷八六）。",
        "dynasty": "唐",
        "collection_info": null
    },
    {
        "title": "七言宿西台江寄别南间寺一首",
        "author": "陈羽",
        "content": "曾寄中天第一峰，新辞石室与岩松。\n归舟独宿寒江上，夜半遥听云外钟。",
        "dynasty": "唐",
        "collection_info": null
    },
    {
        "title": "五言宿妙喜寺赠远公一首",
        "author": "陈羽",
        "content": "空学西天客，冥然生意长。\n夏高云纳愁近坛凉（此联抄本原缺二字）。\n月半生空处，孤灯宿上方。\n欲离夕字想，何法御心王。\n。",
        "dynasty": "唐",
        "collection_info": null
    },
    {
        "title": "五言秋夜南间寺江尚院翫月一首",
        "author": "陈羽",
        "content": "圆月吐青[□]，萧寥天宇宽。\n凝光与空[□]，虚寂两无端。\n露重草衣湿，[□□]竹泉寒。\n欲持高洁意，长此共林峦。\n（均见日本藏唐抄本《唐诗卷》）。",
        "dynasty": "唐",
        "collection_info": null
    },
    {
        "title": "送最澄阇梨还日本诗",
        "author": "陆质",
        "content": "海东国主尊台教，遣僧来听《妙法华》。\n归来香风满衣裓，讲堂日出映朝霞。\n（见日本比睿山无量院沙门慈本〖一七九四--一八六八〗在文久二年〖一八六二〗撰《天台霞标》第四篇第一卷。\n转录自《中国哲学史研究》一九八五年第一期刊日本户崎哲彦撰《留传日本的有关陆质的史料及若干考证》。\n此篇承束景南先生告知。\n）（按：慈本于诗下注云：「此诗未知出于何书。\n慈本获之希烈宿称钞书中也。\n原本海作汝，妙作于，慈本依义改之。\n或曰：此诗载在《禅宗日工集》，又改数字载之《本朝高僧传》某传也。\n」户崎氏考证此诗又见于《空华老师日用工夫略集》卷一，第二句作「故遣僧来听《法华》」。\n约在公元一三○○年前后即传为陆质诗。\n但吴顗等九人送最澄诗，皆为五言律诗，唯此首为七言古绝，「因此，该诗疑为后人假托之作，或以意采录。\n」）。",
        "dynasty": "唐",
        "collection_info": null
    },
    {
        "title": "答復礼禅师《真妄偈》（题拟）",
        "author": "澄观",
        "content": "迷真妄念生，悟真妄即止。\n能迷非常迷，安得长相似。\n从来未曾悟，故说妄无始。\n知妄本自真，方是恒妙理。\n分别心未忘，何由出生死。\n（《林间录》卷上）。",
        "dynasty": "唐",
        "collection_info": null
    },
    {
        "title": "台州相送诗一首（送最澄上人还日本国敍）",
        "author": "吴顗",
        "content": "重译越沧溟，来求观行经。\n问乡朝指日，寻路夜看星。\n得法心念喜，乘杯体自宁。\n扶桑一念到，风水岂劳形？\n（见最澄《显戒论缘起》卷上，转录自张步云《唐代逸诗辑存》。\n参《东南文化》一九九○年六期周琦等录文。\n）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "孟光",
        "content": "往岁来求请，新年受法归。\n众香随贝叶，一雨润禅衣。\n素舸轻翻浪，征帆背落晖。\n遥知到本国，相见道流稀。\n（同前）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "毛涣",
        "content": "万里求文教，王春怆别离。\n未（日本甲本注：「未，应作来。\n」）传不住相，归集祖行诗。\n举笔论蕃意，焚香问汉仪。\n莫言沧海阔，杯度自应知。\n（同前）（按：此诗原署「台州临县令毛涣」，台州有临海县，无临县，「临县」应即指临海县，「临」下脱去「海」字。\n）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "崔謩",
        "content": "一叶来自东，路在沧溟中。\n远思日边国，却逐波上国。\n问法言语异，传经文字同。\n何当至本处，定作玄门宗。\n（同前）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "全济时",
        "content": "家与扶桑近，烟波望不穷。\n来求贝叶偈，远过海龙宫。\n流水随归处，征帆远向东。\n相思渺无畔，应使梦魂通。\n（同前）。",
        "dynasty": "唐",
        "collection_info": null
    },
    {
        "title": "",
        "author": "行满",
        "content": "。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "行满",
        "content": "异域乡音别，观心法性同。\n来时求半偈，去罢悟真空。\n贝叶翻经疏，归程大海东。\n何当到本国，继踵大师风。\n（同前）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "许兰",
        "content": "道高心转实，德重意唯坚。\n不惧洪波远，中华访法缘。\n精勤同忍可，广学等弥天。\n归到扶桑国，迎人拥海壖。\n（日本甲本注：「壖，应作烟。\n」同前）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "幻梦",
        "content": "劫（疑「却」）返扶桑路，还乘旧叶船。\n上潮看浸日，翻浪欲陷（日本甲本注：「陷，应作滔。\n」）天。\n求宿宁逾日（日本甲本注：「日，疑月。\n」），云行讵隔年？\n远将干竺法，归去化生缘。\n（同前）。",
        "dynasty": "唐",
        "collection_info": null
    },
    {
        "title": "送最澄上人还日本国",
        "author": "林晕",
        "content": "求获真乘妙，言归倍有情。\n玄关心地得，乡思日边生。\n作梵慈云布，浮杯涨海清。\n看看达彼岸，长老散华迎。\n（同前）（按：自吴顗以下九人诗，均转引自张步云《唐代逸诗辑存》。\n）。",
        "dynasty": "唐",
        "collection_info": null
    },
    {
        "title": "扣舷歌 一",
        "author": "黄子野",
        "content": "早潮初上海门开，漠漠彤云雪作堆。\n一百六峰都掩尽，不知何处有僧来。",
        "dynasty": "唐",
        "collection_info": null
    },
    {
        "title": "扣舷歌 二",
        "author": "黄子野",
        "content": "几日江头醉不醒，满天风雪卧沧溟。\n定知酒伴无寻处，门外松涛坐独听。\n（《坚瓠壬集》卷一引明徐𤊹《榕阴新检》。\n以上二诗承张靖龙同志录示。\n）。",
        "dynasty": "唐",
        "collection_info": null
    },
    {
        "title": "诗偈 一",
        "author": "庞藴",
        "content": "楞伽宝山高，四面无行路。\n惟有达道人，乘空到彼处。\n罗汉若悟空，掷锡腾空去。\n缘觉若悟空，醒见三生事。\n菩萨若悟空，十方同一处。\n诸佛若悟空，妙理空中住。\n空理真法身，法身即常住。\n佛身祇这是，迷人自不悟。\n一切若不空，苦厄从何度。",
        "dynasty": "唐",
        "collection_info": null
    },
    {
        "title": "诗偈 二",
        "author": "庞藴",
        "content": "大海阔三千，巨深五六万。\n余特七尺躯，入裏饮一顿。\n当时枯竭尽，龙王自出现。\n大阅经藏门，请为说一徧。\n依如说无法，龙王悟知见。\n卖君髻中珠，隐在如来殿。\n戴将军陈头，贼降不敢战。\n世上有仁人，得永离贫贱。\n不贪有为身，当见如来面。",
        "dynasty": "唐",
        "collection_info": null
    },
    {
        "title": "诗偈 三",
        "author": "庞藴",
        "content": "日轮渐渐短，光阴一何促。\n身如水上沫，命似当风烛。\n常须慎四虵，持心舍三毒。\n相见论修道，更莫着淫慾。\n淫慾暂时情，长劫入地狱。\n纵令得出来，异形人不识。\n或时成四足，或是总无足。\n可惜好人身，变作丑头畜。\n今是预报知，行行须努力。",
        "dynasty": "唐",
        "collection_info": null
    },
    {
        "title": "诗偈 四",
        "author": "庞藴",
        "content": "余家久住山，早已离城市。\n草屋有三间，一间长丈二。\n一间安葛五，一间尘六四。\n余家自内房，终日閒无事。\n昨因黑月二十五，初夜饮酒醉，两人相浑杂，种种调言气。\n余家不奈烦，放火烧屋积。\n葛五成灰烬，尘六无一二。\n有物荡净尽，惟余空闲地。\n自身赤裸裸，体上无衣被。\n更莫忧盗贼，逍遥安乐睡。\n一等被火烧，同行不同利。",
        "dynasty": "唐",
        "collection_info": null
    },
    {
        "title": "诗偈 五",
        "author": "庞藴",
        "content": "出家舍烦恼，烦恼还同住。\n痴心觅福田，騃意承救度。\n十二因缘管，无繇免来去。\n依智不依识，依义不依语。\n佛心一子地，蠢动皆男女。\n平等如虚空，善恶俱无取。\n既不造天堂，谁受三涂苦。\n有无尽无余，乘空能自度。\n神作如来身，智作如来库。\n涌出波罗蜜，流通正道路。\n浑身加身佛，迷人自不悟。",
        "dynasty": "唐",
        "collection_info": null
    },
    {
        "title": "诗偈 六",
        "author": "庞藴",
        "content": "八十随形好，相有三十二。\n四谛及三乘，同一无生智。\n名为一合相，非是人同类。\n凡夫共佛同，一体无有异。\n若论心与境，悬隔不相似。\n凡夫惟妄想，攀缘徧天地。\n常怀三毒心，损他将自利。\n佛心常慈悲，善恶无有二。\n蠢动诸众生，心同一子地。\n六识空无生，六尘将布施。\n意根成妙觉，七识平等智。",
        "dynasty": "唐",
        "collection_info": null
    },
    {
        "title": "诗偈 七",
        "author": "庞藴",
        "content": "富儿空毛行，贫儿把他物。\n被物牵入廛，买卖不得出。\n觉暮便归舍，黄昏黑漆漆。\n所求不称意，合家加啾唧。\n自无般若性，乏欠波罗蜜。\n把绳入草裏，自繫百年毕。\n实是可怜许，冥冥不见日。\n富儿虽空手，家中甚富溢。\n自有无尽藏，不假外缘物。\n周流用不穷，要者从理出。",
        "dynasty": "唐",
        "collection_info": null
    },
    {
        "title": "诗偈 八",
        "author": "庞藴",
        "content": "古时不异今，今时不异古。\n生事日日灭，有所不能作。\n世上乏钱财，守空无货赂。\n理诗日日新，朽宅时时故。\n闻船未破漏，爱河须早渡。\n出过三江口，逍遥神自悟。\n损之又损之，俄成贝多树。\n临行途路难，无船可相渡。\n业老见阎公，没你分疎处。\n若见优昙花，处处无疑虑。",
        "dynasty": "唐",
        "collection_info": null
    },
    {
        "title": "诗偈 九",
        "author": "庞藴",
        "content": "世上蠢蠢者，相见只论钱，张三五百贯，李四有几千，赵大折却本，五六太迍邅。\n口常谈三业，心中慾火然。\n痴狼咬肚热，贪鬼撮头牵。\n有脚復有足，开眼常睡眠。\n罗剎同心腹，何日见青天。\n青天不可见，地狱结因缘。",
        "dynasty": "唐",
        "collection_info": null
    },
    {
        "title": "诗偈 十",
        "author": "庞藴",
        "content": "故宅守真妻，不好求外色。\n真妻生男女，长大同荣辱。\n外色有男女，长成爱作贼。\n有妻累我来，牵我入牢狱。\n我亦早识渠，诱引入吾室。\n内外总团圆，同飡一钵食。\n食饱断虚妄，无相即无福。\n若论真寂理，同归无所得。",
        "dynasty": "唐",
        "collection_info": null
    },
    {
        "title": "诗偈 十一",
        "author": "庞藴",
        "content": "昔日在有时，常被有人欺，一相（《宗镜录》卷四八作「总总」）生分别，见闻多是非。\n已后入无时（《宗镜录》作「后向无中坐」），又被无人欺，一向看心坐，冥冥无所知。\n有无俱是执，何处是无为？有无同一体，诸相尽皆（《宗镜录》作「皆尽」）离。\n心同虚空故，虚空是我师（《宗镜录》作「无所依」）。\n若论无相理，惟我（《宗镜录》作「有」）父王知。",
        "dynasty": "唐",
        "collection_info": null
    },
    {
        "title": "诗偈 十二",
        "author": "庞藴",
        "content": "老来无气力，房舍不能修。\n基颓柱根朽，椽梠脱差抽。\n泥涂零落尽，四壁空飕飕。\n举头看梁柱，星星见白头。\n慧云降法雨，智水沃心流。\n家中空豁豁，屋倒亦何忧。\n山庄草庵破，余归大宅游。\n生生不拣处，随类说无求。",
        "dynasty": "唐",
        "collection_info": null
    },
    {
        "title": "诗偈 十三",
        "author": "庞藴",
        "content": "人有五般花，花兰（一本云「花烂」）变成香。\n氤氲满故宅，供养本爷娘。\n有人见不识，报道十月桑。\n外尘一念爱，合成五色囊。\n囊中起三柱，柱上有千梁。\n梁变成地狱，地狱作天堂。\n缘箇一羣贼，自作自消亡。\n纵令存草命，何时还故乡？\n文字说定慧，定慧是爷娘。\n何不依理智，逐色在他乡。\n早须归大宅，孝顺见爷娘。",
        "dynasty": "唐",
        "collection_info": null
    },
    {
        "title": "诗偈 十四",
        "author": "庞藴",
        "content": "爷娘闻子来，端坐见咍咍。\n我所有宝藏，分付钥匙开。\n非论穷子富，举国免三灾。\n如意用无尽，更不受胞胎。\n逍遥无障碍，终日见如来。\n。",
        "dynasty": "唐",
        "collection_info": null
    },
    {
        "title": "诗偈 十五",
        "author": "庞藴",
        "content": "如来愍诸子，平等无高下。\n诸子自愚痴，所以难教化。\n直心是道场，子心转姦诈。\n遣子净三业，转爱论俗话。\n遣子内修真，向外转寻假。\n遣子学无相，捻他有相把。\n无诤最第一，论义成相駡。",
        "dynasty": "唐",
        "collection_info": null
    },
    {
        "title": "诗偈 十六",
        "author": "庞藴",
        "content": "无贪胜布施，无痴胜坐禅。\n无瞋胜持戒，无念胜求缘。\n尽见（《祖堂集》卷十五作「现」）凡夫事，夜来安乐眠。\n寒时向火坐，火本实（《祖堂集》作「寔本」）无烟。\n不忌（《祖堂集》作「怕」）黑闇女，不求功德天。\n任运生方便，皆同般若船。\n若能如是学，功德实无边。",
        "dynasty": "唐",
        "collection_info": null
    },
    {
        "title": "诗偈 十七",
        "author": "庞藴",
        "content": "十方同一等，此是真如寺。\n裏有无量寿，本来无名字。\n凡夫不入理，心缘世上事。\n乞钱买瓦木，盖他虚空地。\n却被六贼驱，背却真如智。\n终日受艰辛，妄想图名利。\n如此学道人，累劫终不至。",
        "dynasty": "唐",
        "collection_info": null
    },
    {
        "title": "诗偈 十八",
        "author": "庞藴",
        "content": "无有报庞大，空空无处坐。\n家内空空空，空空无有货。\n日在空裏行，日没空裏卧。\n空坐空吟诗，诗空空相和。\n莫怪纯用空，空是诸佛座。\n世人不别宝，空即是实货。\n若嫌无有空，自是诸佛定。",
        "dynasty": "唐",
        "collection_info": null
    },
    {
        "title": "诗偈 十九",
        "author": "庞藴",
        "content": "有人有所知，有事有是非。\n闻道无相理，心执不生疑。\n五岁更不长，祇作阿孩儿。\n将拳口裏咬，百年不肯离。\n假花虽端正，究竟不充饥。\n都缘痴孩子，不识是权宜。\n如来无相理，有作尽皆非。",
        "dynasty": "唐",
        "collection_info": null
    },
    {
        "title": "诗偈 二十",
        "author": "庞藴",
        "content": "合瞋不须假，合喜不须喜。\n喜即淫慾生，瞋即毒蛇起。\n毒蛇起猛火，淫慾成贪鬼。\n猛火和贪鬼，痴狼咬心底。\n妄想如恆沙，烦恼无遮止。\n无明黑漆漆，渴来饮咸水。\n终日缘事走，不肯入空理。",
        "dynasty": "唐",
        "collection_info": null
    },
    {
        "title": "诗偈 二十一",
        "author": "庞藴",
        "content": "我见好畜生，知是喽罗汉。\n枉法取人钱，夸道能计算。\n得即浑家用，受苦没人伴。\n有力任他骑，棒鞭脊上楦。\n觜上着{金革}头，口中衔铁片。\n项领被磨穿，鼻孔芒绳绊。\n自种还自收，佛也不能断。",
        "dynasty": "唐",
        "collection_info": null
    },
    {
        "title": "诗偈 二十二",
        "author": "庞藴",
        "content": "痴儿无智慧，自嫌阿爷丑。\n阿娘生得身，嫌孃无面首。\n抛却亲爷孃，外边逐色走。\n六亲相将作，寻常不开口。\n恆游十二月，月月饮欲酒。\n夜夜不曾醒，醉吐饲猪狗。\n如此恶男子，缘事不了手。",
        "dynasty": "唐",
        "collection_info": null
    },
    {
        "title": "诗偈 二十三",
        "author": "庞藴",
        "content": "余有一宝剑，非是世间铁。\n成来更不磨，晶晶白如雪。\n气衝浮云散，光照三千彻。\n吼作狮子声，百兽皆脑裂。\n外国尽归降，众生悉磨灭。\n灭已復还生，还生作金鐍。\n带将处处行，乐者即为说。",
        "dynasty": "唐",
        "collection_info": null
    },
    {
        "title": "诗偈 二十四",
        "author": "庞藴",
        "content": "知余转般若，见余转金刚，合掌恭敬了，不动见空王。\n亦胜身命施，亦胜坐天堂，亦胜五台供，亦胜求西方。\n于住而无住，其福不可量。\n有为如梦幻，无相契真常。",
        "dynasty": "唐",
        "collection_info": null
    },
    {
        "title": "诗偈 二十五",
        "author": "庞藴",
        "content": "如来大慈悲，广演波罗蜜。\n了知三界苦，殷勤劝君出。\n得之不肯修，寔是顽皮物。\n他是已成佛，汝是当成佛。\n当成自不成，是谁之过失？\n已后累劫苦，莫尤过去佛。",
        "dynasty": "唐",
        "collection_info": null
    },
    {
        "title": "诗偈 二十六",
        "author": "庞藴",
        "content": "谁家郎君子，开眼造地狱。\n枉法取人钱，养那一羣贼。\n饶伊家户大，业成出不得。\n除非轮迴满，换形偿他力。\n看君骑底驴，总是如此色。\n无事被鞭杖，有理说不得。",
        "dynasty": "唐",
        "collection_info": null
    },
    {
        "title": "诗偈 二十七",
        "author": "庞藴",
        "content": "愚人打瓮破，求人望锢护。\n恶法得钱财，布施拟补处。\n物色不相当，此事无烦做。\n纵然有少福，那得地狱去。\n罪福当头行，何时相值遇。\n自本犹折却，安得有利路。",
        "dynasty": "唐",
        "collection_info": null
    },
    {
        "title": "诗偈 二十八",
        "author": "庞藴",
        "content": "先须持五戒，方始得人身。\n有财将布施，身即不穷贫。\n若行十善业，闻道得天人。\n天人生灭福，来去如车轮。\n有为接梵世，不及一毫真。\n更欲谈玄妙，虑恐法王瞋。",
        "dynasty": "唐",
        "collection_info": null
    },
    {
        "title": "诗偈 二十九",
        "author": "庞藴",
        "content": "一皮较一皮，孙子不如儿。\n坐禅胜读经，读经胜有为。\n寻文不识理，弃母养阿姨。\n阿姨是色身，阿孃是法体。\n色身是文字，法入无为理。\n文字有生灭，无相宛然尔。",
        "dynasty": "唐",
        "collection_info": null
    },
    {
        "title": "诗偈 三十",
        "author": "庞藴",
        "content": "佛教本无妄，句句须论实。\n克己饶益他，俗所谓阴骘。\n遮莫是天王，饶君宰相侄。\n世间有贵贱，业力还同一。\n语汝富贵人，贫儿莫欺屈。\n习重业力成，翻覆难得出。",
        "dynasty": "唐",
        "collection_info": null
    },
    {
        "title": "诗偈 三十一",
        "author": "庞藴",
        "content": "自恨己身痴，有事无人知。\n横展两脚睡，至晓不寻思。\n诸佛为我爷，我是世尊儿。\n儿今已长大，替父为导师。\n父子同宅住，寸步不相离。\n法身无相貌，世人那得知。",
        "dynasty": "唐",
        "collection_info": null
    },
    {
        "title": "诗偈 三十二",
        "author": "庞藴",
        "content": "此箇一羣贼，生生欺主人。\n即今识汝也，不共汝相亲。\n你若不伏我，我则处处说。\n教人总识汝，遣汝行路绝。\n你若能伏我，我亦不分别。\n共汝同一身，永离于生灭。",
        "dynasty": "唐",
        "collection_info": null
    },
    {
        "title": "诗偈 三十三",
        "author": "庞藴",
        "content": "世人重珍宝，我则不如然。\n名闻即知足，富贵心不缘。\n唯乐箪瓢饮，无求澡镜铨。\n饥食西山稻，渴饮本源泉。\n寒披无相服，热来松下眠。\n知身无究竟，任运了残年。",
        "dynasty": "唐",
        "collection_info": null
    },
    {
        "title": "诗偈 三十四",
        "author": "庞藴",
        "content": "雾重日难出，云厚月朦胧。\n有心求觅佛，昼夜用心功。\n见梦言将实，闻真耳却聋。\n羣贼当路坐，道理若为通。\n见性若玲珑，多求说处通。\n取他凡圣语，到头浑是空。",
        "dynasty": "唐",
        "collection_info": null
    },
    {
        "title": "诗偈 三十五",
        "author": "庞藴",
        "content": "云何为人演，离相说如如，心镜俱空静，无实亦无虚。\n心通常嘿用，出世入无余。\n梵释咸恭敬，菩萨亦同居。\n语是凡夫语，理合释迦书。\n若能如是学，不枉用功夫。",
        "dynasty": "唐",
        "collection_info": null
    },
    {
        "title": "诗偈 三十六",
        "author": "庞藴",
        "content": "寅朝饮稀粥，饭后两束薪，货得二升米，支我有余身。\n身无饥火逼，安余无相神。\n神安佛土净，内外绝埃尘。\n无间说般若，豁达启关津。\n火烧家计尽，全成无事人。",
        "dynasty": "唐",
        "collection_info": null
    },
    {
        "title": "诗偈 三十七",
        "author": "庞藴",
        "content": "圆镜朗如日，涌出无碍智。\n梵语波罗蜜，唐家无量义。\n说者说无相，离者离文字。\n但说无上道，利他还自利。\n若能入理行，不动到如地。\n缘事常区区，不如展脚睡。",
        "dynasty": "唐",
        "collection_info": null
    },
    {
        "title": "诗偈 三十八",
        "author": "庞藴",
        "content": "我观三界有，有人披草舍。\n虵鼠同穴住，白日恆如夜。\n鸠鸽为亲情，罗剎同心话。\n五狗常嘷吠，思之令人怕。\n我观总是幻，虚空名亦假。\n放牛吃草庵，三生同一化。",
        "dynasty": "唐",
        "collection_info": null
    },
    {
        "title": "诗偈 三十九",
        "author": "庞藴",
        "content": "如来一真智，徧满娑婆界。\n殷勤说方便，有人自不解。\n无处不生心，有处多贪爱。\n心王作黑业，教他口忏悔。\n口忏心不改，心口相违背。\n不服无心药，病根总不差。\n着相求菩提，不免还他债。",
        "dynasty": "唐",
        "collection_info": null
    },
    {
        "title": "诗偈 四十",
        "author": "庞藴",
        "content": "香山有栴檀，宝山无伊兰。\n金山照毛头，毛头百亿宽。\n净心空室坐，妙德四方安。\n空生知内外，相事付阿难。\n如能达此理，无处即泥洹。",
        "dynasty": "唐",
        "collection_info": null
    },
    {
        "title": "诗偈 四十一",
        "author": "庞藴",
        "content": "若能相用语，教君一箇诀。\n捻取三毒箭，一时总抝折。\n田地成四空，五狗牙总缺。\n色藴自消亡，六贼俱磨灭。\n阎罗成法王，罗剎成菩萨。\n勿论己一身，举国一时悦。",
        "dynasty": "唐",
        "collection_info": null
    },
    {
        "title": "诗偈 四十二",
        "author": "庞藴",
        "content": "达人知是幻，纵损心亦如。\n诸天不免难，况復此阎浮。\n须寻无上理，莫更苦踟蹰。\n衣食纔方足，不用积盈余。\n少欲有湼槃，知足非凡夫。\n当来无地狱，现在出三涂。",
        "dynasty": "唐",
        "collection_info": null
    },
    {
        "title": "诗偈 四十三",
        "author": "庞藴",
        "content": "外若绝攀缘，欢喜常现前。\n本来何所得，吉祥自现形。\n空生成长老，燃灯常照明。\n弥勒是同学，释迦是长兄。\n神通次第坐，无劳问姓名。\n名相有差别，法身同一形。",
        "dynasty": "唐",
        "collection_info": null
    },
    {
        "title": "诗偈 四十四",
        "author": "庞藴",
        "content": "大乘一等义，本自无遮闭。\n凡夫着相求，心生有执滞。\n无心为真宗，空寂为本体。\n无问亦无说，常照勿使废。\n佛子行道已，更莫愁来去。",
        "dynasty": "唐",
        "collection_info": null
    },
    {
        "title": "诗偈 四十五",
        "author": "庞藴",
        "content": "无念清凉寺，藴空真五台。\n对镜心无垢，当情心死灰。\n妙理于中现，优昙空裏开。\n无求真法眼，离相见如来。\n若能如是学，不动出三灾。",
        "dynasty": "唐",
        "collection_info": null
    },
    {
        "title": "诗偈 四十六",
        "author": "庞藴",
        "content": "常闻阿閦佛，拟向东方讨。\n今日审思维，不动自然到。\n语汝守门奴，何须苦烦燥。\n我奏父王知，与汝改名号。\n破却有为功，显示无为道。",
        "dynasty": "唐",
        "collection_info": null
    },
    {
        "title": "诗偈 四十七",
        "author": "庞藴",
        "content": "识乐众生乐，缘绳枉（《宗镜录》卷四十作「妄」）走作。\n智乐菩萨乐，无绳亦无缚。\n若有发心者，直须学无作。\n莫道怕落空，得空亦不恶。\n见矿不别（《宗镜录》作「识」）金，入矿（《宗镜录》作「炉」）方知错。",
        "dynasty": "唐",
        "collection_info": null
    },
    {
        "title": "诗偈 四十八",
        "author": "庞藴",
        "content": "苦痛役身心，劳神觅官职。\n暂得色毛披，拍按作瞋色。\n口口打奴兵，声声遣拔肋。\n闻道送王老，曲亦变成直。\n纵令有理道，分疎亦不得。",
        "dynasty": "唐",
        "collection_info": null
    },
    {
        "title": "诗偈 四十九",
        "author": "庞藴",
        "content": "家长自饮酒，举家一时醉。\n失火烧故宅，运水沃空地。\n水火当头发，三灾一时起。\n空中鸠鸽舞，骡来助放屁。\n因中无好花，结果亦天理。",
        "dynasty": "唐",
        "collection_info": null
    },
    {
        "title": "诗偈 五十",
        "author": "庞藴",
        "content": "学道迷路人，实是可怜许。\n被贼妄牵缠，恶缘取次与。\n有法遍娑婆，开眼看佛语。\n洗舌读经典，和经弄蛇鼠。\n动念三界成，迷失当时路。",
        "dynasty": "唐",
        "collection_info": null
    },
    {
        "title": "诗偈 五十一",
        "author": "庞藴",
        "content": "身现凡夫事，内照自分明。\n三千大千界，满中诸众生。\n剎那造有业，了了总知情。\n纳安芥子裏，称为无相经。\n常持人不识，念时无色声。",
        "dynasty": "唐",
        "collection_info": null
    },
    {
        "title": "诗偈 五十二",
        "author": "庞藴",
        "content": "学佛作梦事，不须论地狱。\n天堂总越却，六识为僮仆。\n心心无所住，处处尘不着。\n五道绝人行，无心是极乐。\n空裏见优昙，众生作桥彴。",
        "dynasty": "唐",
        "collection_info": null
    },
    {
        "title": "诗偈 五十三",
        "author": "庞藴",
        "content": "欲得速成佛，祇学无生忍。\n非常省心力，当时烦恼尽。\n七宝藏门开，智慧无穷尽。\n广演波罗蜜，无心可鄙吝。\n祇恐着有人，愚痴自不信。",
        "dynasty": "唐",
        "collection_info": null
    },
    {
        "title": "诗偈 五十四",
        "author": "庞藴",
        "content": "世人皮上黠，心裏没头痴。\n他贪目前利，焉知已后非。\n谩胡欺得汉，夸道手脚迟。\n走向见阎老，倒拖研米槌。\n恐君不觉悟，今日报君知。",
        "dynasty": "唐",
        "collection_info": null
    },
    {
        "title": "诗偈 五十五",
        "author": "庞藴",
        "content": "中人乐寂静，下士好威仪。\n菩萨心无碍，同凡凡不知。\n佛是无相体，何须有相持。\n但令心了事，遮莫外人疑。\n如人渴饮水，冷暖心自知。",
        "dynasty": "唐",
        "collection_info": null
    },
    {
        "title": "诗偈 五十六",
        "author": "庞藴",
        "content": "识若不受尘，心亦不颠狂。\n妙智作心师，名为破有王。\n须臾证六度，动用五种香。\n此即真极乐，亦是真西方。\n释迦无量寿，同居此道场。",
        "dynasty": "唐",
        "collection_info": null
    },
    {
        "title": "诗偈 五十七",
        "author": "庞藴",
        "content": "俗务不废作，内秘贪心学。\n世上假名闻，超然总莫着。\n息念三界空，无求出五浊。\n法报皆圆满，意根成正觉。\n若能如此修，轮王亦不博。",
        "dynasty": "唐",
        "collection_info": null
    },
    {
        "title": "诗偈 五十八",
        "author": "庞藴",
        "content": "五藴若实有，则合有色形。\n五藴若实无，则合无形声。\n祇为假名字，所以妄来停。\n若了名相空，事尽总惺惺。\n心王无障碍，摆拨三界行。",
        "dynasty": "唐",
        "collection_info": null
    },
    {
        "title": "诗偈 五十九",
        "author": "庞藴",
        "content": "我是凡夫身，乐说真如理。\n为性不悭贪，常行平等施。\n凡夫事有为，佛智超生死。\n作佛作凡夫，一切自繇你。",
        "dynasty": "唐",
        "collection_info": null
    },
    {
        "title": "诗偈 六十",
        "author": "庞藴",
        "content": "耳闻无相理，眼空不受色。\n鼻嗅无相香，舌尝无相食。\n身着无相衣，竟随无相得。\n心静越诸天，神清见弥勒。\n十方同一乘，无心记南北。",
        "dynasty": "唐",
        "collection_info": null
    },
    {
        "title": "诗偈 六十一",
        "author": "庞藴",
        "content": "慈悲说斯法，现疾为众生。\n纯陀献后供，妙德亦同行。\n名相有差别，法身同一形。\n化身千万亿，方便立空名。\n不须执有法，圆通最大精。",
        "dynasty": "唐",
        "collection_info": null
    },
    {
        "title": "诗偈 六十二",
        "author": "庞藴",
        "content": "欲得真成佛，无心于万物。\n心如镜亦如，真智从如出。\n定慧等庄严，广演波罗蜜。\n流通十方界，诸有不能疾。\n报汝学道人，祇么便成佛。",
        "dynasty": "唐",
        "collection_info": null
    },
    {
        "title": "诗偈 六十三",
        "author": "庞藴",
        "content": "读（《祖堂集》作「奉」）经须解义，解义始（《宗镜录》卷三三作「即」）修行。\n若能依义学（《祖堂集》作「了义教」），即入湼槃城。\n读经（前引二书均作「如其」）不解义，多见不如盲。\n缘（《宗镜录》作「寻」）文广占地，心中（前引二书均作「牛」）不肯耕。",
        "dynasty": "唐",
        "collection_info": null
    },
    {
        "title": "诗偈 六十四",
        "author": "庞藴",
        "content": "有人道不得，是伊心王黑。\n不能自了事，埋藏一羣贼。\n羣贼多贪痴，缘事说是非。\n心王被贼使，劫劫无出期。\n见花不识树，果熟始应知。",
        "dynasty": "唐",
        "collection_info": null
    },
    {
        "title": "诗偈 六十五",
        "author": "庞藴",
        "content": "君家住聚落，余自居山谷。\n山空无有物，聚落百种有。\n有者吃饭食，无者空张口。\n口空肚亦空，还将空吃有。\n有尽物归空，同体无前后。",
        "dynasty": "唐",
        "collection_info": null
    },
    {
        "title": "诗偈 六十六",
        "author": "庞藴",
        "content": "诸佛与众生，元来同一家。\n不识亲尊长，外面认假爷。\n优昙不肯摘，专采葫芦花。\n葫芦花未落，常被三五枷。\n如斯之等类，轮转劫恆沙。",
        "dynasty": "唐",
        "collection_info": null
    },
    {
        "title": "诗偈 六十七",
        "author": "庞藴",
        "content": "余为田舍翁，世上最贫穷。\n家中无一物，启口说空空。\n旧时恶知识，总度作师僧。\n和合一处坐，常教听大乘。\n食时与持钵，惟我一人供。",
        "dynasty": "唐",
        "collection_info": null
    },
    {
        "title": "诗偈 六十八",
        "author": "庞藴",
        "content": "平等无有二，终日同宅住。\n世人不了妄，心生外缘取。\n取得外相佛，乐却变成苦。\n苦即诸法生，大海从何渡。\n为报知音者，好好看道路。",
        "dynasty": "唐",
        "collection_info": null
    },
    {
        "title": "诗偈 六十九",
        "author": "庞藴",
        "content": "故宅有宝珠，却向田野求。\n这箇一羣贼，赚你徒悠悠。\n泥上搽粧粉，壁上涂浑油。\n愚人见梦事，讚叹道能修。\n腊月三十日，元无一物收。\n。",
        "dynasty": "唐",
        "collection_info": null
    },
    {
        "title": "诗偈 七十",
        "author": "庞藴",
        "content": "山中失却心，任运腾腾语。\n语即说空空，空中无虵鼠。\n有心波浪起，无心是净土。\n净土生真佛，佛还传佛语。\n佛能度众生，众生是佛母。",
        "dynasty": "唐",
        "collection_info": null
    },
    {
        "title": "诗偈 七十一",
        "author": "庞藴",
        "content": "心王不能了，何不依真智。\n一吼百兽伏，尽见无生理。\n无生理甚宽，无心无可看。\n非内外中间，非生死湼槃。\n诸法无住处，遨游神自安。",
        "dynasty": "唐",
        "collection_info": null
    },
    {
        "title": "诗偈 七十二",
        "author": "庞藴",
        "content": "外求非是宝，无念自家珍。\n心外求佛法，总是倒行人。\n般若名尚假，岂可更依文。\n有相皆虚妄，无形实是真。",
        "dynasty": "唐",
        "collection_info": null
    },
    {
        "title": "诗偈 七十三",
        "author": "庞藴",
        "content": "意根无自性，万法本来虚。\n外尘都不有，三界自然无。\n五藴今何在，尽总入无余。\n河沙过去佛，并在一毛如。",
        "dynasty": "唐",
        "collection_info": null
    },
    {
        "title": "诗偈 七十四",
        "author": "庞藴",
        "content": "人有一卷经，无相亦（《祖堂集》卷十五作「復」）无名。\n无人能（《祖堂集》作「解」）转读，有我不能听。\n如能转读得，入理契无生。\n非论菩萨道，佛亦不劳（《祖堂集》作「要」）成。",
        "dynasty": "唐",
        "collection_info": null
    },
    {
        "title": "诗偈 七十五",
        "author": "庞藴",
        "content": "阿爷当殿坐，子向前头立。\n父子同宅住，小魔不敢入。\n时开无尽藏，贫者相供给。\n得之永不穷，免得生忧悒。",
        "dynasty": "唐",
        "collection_info": null
    },
    {
        "title": "诗偈 七十六",
        "author": "庞藴",
        "content": "欲得真醍醐，三毒须去除。\n嗅无酥酪气，自见如意珠。\n劫火烧不然，泛海浪中浮。\n昔日强索者，今日作他奴。",
        "dynasty": "唐",
        "collection_info": null
    },
    {
        "title": "诗偈 七十七",
        "author": "庞藴",
        "content": "报汝寻真理，偷生佯不闻。\n及其身命卒，心口便纷纭。\n我命不能与，将钱别僱人。\n为读如来教，救护我精神。\n。",
        "dynasty": "唐",
        "collection_info": null
    },
    {
        "title": "诗偈 七十八",
        "author": "庞藴",
        "content": "城内数万户，不奈我恆一。\n时时师子吼，禽兽俱皆卒。\n教作罗睺罗，无踪持戒律。\n但知入理坐，日头骨咄出。",
        "dynasty": "唐",
        "collection_info": null
    },
    {
        "title": "诗偈 七十九",
        "author": "庞藴",
        "content": "众生多品类，诸佛祇一般。\n庶人见天子，知隔几重关。\n若有过人策，欲见亦不难。\n策中契圣理，坐取国家官。",
        "dynasty": "唐",
        "collection_info": null
    },
    {
        "title": "诗偈 八十",
        "author": "庞藴",
        "content": "智度本来如，众生病尽除。\n又度作护法，一切入无余。\n过去恆沙佛，皆同此一途。\n如能达此理，凡夫非凡夫。",
        "dynasty": "唐",
        "collection_info": null
    },
    {
        "title": "诗偈 八十一",
        "author": "庞藴",
        "content": "四大本无情，清虚无色声。\n达人悟空理，知法本无生。\n诸佛常现前，妙德亦同行。\n无无无障碍，心牛不肯耕。",
        "dynasty": "唐",
        "collection_info": null
    },
    {
        "title": "诗偈 八十二",
        "author": "庞藴",
        "content": "尘六门前唤，无情呼不入。\n二彼总空空，自然唇不湿。\n从此绝因缘，葛五随缘出。\n惟有空寂舍，圆八同金七。",
        "dynasty": "唐",
        "collection_info": null
    },
    {
        "title": "诗偈 八十三",
        "author": "庞藴",
        "content": "入理如箭射，寻文转相背。\n直道不肯行，识路成迷退。\n心王不了事，公臣生执碍。\n为此一羣贼，生死如踏碓。",
        "dynasty": "唐",
        "collection_info": null
    },
    {
        "title": "诗偈 八十四",
        "author": "庞藴",
        "content": "觉他欲打你，着脚即须抽。\n已后再相见，他羞我不羞。\n忍辱第一道，历劫无冤雠。\n此是无生县，不属湼槃洲。",
        "dynasty": "唐",
        "collection_info": null
    },
    {
        "title": "诗偈 八十五",
        "author": "庞藴",
        "content": "駡他无便宜，在应却得稳。\n无瞋神自安，駡他还自损。\n忍得有法利，駡他还折本。\n瞋喜同一如，循世不闷闷。\n。",
        "dynasty": "唐",
        "collection_info": null
    },
    {
        "title": "诗偈 八十六",
        "author": "庞藴",
        "content": "识业人稀少，迷途者众多。\n苦中生乐想，无喜强絃歌。\n不饮寻常醉，昏昏溺爱河。\n含笑造殃咎，后苦莫由他。",
        "dynasty": "唐",
        "collection_info": null
    },
    {
        "title": "诗偈 八十七",
        "author": "庞藴",
        "content": "耳闻他駡詈，心知口莫对。\n恶亦不须嫌，好亦不须爱。\n豁达无关津，虚空无罣碍。\n此真不动物，亦名观自在。",
        "dynasty": "唐",
        "collection_info": null
    },
    {
        "title": "诗偈 八十八",
        "author": "庞藴",
        "content": "仰手是天堂，覆手是地狱。\n地狱与天堂，我心都不属。\n化城犹不止，岂况诸天福。\n一切都不求，旷然无所得。",
        "dynasty": "唐",
        "collection_info": null
    },
    {
        "title": "诗偈 八十九",
        "author": "庞藴",
        "content": "佛有一等慈，有人心不知。\n一切皆平等，贫富总怜伊。\n富者你莫贪，贫者你莫痴。\n无贪心自静，无痴意莫思。",
        "dynasty": "唐",
        "collection_info": null
    },
    {
        "title": "诗偈 九十",
        "author": "庞藴",
        "content": "白衣不执相，真理从空生。\n祇为心无碍，智慧出纵横。\n唯论师子吼。\n不许野干鸣。\n菩提称最妙，犹呵是假名。",
        "dynasty": "唐",
        "collection_info": null
    },
    {
        "title": "诗偈 九十一",
        "author": "庞藴",
        "content": "从根诛则绝，从根修则灭。\n若能双株断，三乘尽超越。\n此非凡夫言，妙吉分明说。\n如来所疗治，一差不復发。",
        "dynasty": "唐",
        "collection_info": null
    },
    {
        "title": "诗偈 九十二",
        "author": "庞藴",
        "content": "久种善根深，同尘尘不侵。\n非关尘不染，自是我无心。\n无心心不起，超三越十地。\n究竟真如果，到头祇箇是。",
        "dynasty": "唐",
        "collection_info": null
    },
    {
        "title": "诗偈 九十三",
        "author": "庞藴",
        "content": "凡夫智量狭，妄说有难易。\n离相如虚空，尽契诸佛智。\n戒相如虚空，迷人自作持。\n病根不肯拔，执是弄花枝。\n。",
        "dynasty": "唐",
        "collection_info": null
    },
    {
        "title": "诗偈 九十四",
        "author": "庞藴",
        "content": "牵牛驾空车，共入无为宅。\n无为宅甚宽，众生却嫌窄。\n十方同一空，何曾有间隔。\n有法入不得，无心是度厄。",
        "dynasty": "唐",
        "collection_info": null
    },
    {
        "title": "诗偈 九十五",
        "author": "庞藴",
        "content": "世间最上事，唯有修道强。\n若悟无生理，三界自消亡。\n藴空妙德现，无念是清凉。\n此即迷陀土，何处觅西方。",
        "dynasty": "唐",
        "collection_info": null
    },
    {
        "title": "诗偈 九十六",
        "author": "庞藴",
        "content": "宝珠内衣裏，繫来无量时。\n遇六恶知识，又常假慈悲。\n牵我饮欲酒，醉卧都不知。\n情尽酒復醒，自见本道师。",
        "dynasty": "唐",
        "collection_info": null
    },
    {
        "title": "诗偈 九十七",
        "author": "庞藴",
        "content": "世人重珍宝（《宗镜录》卷十五作「但重金」），我贵（《宗镜录》作「爱」）剎那静。\n金多乱人心，静见真如性。\n性空法亦空（《宗镜录》作「性通法亦通」），十八绝（《宗镜录》作「断」）行踪。\n但自心无碍。\n何愁神（《宗镜录》作「声」）不通。\n（《法藏碎金录》卷四、卷五录前四句）。",
        "dynasty": "唐",
        "collection_info": null
    },
    {
        "title": "诗偈 九十八",
        "author": "庞藴",
        "content": "端坐求如法，如法转相违。\n抛法无心取，始自却来归。\n无求出三界，有念则成痴。\n求佛觅解脱，不是丈夫儿。",
        "dynasty": "唐",
        "collection_info": null
    },
    {
        "title": "诗偈 九十九",
        "author": "庞藴",
        "content": "恶心满三界，口即念弥陀。\n心口相违背，羣贼转转多。\n一尘起万境，倐忽徧婆娑。\n色声求（《宗镜录》卷十五作「取」）佛道，结果尽成魔。",
        "dynasty": "唐",
        "collection_info": null
    },
    {
        "title": "诗偈 一○○",
        "author": "庞藴",
        "content": "佛亦不离心，心亦不离佛。\n心寂即菩提，心然即有物。\n物即变成魔，无即无诸佛。\n若能如是用，十八从何出。",
        "dynasty": "唐",
        "collection_info": null
    },
    {
        "title": "诗偈 一○一",
        "author": "庞藴",
        "content": "羊车诱下愚，鹿车载中夫。\n大乘为上士，鹏巢鹤不居。\n鹪鹩住蚊睫，居士咄盲驴。\n若论质利帝，毕竟一乘无。",
        "dynasty": "唐",
        "collection_info": null
    },
    {
        "title": "诗偈 一○二",
        "author": "庞藴",
        "content": "有（《祖堂集》卷十五作「世」）人嫌庞老，庞老不嫌他（《祖庭事苑》卷二作「它」）。\n开门待知识，知识不来过。\n心如具三学，尘识不相和（《祖堂集》无此二句）。\n一丸疗万（《祖堂集》作「百」）病，不假药方多。",
        "dynasty": "唐",
        "collection_info": null
    },
    {
        "title": "诗偈 一○三",
        "author": "庞藴",
        "content": "淼淼长江水，周而还復始。\n昏昏三界人，轮迴亦如此。\n轮迴改形貌，长江色不异。\n改貌劳神识，终须到佛地。",
        "dynasty": "唐",
        "collection_info": null
    },
    {
        "title": "诗偈 一○四",
        "author": "庞藴",
        "content": "睡来展脚睡，悟理起题诗。\n诗中无别意，唯劝破贪痴。\n贪瞋痴若尽，便是世尊儿。\n无烦问师匠，心王应自知。",
        "dynasty": "唐",
        "collection_info": null
    },
    {
        "title": "诗偈 一○五",
        "author": "庞藴",
        "content": "世人重名利，余心总不然。\n束薪货升米，清水铁铛煎。\n觉熟捻铛下，将身近畔边。\n时时抛入口，腹饱肚无言。",
        "dynasty": "唐",
        "collection_info": null
    },
    {
        "title": "诗偈 一○六",
        "author": "庞藴",
        "content": "行学非真道，徒劳神与躯。\n千里寻月影（《宗镜录》卷四一作「千生寻水月」），终是枉工夫。\n不悟缘声色，当今学者疎。\n但看起灭处，此箇是真如。",
        "dynasty": "唐",
        "collection_info": null
    },
    {
        "title": "诗偈 一○七",
        "author": "庞藴",
        "content": "教君杀贼法，不用苦多方。\n慧剑当心刺，心亡法亦亡。\n心亡极乐国，法亡即西方。\n贼为象马用，神自作空王。",
        "dynasty": "唐",
        "collection_info": null
    },
    {
        "title": "诗偈 一○八",
        "author": "庞藴",
        "content": "不用苦多闻，看他彼上人。\n百忆及日用，元在一毛尘（《宗镜录》卷十八作「纂在一毛鳞」）。\n心但寂无相，即出无明津。\n若能如是学，几许省精神。",
        "dynasty": "唐",
        "collection_info": null
    },
    {
        "title": "诗偈 一○九",
        "author": "庞藴",
        "content": "惭愧好心王，生在莲华堂。\n恆持般若剑，终日带浮囊。\n常怀第一义，外国赖恩光。\n五百长者子，相随归故乡。",
        "dynasty": "唐",
        "collection_info": null
    },
    {
        "title": "诗偈 一一○",
        "author": "庞藴",
        "content": "惭愧好意根，无自亦无他。\n无自身无垢，无他尘不加。\n常居清静地，知有不能过。\n旧时恶知识，总见阿弥陀。",
        "dynasty": "唐",
        "collection_info": null
    },
    {
        "title": "诗偈 一一一",
        "author": "庞藴",
        "content": "惭愧好舌根，常开大道门。\n世间三有事，实是不能论。\n相逢唯说道，更莫敍寒温。\n了知世相假，俗理也徒烦。",
        "dynasty": "唐",
        "collection_info": null
    },
    {
        "title": "诗偈 一一二",
        "author": "庞藴",
        "content": "惭愧一双耳，常思解脱声。\n若论俗语话，实是不能听。\n闻财耳不纳，闻色心不生。\n不受有无语，何虑不惺惺。",
        "dynasty": "唐",
        "collection_info": null
    },
    {
        "title": "诗偈 一一三",
        "author": "庞藴",
        "content": "惭愧一双眼，曾见数般人。\n端正亦不爱，丑陋亦不瞋，当头异国色，何须妄起尘。\n低头自形相，都无一处真。\n身心如幻化，满眼没怨亲。",
        "dynasty": "唐",
        "collection_info": null
    },
    {
        "title": "诗偈 一一四",
        "author": "庞藴",
        "content": "惭愧一躯身，梵号波罗柰。\n被贼一羣使，寻常不自在。\n亦名为枯井，亦名为韛袋。\n亦名朽故宅，亦名幻三昧。\n佛駡作死尸，乘尸渡大海。\n大海元无水，死尸非是船。\n熟看世上事，总是假因缘。\n若了身心相，空裏任横眠。\n具此六惭愧，实是不求天。\n（以上一百十四首均见咸丰元年刊于頔编《庞居士语录》卷中）。",
        "dynasty": "唐",
        "collection_info": null
    },
    {
        "title": "诗偈 一",
        "author": "庞藴",
        "content": "一时復一时，步步向前移。\n无常有限分，早晚即不知。\n古人一交语，预办没贫儿。\n闻小须修道，莫待衰老时。\n邂逅符到来，赚你更无疑。\n劝君不肯听，三涂真可悲。",
        "dynasty": "唐",
        "collection_info": null
    },
    {
        "title": "诗偈 二",
        "author": "庞藴",
        "content": "一日復一日，百年渐渐毕。\n急急除妄想，无念成真佛。\n更莫苦攀缘，窥他世上物。\n忽然无常至，累劫出不得。",
        "dynasty": "唐",
        "collection_info": null
    },
    {
        "title": "诗偈 三",
        "author": "庞藴",
        "content": "一宿復一宿，光阴渐渐促。\n报你心王道，依智莫依识。\n依智见真佛，依识入地狱。\n若沦六趣中，受苦无时足。",
        "dynasty": "唐",
        "collection_info": null
    },
    {
        "title": "诗偈 四",
        "author": "庞藴",
        "content": "一年復一年，务在且迁延。\n皮皱缘肉减，髮白髓枯干。\n毛孔通风过，骨消椽梠宽。\n水微不耐热，火少不耐寒。\n幻身如聚沫，四大亦非坚。\n更被痴狼使，无明晓夜煎。\n惟知念水草，心神被物缠。\n云何不忏悔，便道舍财钱。\n外头遮曲语，望得免前愆。\n地狱应无事，准拟得生天。\n世间有这属，冥道不如然。\n除非不作业，当拔罪根源。\n根空尘不实，内外绝因缘。\n积罪如山岳，慧火一时燃。\n须臾变灰烬，永劫更无烟。\n。",
        "dynasty": "唐",
        "collection_info": null
    },
    {
        "title": "诗偈 五",
        "author": "庞藴",
        "content": "迷时三界有，悟即出嚣缠。\n心无六入迹，清净达本源。\n地狱成净土，招手别诸天。\n报语三涂宅，共你更无缘。\n非论早与晚，悟理即无边。",
        "dynasty": "唐",
        "collection_info": null
    },
    {
        "title": "诗偈 六",
        "author": "庞藴",
        "content": "心如即是坐，境如即是禅。\n如如都不动，大道无中边。\n若能如是达，所谓火中莲。",
        "dynasty": "唐",
        "collection_info": null
    },
    {
        "title": "诗偈 七",
        "author": "庞藴",
        "content": "无求乃法眼，有念却成魔。\n无求復无念，即是阿弥陀。\n真如共菩萨，总祇较无多。",
        "dynasty": "唐",
        "collection_info": null
    },
    {
        "title": "诗偈 八",
        "author": "庞藴",
        "content": "炼尽三山铁，镕销五岳铜。\n林枯鸟自散，海竭绝鱼龙。\n无师破戒行，有法尽皆空。",
        "dynasty": "唐",
        "collection_info": null
    },
    {
        "title": "诗偈 九",
        "author": "庞藴",
        "content": "菩萨无烦恼，众生爱皱眉。\n无恼缘无贼，皱眉被贼欺。\n不须问师匠，心王应自知。",
        "dynasty": "唐",
        "collection_info": null
    },
    {
        "title": "诗偈 十",
        "author": "庞藴",
        "content": "凡夫龢着事，不免三界轮。\n与说无生理，闭耳佯不闻。",
        "dynasty": "唐",
        "collection_info": null
    },
    {
        "title": "诗偈 十一",
        "author": "庞藴",
        "content": "壁画枉用色，不如脱空佛。\n住法比无住，阴中对白日。\n不信有无言，看取波罗蜜。",
        "dynasty": "唐",
        "collection_info": null
    },
    {
        "title": "诗偈 十二",
        "author": "庞藴",
        "content": "见时如不见，闻时如不闻。\n喜时如不喜，瞋时如不瞋。\n一切尽归如，自然无我人。",
        "dynasty": "唐",
        "collection_info": null
    },
    {
        "title": "诗偈 十三",
        "author": "庞藴",
        "content": "斋须实相斋，戒须实相戒。\n有相持斋戒，到头归败坏。\n败坏属无常，从何免三界。",
        "dynasty": "唐",
        "collection_info": null
    },
    {
        "title": "诗偈 十四",
        "author": "庞藴",
        "content": "心王不了事，遮莫向名山。\n纵令见佛像，实以不相关。\n猿猴见水月，捉月始知难。",
        "dynasty": "唐",
        "collection_info": null
    },
    {
        "title": "诗偈 十五",
        "author": "庞藴",
        "content": "缘事求解脱，累劫无出期。\n直须入理性，成佛更无疑。\n虽然不受记，见是世尊儿。",
        "dynasty": "唐",
        "collection_info": null
    },
    {
        "title": "诗偈 十六",
        "author": "庞藴",
        "content": "佛遣灭生灭，生灭长相随。\n不学大人相，却作小孙儿。\n持心更觅佛，岂不是愚痴。",
        "dynasty": "唐",
        "collection_info": null
    },
    {
        "title": "诗偈 十七",
        "author": "庞藴",
        "content": "无事被他駡，佯佯耳不闻。\n舌亦不须动，心亦不须瞋。\n关津无障碍，即是出缠人。",
        "dynasty": "唐",
        "collection_info": null
    },
    {
        "title": "诗偈 十八",
        "author": "庞藴",
        "content": "真如本无相，所得是凡流。\n昔时为父子，长大出外游。\n今日相遇见，父少子白头。",
        "dynasty": "唐",
        "collection_info": null
    },
    {
        "title": "诗偈 十九",
        "author": "庞藴",
        "content": "一生解缚钝，浑身纳裏眠。\n心中无意识，耳无绳索牵。\n心本无繫缚，同尘亦无喧。\n。",
        "dynasty": "唐",
        "collection_info": null
    },
    {
        "title": "诗偈 二十",
        "author": "庞藴",
        "content": "欲得真解脱，持刀且杀牛。\n牛死人亦亡，佛亦不须求。\n全身空裏坐，即度死生流。",
        "dynasty": "唐",
        "collection_info": null
    },
    {
        "title": "诗偈 二十一",
        "author": "庞藴",
        "content": "贪瞋不肯舍，徒劳读释经（《祖堂集》卷十五作「书」）。",
        "dynasty": "唐",
        "collection_info": null
    },
    {
        "title": "诗偈 二十二",
        "author": "庞藴",
        "content": "取空是取（《祖堂集》作「空是」）色，取色色无常。\n色空非我有，端坐见家乡。",
        "dynasty": "唐",
        "collection_info": null
    },
    {
        "title": "诗偈 二十三",
        "author": "庞藴",
        "content": "经体本无名，受持无色声。\n心依无相理，真是《金刚经》。",
        "dynasty": "唐",
        "collection_info": null
    },
    {
        "title": "诗偈 二十四",
        "author": "庞藴",
        "content": "孙儿正啼哭，母言来与金。\n捻他黄叶把，便是正声音。",
        "dynasty": "唐",
        "collection_info": null
    },
    {
        "title": "诗偈 二十五",
        "author": "庞藴",
        "content": "别泪成河海，骨如毘富山。\n祇缘尘识法，所以遣心然。",
        "dynasty": "唐",
        "collection_info": null
    },
    {
        "title": "诗偈 二十六",
        "author": "庞藴",
        "content": "前人若有事，我犹佯不知。\n何况他无问，谗舌强卑卑。",
        "dynasty": "唐",
        "collection_info": null
    },
    {
        "title": "诗偈 二十七",
        "author": "庞藴",
        "content": "劝君师子吼，莫学野干鸣。\n若能香象起，感得凤凰迎。",
        "dynasty": "唐",
        "collection_info": null
    },
    {
        "title": "诗偈 二十八",
        "author": "庞藴",
        "content": "一种学事业，亦来登选场。\n祇缘口义错，落第在他乡。",
        "dynasty": "唐",
        "collection_info": null
    },
    {
        "title": "诗偈 二十九",
        "author": "庞藴",
        "content": "心王不了事，却被六贼使。\n共贼作火下，无由出生死。",
        "dynasty": "唐",
        "collection_info": null
    }
]