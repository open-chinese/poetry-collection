[
    {
        "uuid": "a379ec61ee7c99bbe43d19fa370924fb",
        "title": "十一月二十日德音",
        "author": "孔平仲",
        "content": "敕书夜半至，主者不能发。\n星辰稍低回，万里收落月。\n平明宣帝词，轸虑极惨怛。\n所忧在愆阳，雨泽嗟久竭。\n周王望云汉，汤后讼女谒。\n又闻泰一驭，已驻黄金阙。\n所至为福祥，行当扫灾孽。\n因兹肆大眚，洗涤如海阔。\n上刑脱窀穸，轻繫弛缧绁。\n生还今可期，向者或长诀。\n讙呼满行道，感泣有白髮。\n苟非皇恩深，安得汝辈活。\n千城聚和气，散作连天雪。",
        "dynasty": "宋",
        "collection_info": null
    },
    {
        "uuid": "22dc7e501d1ac40808e876ee3db02c27",
        "title": "宿涝泽",
        "author": "孔平仲",
        "content": "出城云物好，更听歌声发。\n行路已微阴，暮村逢霰雪。\n衾寒不成寐，奄奄残灯灭。",
        "dynasty": "宋",
        "collection_info": null
    },
    {
        "uuid": "953c9fc1faf11c35b54df75ceafe53b6",
        "title": "召伯水落",
        "author": "孔平仲",
        "content": "朝落一寸水，暮落一寸水。\n卷水去入湖，更值南风起。\n舟行意虽急，滞碍乃如此。\n矗矗在吾前，千艘正衔尾。",
        "dynasty": "宋",
        "collection_info": null
    },
    {
        "uuid": "67eb549d1645b2dc9ac3cac3ad6a7221",
        "title": "舟行却回",
        "author": "孔平仲",
        "content": "清晨移舟出沙嘴，宿氛卷尽天如洗。\n日高五丈行十里，白云之中黑云起。\n回舟急趋旧泊处，四山沉沉日色死。\n逆风飒飒初尚微，浪头已高白参差。\n又闻西北崩崖陷谷有异声，大风横击波如鳞。\n操舟之子虽习贯，掣柁才开又投岸。\n有如磁石引针去，时时飐扑愁中断。\n长篙劲艣不易胜，仅得入口如再生。\n迴望后舟尚出没，使人泪落肝胆惊。\n昨日庙中奠旨酒，巫语甚吉许我行。\n奈何中路辄反覆，欺诞何者为神明。\n岂非风者天号令，必欲逆知非汝能。\n浪传消息得醉饱，万一犹足为威灵。",
        "dynasty": "宋",
        "collection_info": null
    },
    {
        "uuid": "b393696a14e78803ca858c0ab25a28ce",
        "title": "长芦咏蝗",
        "author": "孔平仲",
        "content": "飞蝗乎，飞蝗乎，谁使汝为飞蝗，而如此之孽也。\n一气所生乃自然，百虫之中何为者。\n若岁大旱汝则多，人虽畏之可奈何。\n来时漫不见首尾，往往蔽日连数里。\n河南却集河北岸，东村西村闹如螘。\n捕逐百千才十一，入地如锥又生子。\n山林所过为一空，万口飒飒如雨风。\n稻粱黍稷復何有，田畴已尽腹未充。\n农夫去岁望得雪，千耦辈作乘春发。\n耕耘喜及苗已长，与汝何冤乃遭啮。\n忍见深冬瘦如腊，征赋繁兴蓄积缺。\n我有薄田在江州，五岁之中三不收。\n流灾得无及彼土，搏手安敢期高秋。\n阴阳调和非我事，冻馁逼迫同民忧。\n有生所往随有累，不及饮啄波中鸥。",
        "dynasty": "宋",
        "collection_info": null
    },
    {
        "uuid": "683c8cdf992aca674ffb215df3ef5bfd",
        "title": "金陵观雨",
        "author": "孔平仲",
        "content": "丞相初下车，忧勤到南亩。\n旱干为祈祷，甘雨辄盈缶。\n气从钟山发，浪入秦淮吼。\n奔腾与摆蹙，执热復何有。\n我时在舟中，清爽浮户牖。\n垢衣得浣濯，快意一搔首。\n深宵对明月，灭烛坐更久。\n昨日见投龙，于今慰枯朽。\n至诚必有答，况乃调元手。",
        "dynasty": "宋",
        "collection_info": null
    },
    {
        "uuid": "9de25303cca1b75071c87944011a7ebe",
        "title": "观暴",
        "author": "孔平仲",
        "content": "怒雷殷殷西南天，黑气一抹如长烟。\n鲸嘘鳌噫蛟吐涎，龙呼其俦相后先。\n散为飞云盖蜿蜒，以尾卷海洒百川。\n河伯乃在坎底眠，震惊掉动忧不全。\n白浪涌起高于船，冈驰隰舞山回旋。\n崩衝摆落蔚高骞，声势烈烈孰使然。\n须臾寂静又改前，余氛倚汉犹青玄。\n小虾奋头如自贤，神龙归宫鱼出泉。",
        "dynasty": "宋",
        "collection_info": null
    },
    {
        "uuid": "e3b4c30826d08d346ae6b273491bcc84",
        "title": "太平",
        "author": "孔平仲",
        "content": "长江卷波作沙色，中有数顷如泼墨。\n是为望夫之高山，沉沉影落江心黑。\n操篙下探不见底，侧行牵挽难为力。\n疾风为我西北来，打鼓张帆何快哉。\n百夫呼噪绝水府，心胆壮敌山崔嵬。\n须臾已入大信口，回听怒浪声如雷。\n姑孰堂前溪水清，扁舟夜泊已三更。\n微微雨过有秋意，漠漠云开对月明。",
        "dynasty": "宋",
        "collection_info": null
    },
    {
        "uuid": "408e78993eddac0da0f622d72d73e93f",
        "title": "观牛渡江",
        "author": "孔平仲",
        "content": "荷蓑而骑彼牧童，驱牛乱流江水中。\n徐行不復用鞭棰，母当其前犊后从。\n浊波沄沄出头角，见者往往疑蛟龙。\n牛身千钧水不测，步步乃与丘陵同。\n天机自然有所解，物理如此谁能穷。\n君不见轧荦山腹垂至膝，一马不能载其躬。\n帝前每作胡旋舞，翩翩劲捷如旋风。",
        "dynasty": "宋",
        "collection_info": null
    },
    {
        "uuid": "5ae96ba559a2159e2ebcb7bdc786e2bc",
        "title": "太平",
        "author": "孔平仲",
        "content": "溪行曲入四五里，乃见江城大如斗。\n人烟疏少白日静，风物澄明新雨后。\n古来豪俊多在此，怅望千秋一回首。\n谢家青山空自高，李白扁舟復何有。",
        "dynasty": "宋",
        "collection_info": null
    },
    {
        "uuid": "acb2194b28f9f72458986a4a1780e193",
        "title": "泊舟姑孰堂",
        "author": "孔平仲",
        "content": "崎岖遵狭港，託庇倚葭芦。\n泊舟姑孰堂，乃在溪上居。\n此溪来处远，东引丹阳湖。\n微风起天外，爽气得秋初。\n而我尚厌暑，卷帘心不舒。\n蓬头赤两脚，踯躅遶四隅。\n坐砌未为惬，偃身卧碑趺。\n中宵倦摇箑，流汗落衣裾。\n因观今则然，自问昔何如。\n人情有未足，不见有有余。",
        "dynasty": "宋",
        "collection_info": null
    },
    {
        "uuid": "ea4da1659d1af683c8f6617547b89e20",
        "title": "于将军",
        "author": "孔平仲",
        "content": "长安遣兵百胜强，意气何有汉中王。\n七军之心俱猛鸷，虎兕插羽将翱翔。\n睥睨荆益可席卷，白帝城高如堵墙。\n秣马蓐食朝欲战，雷声殷殷山之阳。\n沉阴苦雨十余日，汉水溢出高腾骧。\n苍黄不暇治步伍，攀缘蹙踏半死伤。\n计穷岂不欲奔走，四望如海皆茫茫。\n鼍鸣鱼跃尚恐惧，万一敌至谁敢当。\n遥观大船载旗鼓，闻说乃是关云长。\n蒙衝直绕长堤下，劲弩强弓无敌者。\n虽有铁骑何所施，排空白浪如奔马。\n将军拱手就絷缚，咋舌无声面深赭。\n捷书一日到锦城，隻轮不返皆西行。\n将军畴昔负朋友，若此昌豨犹得生。\n循环报復虽天意，壮士所惜惟功名。\n曹瞒相知三十年，临危不及庞明贤。\n归来头白已顦顇，泣涕顿首尤可怜。\n高陵画像何诡谲，乃令惭痛入九泉。\n淯水之师勇冠世，英雄成败皆偶然。",
        "dynasty": "宋",
        "collection_info": null
    },
    {
        "uuid": "76505c91d429debb8818f6d079929882",
        "title": "紫髯将军",
        "author": "孔平仲",
        "content": "华容女子哭幽囚，吉利如虎入荆州。\n缚其孤雏敛貔貅，长驱水步八十万。\n欲猎于吴吴主忧，羣臣劝迎同一说。\n拔刀斫案心胆裂，揆彼之量岂我容。\n开门纳狼计何拙，鲁家狂儿策最长。\n倡而和者有周郎，区区黄盖乃乞降。\n龙幡遮火烧赤壁，东南风急天绛色。\n江中战舸岸上营，烟焰飞腾半焚溺。\n雷鼓大进声满川，轻锐迫逐皆崩奔。\n紫髯将军更欢喜，曹公坐翅不得鶱。\n子布元表何龊龊，成败之决在一言。\n君不见甘露宝鼎间，典午受禅吴犹存。\n青盖入洛虽可惜，犹胜俛首臣老贼。",
        "dynasty": "宋",
        "collection_info": null
    },
    {
        "uuid": "80ee06838b5190bc0633e906c0743670",
        "title": "武宗",
        "author": "孔平仲",
        "content": "武宗惟雄俊，有臣委用专。\n德裕才略大，感恩罄所宣。\n是时岩廊上，六合气可吞。\n论兵决胜负，万里在目前。\n一平回鹘凶，再洗上党昏。\n杨弁不知时，乃敢盗太原。\n岂信明光甲，遣人斩其元。\n廷谋昧知几，唯有君相然。\n成立三大功，慷慨在一言。\n风霆运不测，日月朗高悬。\n李唐势已去，至此岌復缠。\n外内已息兵，崇卑定干坤。\n遂令河北师，弭耳如孤豚。\n事书史册上，读之快心魂。\n千载若信宿，凛凛风烈存。\n世人多说剑，不见斫伐痕。\n玩弄反自伤，何用饰玙璠。\n迂哉贾生饵，果尔房管奔。\n施为贵寔效，讵主衒空文。",
        "dynasty": "宋",
        "collection_info": null
    },
    {
        "uuid": "9662528fbdee017f78e9c401aa5ee0f2",
        "title": "奉天行",
        "author": "孔平仲",
        "content": "苍苍行露出苑门，孤城逼仄不可存。\n贼兵之来若风雨，顷刻城下皆云屯。\n纷纷矢石蔽空黑，天子垂泣对将军。\n将军提笔书满背，城中白丁久夺气。\n草车之焚虽已矣，云桥百尺虹蜺起。\n下瞰城中笑饮酒，干陵赭袍拥朱紫。\n朔方大将来赴急，彷徨中路不敢入。\n豺狼合从堪恸哭，翠华崎岖又巡蜀。\n圣神文武何至此，堂上有人面如鬼。",
        "dynasty": "宋",
        "collection_info": null
    },
    {
        "uuid": "845abe66b7bcaf144b91d45a59202076",
        "title": "天门山",
        "author": "孔平仲",
        "content": "惟天莽苍苍，乃立此门阙。\n山本如城高，剖凿中断裂。\n两峰竞秀倚，千古势相戛。\n大江方南来，逼束不得洩。\n潴为无底深，散作万顷阔。\n想当割据时，闭固孰敢发。\n夕阳坐荒亭，诗思摹峭拔。\n清晨放舟出，回首见呀豁。\n西梁尚局促，壮观心颇阔。\n安得呼化工，努力更一揠。",
        "dynasty": "宋",
        "collection_info": null
    },
    {
        "uuid": "833008600545fad9f4548c362661f709",
        "title": "灵壁东",
        "author": "孔平仲",
        "content": "明珠大贝玉玲珑，美人营营出深宫。\n清矑一盼失英雄，羽觞行酒乐未终。\n胡陵杀气迴飞鸿，投杯掷筯自挽弓。\n麾兵大战灵壁东，血流争波入海红。\n何为羁孤铁马中，捣沙折木天北风。\n突围而出追失踪，四五年间蛇作龙。",
        "dynasty": "宋",
        "collection_info": null
    },
    {
        "uuid": "41d1392ac448514cef0c04bf7b140fc4",
        "title": "题赣州嘉济庙祈雨感应",
        "author": "孔平仲",
        "content": "江东祷雨真灵迹，香火未收檐溜滴。\n城中到此夜五更，渡口归时水三尺。\n高田流满入低田，万耦齐耕破晓烟。\n但愿吾民得饱饭，年年岁岁是丰年。",
        "dynasty": "宋",
        "collection_info": null
    },
    {
        "uuid": "f3f2e56a6255323607b4401b14b0e617",
        "title": "答陈君佐戏吟",
        "author": "孔平仲",
        "content": "与君居两邦，如隔万里道。\n相从得旬日，所恨太不早。\n清谈已解忧，大笑时绝倒。\n赠我以古风，应手拾瓌宝。\n间亦藏戏言，顾我欲高蹈。\n答之以不答，羡子富文藻。\n沧溟在人外，中有群仙岛。\n相约逍遥游，餐霞食瑶草。",
        "dynasty": "宋",
        "collection_info": null
    },
    {
        "uuid": "298307b145d827f4e6e002aea38f5bbc",
        "title": "游子吟",
        "author": "孔平仲",
        "content": "远游如飞蓬，漂泊天之涯。\n不及百尺楼，繫在垂杨堤。\n琉璃为钟玉为斝，繁弦促管花阴下。\n青春此乐输几人，客身皇皇一羸马。",
        "dynasty": "宋",
        "collection_info": null
    },
    {
        "uuid": "df86b16c29525df5f552958afabd6797",
        "title": "汴堤行",
        "author": "孔平仲",
        "content": "长堤杳杳如丝直，隠以金椎密无迹。\n当年何人种绿榆，千里分阴送行客。\n波间交语船上下，马头揖别人南北。\n日轮西入鸟不飞，从古舟车无断时。",
        "dynasty": "宋",
        "collection_info": null
    },
    {
        "uuid": "4413500bfd45cb26ad58bf7c58f68c03",
        "title": "酒帘",
        "author": "孔平仲",
        "content": "百尺风外帘，常时悬高阁。\n若夸酒味美，聊劝行人酌。\n但浇愁肠宽，奚畏守犬恶。\n客心方摇旌，逢此慰寂寞。",
        "dynasty": "宋",
        "collection_info": null
    },
    {
        "uuid": "d40d69edc171118eb6f859fedde9370b",
        "title": "书驿舍壁",
        "author": "孔平仲",
        "content": "巍巍使馆开华堂，行人旧题诗满堂。\n去年读之多好语，今岁重寻在何处。\n驿吏却云官长来，垩以赤白墁青灰。\n银鈎错落应手没，当时嘲谑谁为才。\n呜呼万事祇如此，古人豪强安在哉。\n寄语征途往还客，不如挥毫落金石。\n金石虽坚有时灭，君不闻海波成田淮水绝。",
        "dynasty": "宋",
        "collection_info": null
    },
    {
        "uuid": "4d3cd28948a4ed13953750301132c572",
        "title": "发虹县",
        "author": "孔平仲",
        "content": "驱马汴河西，从此游帝乡。\n瞻言驿堠短，喜及春日长。\n碧瓦映茅茨，人烟密相望。\n蒭茭足供马，亦有酒可尝。\n旁观波澜起，万柁攒舟航。\n一跌性命已，岂惟肌骨伤。\n不如榆柳堤，中路稳腾骧。\n去家渐及旬，犹走淮楚疆。\n却视故山隠，忽在天一方。\n东轩復难到，兰芷媚幽香。\n驰光不可留，游女已采桑。",
        "dynasty": "宋",
        "collection_info": null
    },
    {
        "uuid": "59e12973eb5f220d6d1db8ab9382f418",
        "title": "水头",
        "author": "孔平仲",
        "content": "荒湾斗转河如束，千古痴龙卧空谷。\n公然收水入毫芒，万里昆崙倾不足。\n春妍睡醒鳞甲开，顷刻已放波头来。\n衝梢掠操何迅速，喷云溅雪争崔嵬。\n舟人传呼隘两岸，骇若百蛰逢惊雷。\n连桩繫缆犹恐脱，不尔船碇俱倾颓。\n须臾水面如平掌，客子棹歌船下上。",
        "dynasty": "宋",
        "collection_info": null
    },
    {
        "uuid": "1289bcd566098f800ac046e9625a0041",
        "title": "岘山行",
        "author": "孔平仲",
        "content": "驱马岘山南，磴滑不能上。\n惆怅石城人，秋风摇两桨。",
        "dynasty": "宋",
        "collection_info": null
    },
    {
        "uuid": "accccdd39a47977db00e63e32b3fe201",
        "title": "寄王彦昭教授",
        "author": "孔平仲",
        "content": "别君已经年，相见如一日。\n分教淮南生，中路忽相失。\n我志如柳惠，何尝厌三黜。\n君才如叔夜，犹苦不堪七。\n趣向大抵同，离合何不一。\n轻装入隋堤，正值柳阴密。\n仓庚交交飞，布谷命其匹。\n壮岁甘远游，岂暇念家室。\n永城去亳近，马足翩翩逸。\n我往何时还，君处不能出。\n新诗近应多，烂漫排古律。\n黄花不可见，谁为子鸣瑟。\n交游固难得，会面那易必。\n作诗寄秋风，以写胸中鬰。",
        "dynasty": "宋",
        "collection_info": null
    },
    {
        "uuid": "462d8cbb0aca59bec9a0ef8ad7eae843",
        "title": "书所见",
        "author": "孔平仲",
        "content": "昂昂林边鹤，何事不天飞。\n徘徊方塘面，独啄青苔衣。\n得非恋其傍，修竹垂芳菲。\n高竿擢春秀，清影弄朝晖。\n曾于画图见，恍若迷是非。\n兴与佳景会，悠然久忘机。",
        "dynasty": "宋",
        "collection_info": null
    },
    {
        "uuid": "02217e56ff79356f45493d19a0d31101",
        "title": "村鼓",
        "author": "孔平仲",
        "content": "潭潭村鼓鸣，羡尔田家乐。\n闪闪绿榆丛，风清如苇籥。\n我怀物外趣，世味久零落。\n焉得太古民，相携去耕凿。",
        "dynasty": "宋",
        "collection_info": null
    },
    {
        "uuid": "730653dde5cee6fbb2e96564e3f212ee",
        "title": "酇阳观棋",
        "author": "孔平仲",
        "content": "繫马酇阳岸，湍波怒奔霆。\n却坐南轩上，旷若耳目清。\n两翁方围棋，玉石相分争。\n初味若恬淡，锋交渐纵横。\n攻南意窥北，翻復乃人情。\n计虑临危出，或从死中生。\n勇者喜见色，怯者噤无声。\n谁云一枰小，斗智亦已精。\n昔有烂柯者，弃俗游峥嵘。\n彼实方外人，岁月固可轻。\n我今则异此，久为世网婴。\n一官犹坎轲，三径尚未耕。\n妻子寄异县，飘飘望东京。\n寸晷尤可惜，客子当念程。\n饮水上马去，两翁任输赢。",
        "dynasty": "宋",
        "collection_info": null
    },
    {
        "uuid": "2e60b60a2cd78d981fc1d7d7c3d6d767",
        "title": "蝴蝶行",
        "author": "孔平仲",
        "content": "蝴蝶飞，渡河来。\n河北花已落，河南花正开。\n盈盈采花女，扑打还家去。\n推身飞入粉奁中，芳草绵绵旧时路。",
        "dynasty": "宋",
        "collection_info": null
    },
    {
        "uuid": "6386945c763a3170e9df8d91e5aa37f2",
        "title": "枯柳",
        "author": "孔平仲",
        "content": "窾枯路傍柳，种插从何年。\n枯条不可见，人立何岿然。\n轻脆岂耐久，心腹俱空穿。\n上无一鸟巢，下繫万里船。\n想见方浓时，飞花舞青天。\n行人多攀折，惨淡驻征鞭。\n今也傲突兀，东西过谁怜。\n陋质非焦桐，难试朱丝弦。\n英华余岁许，白蚁争回旋。\n雷公飞火试一照，深处恐有乖龙眠。",
        "dynasty": "宋",
        "collection_info": null
    },
    {
        "uuid": "7722684fc9f24f1beb39fd03762b83de",
        "title": "戏寄邵瞻远",
        "author": "孔平仲",
        "content": "道人养金丹，笑我餐芝朮。\n青瞳何皎然，照映冰雪质。\n壶中玉楼好，天外鸾骖逸。\n境清莫回顾，世味甜如蜜。",
        "dynasty": "宋",
        "collection_info": null
    },
    {
        "uuid": "d7b18f4f35e222821b0e3b47567202b9",
        "title": "车班班",
        "author": "孔平仲",
        "content": "车班班，入函关。\n马萧萧，渡渭桥。\n关下游人不相识，桥边美酒留行客。\n海阔天高云满空，风吹日暮还南北。",
        "dynasty": "宋",
        "collection_info": null
    },
    {
        "uuid": "41959164f5b188d00131b3cbcd719f6f",
        "title": "发谷熟县寄扬州同寮",
        "author": "孔平仲",
        "content": "清晨出古县，独遇卖花翁。\n芍药三数朵，琼苞出渐红。\n皎如情人未梳洗，朱帘半掩娇春风。\n去年维扬陪胜赏，此花开谢旬月中。\n名园胜剎处处有，深畦浅垄无西东。\n品流已多搜绝异，若数英俊遗凡庸。\n迩年新花更奇巧，造化雕琢何时穷。\n离家今日已千里，云雨浩荡迷淮东。\n而今又及赏花月，因循不赏花更空。\n寄语维扬好相识，花时勉泛黄金钟。",
        "dynasty": "宋",
        "collection_info": null
    },
    {
        "uuid": "5e961d7a6cdebb654fc3268e2973696a",
        "title": "别二友",
        "author": "孔平仲",
        "content": "鹤栖万年松，孤音夜号霜。\n双凤想其悲，一来助翱翔。\n会合欢未已，离别惨可伤。\n惊风动地起，彼此随飘扬。\n鹤飞望南山，凤亦归故乡。\n回头失旧侣，云路徒苍苍。",
        "dynasty": "宋",
        "collection_info": null
    },
    {
        "uuid": "05d7822c0528bd3209f6489d4cc7d175",
        "title": "东楼置酒赏桃李花",
        "author": "孔平仲",
        "content": "朱楼直瞰清池湾，池上彩翠多奇山。\n春光烂漫桃李发，倒影照映澄波间。\n远看已好重攀折，堆积金盘霞间雪。\n促拍更歌金缕衣，不辞醉倒花时节。\n归来酒醒梦阑时，袖上余香犹未灭。",
        "dynasty": "宋",
        "collection_info": null
    },
    {
        "uuid": "784fee8e16bb30ec589402d0d31a8eaf",
        "title": "寄勉甫",
        "author": "孔平仲",
        "content": "猛虎不伏枥，抟鹏笑鞴鹰。\n丈夫志四海，羞愧守门庭。\n君实豪杰士，贫贱乡人轻。\n愤发策蹇馿，西走游玉京。\n负书入太学，大带参诸生。\n文章逸莫控，学问骤以升。\n曾未年岁余，譁譁得声名。\n定知有所立，俯拾紫与青。\n顾我孤陋者，聋瞽其聪明。\n譬如山下泉，碍险尚未行。\n无人为激进，安得归沧溟。\n所愿同君游，扬波浩东倾。\n此志何日遂，长呼涕淋缨。\n北望风谊美，心焉如旆旌。",
        "dynasty": "宋",
        "collection_info": null
    },
    {
        "uuid": "1c5faff26d172c7843d9017358959a95",
        "title": "落花",
        "author": "孔平仲",
        "content": "岭南冬深花照灼，比至春初花已落。\n乘閒携酒到西园，鸟散蜂归春寂寞。\n江南此际春如何，红杏海棠开正多。\n归期不及春风日，犹见池塘着绿荷。",
        "dynasty": "宋",
        "collection_info": null
    },
    {
        "uuid": "4aecf8d2742cb08f8b8573df0791ba25",
        "title": "送客到江亭",
        "author": "孔平仲",
        "content": "春江碧波渺天去，两岸红桃落如雨。\n主人到此送行人，落日留连会歌舞。\n渡头杨柳正依依，拂水摇风千万丝。\n看看亦整东归棹，谁折长条赠我归。",
        "dynasty": "宋",
        "collection_info": null
    },
    {
        "uuid": "7fe7f4f072b39080e92ed21af9d537ba",
        "title": "剪玫瑰寄晦之仍书此为戏",
        "author": "孔平仲",
        "content": "去年君尝寄蔷薇，今年我亦寄玫瑰。\n蔷薇赭赤未足爱，玫瑰莹白花草魁。\n南园春深桃杏落，但见芳草连莓苔。\n唯兹皎洁满栏槛，玉冠瑶佩天边来。\n主人爱惜屡顾眄，赏心未暇携樽罍。\n寄君凭君巧吟咏，仍须对景倾金杯。\n莫令蔷薇窃见此，恐遂羞媿不復开。",
        "dynasty": "宋",
        "collection_info": null
    },
    {
        "uuid": "8011dfab8277059f5e6961447994de7b",
        "title": "寄邹蹇叔",
        "author": "孔平仲",
        "content": "西园春深百草长，残花纷纷绿叶光。\n蜂归蝶散情已薄，独我遶树行如狂。\n亟令沽酒藉地饮，卧嗅落蕊倾金觞。\n醉来意气颇脱略，睥睨天地如毫芒。\n狂歌大笑谁对值，山猿谷鸟啼斜阳。\n却思高阳旧徒侣，安得飞至坐我傍。\n登城引望不可见，云峰古木徒苍苍。",
        "dynasty": "宋",
        "collection_info": null
    },
    {
        "uuid": "bd608fb9f5544b04dd94dd190229178a",
        "title": "南卒",
        "author": "孔平仲",
        "content": "坐食者南卒，骄与子弟俱。\n负甲则俯偻，荷戈不能趋。\n嘈然金鼓鸣，气骇失所图。\n固无一技良，徒有七尺躯。\n吾闻孙子教，弱女成武夫。\n吾欲练汝辈，使之虓虎如。\n奈何天子诏，苦禁蓄兵书。\n军旅非素习，壮士心踟蹰。\n羣蛮屡骚动，主将復左除。\n有急何以报，思之可惊吁。",
        "dynasty": "宋",
        "collection_info": null
    },
    {
        "uuid": "a571dde3edbfd4f08e4e1992eaee108c",
        "title": "夜闻苍鹤唳",
        "author": "孔平仲",
        "content": "为鹤不能白，安用苍其形。\n厥顶又不朱，无乃盗虚名。\n雌雄守枯木，绝意冲太清。\n夜号如婴儿，聒我梦寐惊。\n日欲火其巢，念汝雏方生。\n亟宜罢吻噪，报我存养情。",
        "dynasty": "宋",
        "collection_info": null
    },
    {
        "uuid": "81cf7f0008caf9bc06910742c638f3ac",
        "title": "愍囚",
        "author": "孔平仲",
        "content": "囚岂不乐有父母，囚岂不乐有室家。\n公行劫掠自取死，迫于穷饿情非它。\n腥膻所得能几许，哭入东市肩相摩。\n呜呼法令难力救，囚乎囚乎奈若何。",
        "dynasty": "宋",
        "collection_info": null
    },
    {
        "uuid": "1694ea7c127f2b4baf5d898adb05b9bc",
        "title": "移石",
        "author": "孔平仲",
        "content": "谁言盘石坚，势不可动摇。\n健犊引大车，载行速如飘。\n良因植根浅，未免迁徙劳。\n触类当自省，我今慎所操。",
        "dynasty": "宋",
        "collection_info": null
    },
    {
        "uuid": "a7e273054f778fe9d772c89da96e3f13",
        "title": "春夕寄兄长",
        "author": "孔平仲",
        "content": "南北万里道，兄弟隔年别。\n嬉鸾双翱翔，病马隻羁绁。\n友关危坐久，顾影愁肠绝。\n清夜不可晨，吟残半窗月。",
        "dynasty": "宋",
        "collection_info": null
    },
    {
        "uuid": "d18b906aa2f75607057f69be1aac98c3",
        "title": "养虎",
        "author": "孔平仲",
        "content": "西邻养虎已被啮，东邻养虎计何拙。\n哺之既久爪牙强，定看一日难羁绁。\n寄语东邻宜早图，野心变态在须臾。\n壮士匣中有神剑，欲斩虎头君许无。",
        "dynasty": "宋",
        "collection_info": null
    },
    {
        "uuid": "99de3333aedb2b4e8db16bc922c375cd",
        "title": "折杨柳",
        "author": "孔平仲",
        "content": "江头杨柳春依依，主人此时伤别离。\n留连祖席日欲晚，风弄绿影摇金巵。\n手攀长条赠君归，纷纷閒愁如絮飞。\n人生聚散似鱼雁，此柳春深有几枝。",
        "dynasty": "宋",
        "collection_info": null
    },
    {
        "uuid": "11a17beaa8fa4ca8c579127350507a8e",
        "title": "王昭君",
        "author": "孔平仲",
        "content": "昭君十五入汉宫，自倚花艷如芙蓉。\n黄金不买画者笔，西子变作嫫女容。\n羊车忽略久不幸，夜夜月照罗帷空。\n娇痴怨恨掩袂泣，常恐兰蕙摧霜风。\n不堪坐守寂寞苦，遂愿将身嫁胡虏。\n神仙缥缈下朝阳，再拜玉墀辞汉主。\n天颜惊顾初相识，自起欲留留不得。\n吁嗟拂袖归禁中，却看飞燕无颜色。\n婵娟去去阴山道，几日风沙貌枯槁。\n千秋万古恨无穷，坟上春风无寸草。",
        "dynasty": "宋",
        "collection_info": null
    },
    {
        "uuid": "e1f99898efc1e025250c710b610223f4",
        "title": "春日行",
        "author": "孔平仲",
        "content": "鶑啼花笑清明天，黄金买酒斗十千。\n良时恣意一酩酊，醉倒扶起南堂眠。\n须臾更深残酒醒，明月当窗风气冷。\n閒愁万绪从中来，几欲长号泪如绠。",
        "dynasty": "宋",
        "collection_info": null
    },
    {
        "uuid": "861c5795685a1ce69ca984a5c6388f54",
        "title": "子夜四时歌 春",
        "author": "孔平仲",
        "content": "二月春色来，三月春色老。\n东风收花去，满地留芳草。",
        "dynasty": "宋",
        "collection_info": null
    },
    {
        "uuid": "fa5f7dcd4608b22749fa42a9d6f5e9ce",
        "title": "子夜四时歌 夏",
        "author": "孔平仲",
        "content": "火云堆长空，赤日沸岩瀑。\n芙蓉已焦死，不减篔筜绿。",
        "dynasty": "宋",
        "collection_info": null
    },
    {
        "uuid": "f5b68c4e0a81fc41105f16e503432cd7",
        "title": "子夜四时歌 秋",
        "author": "孔平仲",
        "content": "惨淡秋云高，萧瑟西风起。\n坐感岁华迁，悲歌泪如水。",
        "dynasty": "宋",
        "collection_info": null
    },
    {
        "uuid": "8fe487813afc981408adcd447c91e9c7",
        "title": "子夜四时歌 冬",
        "author": "孔平仲",
        "content": "风凄薄愁云，雨冷成飞雪。\n莫作苦寒吟，行行桃李月。",
        "dynasty": "宋",
        "collection_info": null
    },
    {
        "uuid": "d9310874fdadd15225a94487c5595415",
        "title": "和经父秋夕",
        "author": "孔平仲",
        "content": "爽籁爱虫吟，凄音悲漏永。\n青灯无定焰，照此心情冷。\n风生蕙帐寒，月满松窗静。\n万虑归寂寥，都忘荣辱境。",
        "dynasty": "宋",
        "collection_info": null
    },
    {
        "uuid": "18d92163d5a3996c33d0f0a84817993e",
        "title": "次韵常父二十九日闸上作",
        "author": "孔平仲",
        "content": "泊舟不厌城南浅，谈笑淹留惊晷短。\n为传潮信舣江干，暂移已觉如天远。\n足音来此慰寂寞，酒面自红炉自暖。\n预愁会合有暌离，人事犹如月亏满。\n何如便赋归去来，百尺高帆席同卷。",
        "dynasty": "宋",
        "collection_info": null
    },
    {
        "uuid": "f616e4bdbbd0a49aa370516478fa8588",
        "title": "招常父承君舟中观雪",
        "author": "孔平仲",
        "content": "泊舟亭下水，隔岸有修竹。\n晨起雪纷纷，开帘见群玉。\n请来同此景，一醉杯中绿。",
        "dynasty": "宋",
        "collection_info": null
    },
    {
        "uuid": "fb72ec95953d3790f3f2ab3928262b2c",
        "title": "发仪真寄常父兄",
        "author": "孔平仲",
        "content": "丱角同出处，中路稍差池。\n往事如一梦，新年生白髭。\n小官仍龃龉，异国更羁栖。\n长时恨隔阔，既见少开眉。\n朝共垆边饮，暮同窗下棋。\n一日復一日，眷眷不忍离。\n今兹解舟去，岂为赴同期。\n久住恐相溷，萧然生事微。\n欲将眼中泪，一洒别时衣。\n诸绪正牢落，勿令心重悲。\n融怡和笑语，惝怳迷东西。\n甘言戒婢子，循髮祝阿宜。\n愦愦情怀恶，正同中酒时。\n晚泊芦荻岸，江天云四垂。\n高城已不见，春雨更如丝。",
        "dynasty": "宋",
        "collection_info": null
    },
    {
        "uuid": "34bfa0a6628dc8b28247a8e397ae427b",
        "title": "二十二日大风发长芦",
        "author": "孔平仲",
        "content": "张帆风尚小，出口势愈急。\n扁舟已中流，前后无所及。\n侧看岸旋转，白浪若山岌。\n磔砉时有声，百罅水争入。\n危樯听欲折，柁柄脱操执。\n我有常病妻，素羸多不粒。\n及兹益愦乱，卧喘气吸吸。\n婢姥半北人，兹险未尝习。\n苍皇面深墨，呕哕皆胆汁。\n可怜儿女辈，往往相聚泣。\n出门强指挥，飞沫溅衣湿。\n江豚踊吾前，猵獭作人立。\n意如骜吾嚱，出没相百十。\n呼神掷楮泉，祈佛启经袭。\n是时正月尾，于节甫惊蛰。\n云气作冥晦，气候变寒涩。\n日中仅得止，性命危若拾。\n纷然方寸乱，魂干久不集。\n官期幸未迫，安用苦汲汲。\n官兵勇贪程，一震当少戢。\n何如彼居民，生不出井邑。\n吾田虽旷瘠，飦粥粗可给。\n劳生嘿自慨，茅舍行且葺。",
        "dynasty": "宋",
        "collection_info": null
    },
    {
        "uuid": "1b224eaa02be45c2982f85b8100956ee",
        "title": "读江淹集",
        "author": "孔平仲",
        "content": "煌煌一疋锦，烂烂五色笔。\n始从何处得，怅此梦中失。\n淹也虽善文，葳蕤少筋骨。\n譬人气不深，往往多奄忽。\n晚年既富贵，外学仍老佛。\n岂非有所怠，寖使天才屈。\n奈何不自尤，秘怪疑鬼物。\n我有十文舟，夙期驾溟渤。\n褰霞谒东皇，擘浪窥月窟。\n唯忧倦或止，视此颇自栗。",
        "dynasty": "宋",
        "collection_info": null
    },
    {
        "uuid": "845ae4dcdb9edb23a2d4bb0690cf3d5b",
        "title": "马当夹阻风",
        "author": "孔平仲",
        "content": "蒿田荻野无人烟，我来日暮双繫船。\n半夜星斗垂栏干，银河倒影摇清川。\n人言神物当会合，铁缆缠绕安如山。\n五更汹汹有声至，车骑蹴踏干坤翻。\n怒雷殷殷雨随下，黑风三日不见天。\n此中道路多险恶，正在马当小孤之两间。\n三江五湖所钟聚，直下无底旁无边。\n掀腾摆触作意气，更无拘束随所便。\n巨矶突若虎头出，黄沙莽作车轮旋。\n端居不动尚股栗，谁敢身试蛟龙渊。\n自吾泛洛涉淮泗，间关淫滞今半年。\n庐山苍翠已在目，毋用急进干忧患。\n不如宿留会澄霁，淹速有数非偶然。\n篘中酒熟聊一醉，春梦酣酣牵昼眠。",
        "dynasty": "宋",
        "collection_info": null
    },
    {
        "uuid": "277c1a28e1abfb6652c568823fb7d9fd",
        "title": "初夏",
        "author": "孔平仲",
        "content": "初夏新雨余，萧然风转北。\n芭蕉索索鸣，庭户有秋色。\n清寒思挟纩，向暑袗絺绤。\n阴阳孰主张，变态只顷刻。\n幽轩暮支颐，佳趣生静默。\n云气薄南山，坐令苍翠隔。",
        "dynasty": "宋",
        "collection_info": null
    },
    {
        "uuid": "719eb80f07fa76a82ab2f9c4ceec5dbb",
        "title": "喜雨",
        "author": "孔平仲",
        "content": "低田有水高田干，南风日日吹尘土。\n新秧已生未种得，此时却得弥天雨。\n连山蔽空望不极，溢径盈庭势漂卤。\n从今岁事当有成，饱吃香秔胡可数。\n老来涉世心益懒，只欲栖迟守环堵。\n若令积谷支岁年，便可终焉事农圃。",
        "dynasty": "宋",
        "collection_info": null
    },
    {
        "uuid": "ac81c2f02f39fe28093b552f73c618a7",
        "title": "铸钱行",
        "author": "孔平仲",
        "content": "三更趋役抵昏休，寒呻暑吟神鬼愁。\n从来鼓铸知多少，铜沙迭就城南道。\n钱成水运入京师，朝输暮给苦不支。\n海内如今半为盗，农持斗粟却空归。",
        "dynasty": "宋",
        "collection_info": null
    },
    {
        "uuid": "7f4d6a9cfcc18916b261460c9ad62d79",
        "title": "呈范清老",
        "author": "孔平仲",
        "content": "范子爱高卧，家政付儿孙。\n将身比瞑目，达理吾所尊。\n前日过所居，蔓草深闭门。\n范子欠伸起，性寡笑与言。\n相与寻幽寺，復将坐前轩。\n斜阳满庭下，不厌鸟雀喧。\n擘云青山秀，经雨野水浑。\n念此景清旷，非君谁与论。\n少年一倾盖，白首义弥敦。\n颓然各忘返，明月照黄昏。",
        "dynasty": "宋",
        "collection_info": null
    },
    {
        "uuid": "2a4062a17b96113a21cf05012f3d20e8",
        "title": "曹亭三绝句  其一",
        "author": "孔平仲",
        "content": "外看江水长，裏见荷花发。\n庐阜收白云，南浦浸明月。",
        "dynasty": "宋",
        "collection_info": null
    },
    {
        "uuid": "d7692d9677676c0f0c485671554f195b",
        "title": "曹亭三绝句  其二",
        "author": "孔平仲",
        "content": "漾舟荷花裏，舣棹绿杨阴。\n却上曹亭望，山高江水深。",
        "dynasty": "宋",
        "collection_info": null
    },
    {
        "uuid": "daf6c82642ff2d82469aed6fa9ea2670",
        "title": "曹亭三绝句  其三",
        "author": "孔平仲",
        "content": "登临常患远，游览不能继。\n此景对门墙，箯舆日三四。",
        "dynasty": "宋",
        "collection_info": null
    },
    {
        "uuid": "09a512c388e9408d52cb324c3d3a0dde",
        "title": "夜入监中",
        "author": "孔平仲",
        "content": "欹枕汗如洗，出门更已深。\n长风万里至，河汉清人心。\n芙蕖有佳气，杨柳摇疏阴。\n秋声繁促织，月色动栖禽。\n落魄衣忘带，逍遥髮懒簪。\n听从凉冷入，一快直千金。",
        "dynasty": "宋",
        "collection_info": null
    },
    {
        "uuid": "16e85db2d0f6054149b8845cee012bb6",
        "title": "七月六日作",
        "author": "孔平仲",
        "content": "隔江见雨来，尤苦风大疾。\n蓬蓬宇宙中，掀搅若无物。\n百川水倒流，瓦石亦飞越。\n浓云最轻浮，暂聚非永结。\n随吹东西扬，散漫颇仓猝。\n竟无点滴惠，初势不可遏。\n正昏露青天，方曀见白日。\n但增尘土高，益使水泉竭。\n农夫忧岁事，怅望眼流血。\n蛟龙不能神，卷尾藏窟穴。\n空余鸟雀噪，庭户晚更热。\n深夜气稍苏，林端挂明月。",
        "dynasty": "宋",
        "collection_info": null
    },
    {
        "uuid": "0daafcb8efcd628542934334aa12dd74",
        "title": "暇日至家园",
        "author": "孔平仲",
        "content": "仕宦吾已知，退休不如早。\n九江园地胜，万个竹色好。\n每到必徘徊，翛然寄怀抱。\n于此筑亭台，于彼植花草。\n傍岭更栽松，引池将溉稻。\n经营各有处，何日室遂考。\n薄田方待岁，一雨洗枯槁。\n指谷以易泉，橐囊助倾倒。\n茅茨若粗完，世路迹可埽。\n南山多白云，临望娱我老。",
        "dynasty": "宋",
        "collection_info": null
    },
    {
        "uuid": "a56ad90d93b1b9627e316cebf9fe9ded",
        "title": "城东作",
        "author": "孔平仲",
        "content": "九江非吾土，久寓忘羁栖。\n丘坟之所宅，舍此亦安归。\n钱官最閒暇，因得治其私。\n松楸鬰在望，时復至郊圻。\n驾言上东原，蔼蔼晨露晞。\n草木新过雨，秀色可疗饥。\n念此道旁民，散居在山蹊。\n新秋百物熟，入城各有携。\n芋迸紫卵壮，姜抽红笋肥。\n欓香忆烹鲤，稻白想流匙。\n养生无不有，美味仍及时。\n此土遂可老，行当结茅茨。\n云水有深约，尘埃无尽期。\n人生适意耳，富贵亦何为。",
        "dynasty": "宋",
        "collection_info": null
    },
    {
        "uuid": "30a8a4baba56757be8af9a22064233a5",
        "title": "月夜",
        "author": "孔平仲",
        "content": "平生最好月，况此秋夜阑。\n长风送荡漾，浩露洗团团。\n仰头视虚空，光采如可餐。\n星辰敛芒角，河汉收波澜。\n更无微云翳，挂此白玉盘。\n六合静皎皎，万木凉珊珊。\n为尔废昏卧，徘徊更漏残。\n更登高处望，历历见湖山。\n爽气集冰雪，清心生羽翰。\n便欲御泠然，因之游广寒。\n一临天池水，沐浴随飞仙。",
        "dynasty": "宋",
        "collection_info": null
    },
    {
        "uuid": "c3fa06b1b0b28e153153b2016aad3429",
        "title": "送郑君玉",
        "author": "孔平仲",
        "content": "西风黄叶下，送子以秋色。\n彭蠡一归舟，关山远行客。\n民思似秤平，郡戴如弦直。\n交游亦难值，出语皆肝膈。",
        "dynasty": "宋",
        "collection_info": null
    },
    {
        "uuid": "0a116ff0755eb7c72aa22db704886541",
        "title": "出城一首",
        "author": "孔平仲",
        "content": "驱马出北门，秋色满平皋。\n泄云弄微阴，寒日照我袍。\n遵途升復降，控纵亦已劳。\n落松被径软，青蒿倚崖高。\n南顾临大江，厉风蔚波涛。\n蛟龙正崛强，舟楫未易操。\n亦有泝洄人，扬帆气方豪。\n覆舟谅由险，岂曰命所遭。",
        "dynasty": "宋",
        "collection_info": null
    },
    {
        "uuid": "4f520fe42dbb1584d4084acf28108ad7",
        "title": "九日独登曹亭",
        "author": "孔平仲",
        "content": "重阳不见菊，节物愈凋零。\n性復不嗜饮，对酒只如酲。\n秋堂静便卧，既起思殊清。\n登高未免俗，亦不造林垧。\n屋西连郡郛，木末乃曹亭。\n杖藜只独往，坐对南山青。\n萧瑟西风高，泱漭滞雨晴。\n断云见天色，残潦知地形。\n遥峰落照敛，别浦暝烟生。\n归鸟向村急，孤舟当渡横。\n此时有佳兴，乃恶闻人声。\n况令预尊俎，而使听竽笙。\n嗟吾趣尚僻，取笑世上英。\n岂宜滥簪绂，但可老柴荆。",
        "dynasty": "宋",
        "collection_info": null
    },
    {
        "uuid": "ae3e6c33d30b1439afa18c88fc4f7f96",
        "title": "寄常父",
        "author": "孔平仲",
        "content": "愁霏久不霁，翳此白日光。\n阴风薄庭柯，落叶堕我旁。\n萧条秋气高，百感搅中肠。\n侧观南飞雁，肃肃尚有行。\n念昔来此土，弟晜各康彊。\n二季皆鸑鷟，梧桐殒朝阳。\n踟蹰故所游，墟墓草已荒。\n会合须臾期，去日一何长。\n吾兄近仳别，咫尺非异方。\n官守畏简书，羁绊不得骧。\n如星限河汉，东西但相望。\n江鱼肥可荐，庭菊粲以芳。\n峥嵘时节晚，谁与共一觞。\n伯氏副边城，苦寒天早霜。\n石火虽云暖，不如还故乡。\n群飞隘霄极，弱羽因飘扬。\n禄薄未足饱，胡为久皇皇。\n古人有三高，彼岂悦膏粱。\n愿言同斯志，毕景事耕桑。",
        "dynasty": "宋",
        "collection_info": null
    },
    {
        "uuid": "7315f2d01c25c495d6a9752f7f1513f0",
        "title": "九月二十九夜作",
        "author": "孔平仲",
        "content": "江城月黑风雨寒，四无人声夜向阑。\n有鸟九头天外过，嘤嘤轧轧鸣悲酸。\n吹灯灭烛小儿怖，犬呼其邻嘷且怒。\n天明日出百怪消，长空踪迹无寻处。",
        "dynasty": "宋",
        "collection_info": null
    },
    {
        "uuid": "f4e351c7e9f7766e1420e7549e81bc6e",
        "title": "堂前皂筴树",
        "author": "孔平仲",
        "content": "堂前皂筴树，落叶已如积。\n篱上牵牛花，青青照秋色。\n四序都几何，推迁半陈迹。\n昼短夜益长，晴薄阴易得。\n浮云忽以兴，惨惨风自北。\n便有挟纩心，人谁顾絺绤。\n饥蚊尔胡为，乃欲长肉食。\n翼翅不能举，自此且衰息。",
        "dynasty": "宋",
        "collection_info": null
    },
    {
        "uuid": "5b5532a2965a2a8c154557ee40f08a2f",
        "title": "朱君以建昌霜橘见寄报以蛤蜊",
        "author": "孔平仲",
        "content": "赠我以海昏清霜之橘，报君以淮南紫唇之蛤。\n橘肤软美中更甜，蛤体坚顽口长合。\n开花结子幸采摘，没水藏泥岂蕲得。\n二物同时有不同，赋形与性由天公。\n请君下筯聊一饱，莫索珠玑向此中。",
        "dynasty": "宋",
        "collection_info": null
    },
    {
        "uuid": "4913e099cce64b8ed8668ddb2a9da3db",
        "title": "冬日久雨有怀保德",
        "author": "孔平仲",
        "content": "阳洩已氤氲，阴疏不凝结。\n可怜终日雨，总是连天雪。\n虽贫布衣暖，尚欲应时节。\n坐想大河东，苦寒山石裂。",
        "dynasty": "宋",
        "collection_info": null
    },
    {
        "uuid": "d52df829d5c11841a45f974922faa7d9",
        "title": "小庵诗",
        "author": "孔平仲",
        "content": "甃石为道，旁植冬青不死之灵草。\n跨水为桥，上有百年老木之清阴。\n小庵又在北墙北，花竹重重深更深。\n公余竟日无一事，卜此佳趣聊栖心。\n明月为我迟迟不肯去，清风为我淅淅生好音。\n阒然宴坐如涧谷，乐以真乐非丝金。\n君看此庵亦何有，架竹编茅容侧肘。\n人生自足乃有余，不羡檐牙切星斗。\n朝携一筇杖，暮炷一炉香。\n悠然每独笑，物我两皆忘。",
        "dynasty": "宋",
        "collection_info": null
    },
    {
        "uuid": "9b98f93fdcfabf1801637b8e8c708db0",
        "title": "元丰三年十一月施君发之县丞舣舟浔阳出所收书相示好之笃蓄之多装裱之妙可尚也诗以记其事",
        "author": "孔平仲",
        "content": "发之之舟繫湓水，示我名书百余纸。\n自言此乃十之一，访寻藏蓄尚未已。\n装褫卷袭皆精緻，从前所见无此比。\n城荒俗陋谁与游，如君好事固可喜。\n天寒手冷不厌观，似我赏音知有几。\n自今有得当助君，不惮缄封寄千里。",
        "dynasty": "宋",
        "collection_info": null
    },
    {
        "uuid": "551796043fdb3261cefacea01af1706c",
        "title": "夜坐庵前",
        "author": "孔平仲",
        "content": "人定鸟栖息，庵前聊倚栏。\n徘徊明月上，正在修篁端。\n清影冰玉碎，疏音环佩寒。\n翛然耳目静，觉此宇宙宽。\n人生甘物役，汩没红尘间。\n宴坐得俄顷，境幽心已閒。\n谅能长无事，自可驻朱颜。\n所以学道人，类多隠深山。",
        "dynasty": "宋",
        "collection_info": null
    },
    {
        "uuid": "373e0cd6f26b9b32b7ab938b00f22906",
        "title": "杜令无隠亭赏梅",
        "author": "孔平仲",
        "content": "梅生要孤高，故在城颠上。\n腊过已多时，花寒犹未放。\n正前乃庐山，积雪千万丈。\n开樽望峥嵘，酒面已迟上。\n直须玉蕊十分开，洗尽烟岚春气回。\n请君扫地更招客，为君对花卷大白。",
        "dynasty": "宋",
        "collection_info": null
    },
    {
        "uuid": "9a4aa586ec88c835d1e27d82278dee0f",
        "title": "晚兴",
        "author": "孔平仲",
        "content": "春雪弄微阴，晚色连细雨。\n皂角芽已长，瑞香花欲吐。\n虽寒亦料峭，稍霁即和煦。\n园林拟杖策，芳物行可数。",
        "dynasty": "宋",
        "collection_info": null
    },
    {
        "uuid": "71e3499ef13da85b4304c53d95821fa8",
        "title": "上元作",
        "author": "孔平仲",
        "content": "春来雾雨久不收，上元三日月如秋。\n倾城娱乐竞沽酒，旧岁丰登仍足油。\n楼前灯山烧荻火，光影动摇桑落洲。\n太守凭高列歌吹，游人烘笑观俳优。\n铜盘贮梅插乌帽，从兵小史斥下楼。\n侍觞行食皆官妓，目眙不言语或偷。\n短长赤白皆莫校，但取一笑余何求。\n譬如饮酒且为乐，不问甘苦醉即休。\n归来紞如打五鼓，春寒惨惨吹驼裘。\n群儿嬉戏尚未寝，更看紫姑花满头。",
        "dynasty": "宋",
        "collection_info": null
    },
    {
        "uuid": "69107d7fa3f1315932ea3fe578d4c668",
        "title": "送张天觉",
        "author": "孔平仲",
        "content": "车上不须舞，途穷不须泣。\n万事倏忽如疾风，莫以乘车轻戴笠。\n爱君清，如玉立。\n爱君直，朱弦急。\n胆肝磊落贮星斗，意气轩腾脱羁絷。\n圣明天子聚羣材，下至椽杙犹收拾。\n况君屡薄青云飞，暂尔低回岂长蛰。\n我亦区区有心者，海水期君更注挹。\n萧萧江路涩，烟蒙客帆湿。\n惜君又作千里行，欲别还留手重执。",
        "dynasty": "宋",
        "collection_info": null
    },
    {
        "uuid": "3032a635a7e9291fd5a4cffae4a77d24",
        "title": "出城至太平将见熊伯通",
        "author": "孔平仲",
        "content": "两松闢为门，前见青山横。\n坡陀若相接，宛转疑有情。\n日出鸟呼乐，春归林翠明。\n问我何所往，行当造殊庭。\n紫微有仙客，住在泉石清。\n咫尺久不觌，渺如隔蓬瀛。\n今将往见之，先已耳目醒。\n愿闻直截义，庶使正觉成。\n纷纷焉足道，无使一尘生。",
        "dynasty": "宋",
        "collection_info": null
    },
    {
        "uuid": "cd013b0ef489fefe4f79cfb5878d6cb9",
        "title": "诗赠王从善",
        "author": "孔平仲",
        "content": "广庭试群材，俊笔驰短晷。\n锁厅争第一，乃后二三子。\n骑龙失头角，十载困泥滓。\n泛舟自淮南，得邑穷楚尾。\n江上始相逢，清名久吾耳。\n油然睹颜色，悦泽已可喜。\n博学有渊源，高谈见根柢。\n有如万斛钟，久叩声益起。\n如君岂易得，蹭蹬乃在此。\n棫朴析为薪，奈何遗杞梓。\n我本世畸人，儳焉顽似鄙。\n一官傍松楸，自足胜朱紫。\n功名已灰心，藜藿思没齿。\n欲结方外游，徜徉访云水。\n闻君亦有意，不恋五斗米。\n笑指庐山高，论交从此始。",
        "dynasty": "宋",
        "collection_info": null
    },
    {
        "uuid": "ab9837f57a2302465154ffc7dac98972",
        "title": "春暄大旱率尔援笔",
        "author": "孔平仲",
        "content": "去岁有闰既苦寒，今年春早亦大暄。\n清明寒食在二月，禁火正如挥箑天。\n桃花零落壮丹发，漠漠江头吹柳绵。\n细虫打窗夜如雨，润气蒸础朝生泉。\n卷帘闢向迎风坐，彻褥去屏思簟眠。\n劝君用心慎仓卒，万事转易如车旋。\n安知明日不凛冽，莫以炎凉随目前。",
        "dynasty": "宋",
        "collection_info": null
    },
    {
        "uuid": "4b30c7671d6ce39230cbce8ef6cb5d5f",
        "title": "送谢仲规致仕",
        "author": "孔平仲",
        "content": "公年五十余，鬚鬓黑如漆。\n朝廷方进用，未是挂冠日。\n又非力不任，数以身自乞。\n人疑徇虚名，今也践其实。\n萧然巢许姿，臭腐视冕绂。\n东南富人材，卿相近间出。\n急流能勇退，千古未有一。\n贤哉谢夫子，趣尚真不屈。\n腾装岭外远，归棹江边疾。\n故乡何日到，清暑坐华室。\n荔包杂红紫，茶品分甲乙。\n岁时会亲宾，左右列图帙。\n回头烟瘴地，挥手风波窟。\n天将劳以生，乃独取閒佚。\n观公眉宇秀，凛凛有道骨。\n当为地上仙，不是笼中物。\n我亦素有心，贱贫嗟汩没。\n鸿鹄羽翼成，高飞脱罗罻。\n鹪鹩未有巢，侧目空自失。\n短章健公决，行且营蓬荜。",
        "dynasty": "宋",
        "collection_info": null
    },
    {
        "uuid": "7bc6b79931fd98a8f73c0830b6364606",
        "title": "曹亭独登",
        "author": "孔平仲",
        "content": "问我当何之，曹亭苍木外。\n江湖水方涨，旷阔吾所爱。\n微风撼晚色，爽气回秋籁。\n杨柳隠官堤，芙蕖接公廨。\n白云依山起，点缀若图绘。\n何须招客游，清兴自无辈。\n落日更凭栏，下看飞鸟背。",
        "dynasty": "宋",
        "collection_info": null
    },
    {
        "uuid": "f721d82bdc3f43bdfaee7e2fc592bcc8",
        "title": "晨出郡南",
        "author": "孔平仲",
        "content": "日未出，山更青。\n湖既阔，风自生。\n垂杨弄疏影，啼鸟曳残声。\n江城晓色怀抱爽，况在白龙堤上行。",
        "dynasty": "宋",
        "collection_info": null
    },
    {
        "uuid": "c72bcdaa3724db3f19ebe28ff6669d63",
        "title": "夏旱",
        "author": "孔平仲",
        "content": "元丰四年夏六月，旱风扬尘日流血。\n高田已白低田干，陂池行车井泉竭。\n多稼如云欲成就，天胡不仁忍断绝。\n雷声隆隆电摇帜，雨竟无成空混热。\n如闻大河决北方，目极千里波涛黄。\n我愿蛟龙卷此水，洒落东南救焦死。\n又闻戎泸方用兵，战车甲马穿云行。\n安得疏江拥三峡，余波末流灌百城。\n分支引派入南亩，尽使枯槁得復生。\n志大心劳竟何补，仰视云汉高溟溟。\n吾徒禄食固可饱，更愿眼前无饿莩。",
        "dynasty": "宋",
        "collection_info": null
    },
    {
        "uuid": "6e4df3a4f5d30db3e671de4ee7774b7d",
        "title": "浇瑞香",
        "author": "孔平仲",
        "content": "泼泼瑞香花，载水朝復暮。\n瑞香得膏滋，枝叶乃如故。\n明春花必好，喜此夏秋度。\n大田尘土深，嘉谷可织屦。\n泉源不供饮，何力更灌注。\n嗟吾惠已屯，扃向东庭户。",
        "dynasty": "宋",
        "collection_info": null
    },
    {
        "uuid": "e123a82ea52173d34d2142ad4e6c0567",
        "title": "西堂",
        "author": "孔平仲",
        "content": "我置一榻在西堂，南风北风俱得凉。\n轩窗开闢无壅塞，枕簟照映生辉光。\n前有秋花闹如锦，乘时吐秀争煌煌。\n堂前堂后种植满，坦腹转侧各相望。\n初开半落皆有意，牵动幽兴何其长。\n弥天好梦谁唤觉，林间鸟舌弄丝簧。\n贱官固冗亦偷暇，一室甚卑堪退藏。\n吾心与世久契阔，万事本无非故忘。",
        "dynasty": "宋",
        "collection_info": null
    },
    {
        "uuid": "cdb4f67528e0e1e60f874cf31e05caeb",
        "title": "闻砧作",
        "author": "孔平仲",
        "content": "见蚕成茧能几日，缯帛输官千万疋。\n丁丁砧杵相和鸣，半夜霜风入秋律。\n一年寒事从今始，四序流光如羽疾。\n昨朝尚喜迎凉坐，闭户羃窗嫌不密。\n人生天地随气转，此身犹復非吾物。\n痴儿干世孰自量，欲与造化争飘忽。\n功名富贵固有时，进退屈信何可必。\n匏羹菽饭幸粗饱，何用操瓢向人乞。",
        "dynasty": "宋",
        "collection_info": null
    },
    {
        "uuid": "034ca7933b972833f22941789b35a93d",
        "title": "登齐云楼",
        "author": "孔平仲",
        "content": "登彼齐云楼，下视江州城。\n城前俯大江，流水与天平。\n人烟疏復密，渔舟纵復横。\n其下各有人，人各有所营。\n意气充宇宙，机巧斗生狞。\n蠢然大块中，何异蚁蝨蝇。\n天地一何广，人物一何微。\n蛮氏与触氏，纷争谁是非。\n就令有所得，究竟欲何为。\n所以达观人，事事弃置之。\n登彼齐云楼，览世良可悲。\n不如饮美酒，浩歌醉言归。",
        "dynasty": "宋",
        "collection_info": null
    },
    {
        "uuid": "06dbda66944299ad1dd296d0a1f84911",
        "title": "待月",
        "author": "孔平仲",
        "content": "初宵待月先扫门，虽未出海光照垣。\n皎然辉采更无壅，比之常夕尤清妍。\n星辰不復争芒角，河汉自合收波澜。\n久之黮黪若蒙垢，坌起四隅阴气繁。\n人心赏翫欲竟夕，嗟哉顷刻已自昏。\n如何更使魑魅畏，岂非已被虾蟆吞。\n纷纷庭华堕如雨，训狐骑屋貌甚尊。\n乘幽挟晦彼固喜，使之如此亦有缘。\n岂无蛇虺出当道，不如青灯坐前轩。\n以书自围恣所取，黄卷圣贤聊可言。",
        "dynasty": "宋",
        "collection_info": null
    },
    {
        "uuid": "1e175396da87d88f5fe56401ef6021aa",
        "title": "咏橘",
        "author": "孔平仲",
        "content": "古人咏橘夸甘香，独我爱此千树黄。\n烛龙衔珠出扶桑，圆苞簇簇浮朝霜。\n谁家金餠篱内挂，一夜火围林际光。\n折来便好命佳客，玉壶况有榴花浆。",
        "dynasty": "宋",
        "collection_info": null
    },
    {
        "uuid": "cca64e474d375cc624ff2d4d18fd0ed1",
        "title": "别友人",
        "author": "孔平仲",
        "content": "江城春风落梅花，我适南州君在家。\n离筵劝我一杯酒，送我万里天之涯。\n少年曾同竹马戏，渐长聚散良可嗟。\n后时迎笑復何地，寂寞无言双泪斜。",
        "dynasty": "宋",
        "collection_info": null
    },
    {
        "uuid": "3f63a15dea261cab13b413998bb84aeb",
        "title": "遗介之蔗",
        "author": "孔平仲",
        "content": "长不过三尺，坚如太古铁。\n身虽粪土贱，名在佳果列。\n中心唯养恬，外貌颇多节。\n凭君暂收采，彼此无摧折。",
        "dynasty": "宋",
        "collection_info": null
    },
    {
        "uuid": "ee750c422c01ad0ea2fefdd310d9f1bb",
        "title": "疾中偶成呈介之",
        "author": "孔平仲",
        "content": "吾生十五犹童孩，胸中胆气摩天开。\n自怜少年辄有老夫志，恐是天仙犯帝怒，谪在下世驰驱乎尘埃。\n壮志若铁石，顽直未易摧。\n奈何诸侯不荐贤，天子不闻才。\n空使丈夫儿，藏头缩角埋蒿莱。\n天不管，地不顾，此理得不呜呼哉。\n今朝大饮致沉疾，朋友戢迹绝往来。\n使人孤眠北窗下，风雨萧萧良可哀。\n冷笑今之世人少信义，旦暮之间辄变喜爱成嫌猜。\n介之不恤我，扶力吟咏摅幽怀。",
        "dynasty": "宋",
        "collection_info": null
    },
    {
        "uuid": "bbd9fdcddce8afc6fed3301c9d963f13",
        "title": "城楼晚望",
        "author": "孔平仲",
        "content": "城楼高跨天中央，登临举目极四荒。\n苍云彤霞物象变，落日清风天气凉。\n树深蒙密幽鸟语，山势蝉联烟霭长。\n溪流渰渰东下去，安得扁舟还故乡。",
        "dynasty": "宋",
        "collection_info": null
    },
    {
        "uuid": "f6deb8bd1767ac980db4783447533f41",
        "title": "西施",
        "author": "孔平仲",
        "content": "邀出苎罗山，送上姑苏台。\n果迷吴主意，都忘越兵来。",
        "dynasty": "宋",
        "collection_info": null
    },
    {
        "uuid": "95ec5cc1b665fd8267df4d2ac80a4538",
        "title": "自警",
        "author": "孔平仲",
        "content": "大材耻衒耀，深智甘蒙晦。\n所以德业新，闇然日光大。\n一时师教谊，百世仰风裁。\n岂比迷识人，恃能多自怀。",
        "dynasty": "宋",
        "collection_info": null
    },
    {
        "uuid": "cfcf8d6fd2abb3d28695041eaf5d855f",
        "title": "辩言",
        "author": "孔平仲",
        "content": "两叶可掩目，两豆可塞耳。\n小人多奸邪，君子防近蔽。\n周公未免谤，孔子亦遭毁。\n人言不足信，自古均如此。",
        "dynasty": "宋",
        "collection_info": null
    },
    {
        "uuid": "698df7fb6bb7feef305697dc8842ce85",
        "title": "自重",
        "author": "孔平仲",
        "content": "千金人所重，一物人所轻。\n君子欲自尊，接物以至诚。\n行谊金石固，笑语箫韵声。\n群居自耸畏，暴慢何由形。",
        "dynasty": "宋",
        "collection_info": null
    },
    {
        "uuid": "50b405c7a08910f9ccb8e873ae70c5c6",
        "title": "述鸥",
        "author": "孔平仲",
        "content": "水滨老父忘机关，醉眠古石红蕖间。\n绿波荡漾意不动，白云往来心与閒。\n有鸥素熟翁如此，命侣呼俦就翁喜。\n相亲饮啄少畏避，自浮自沉不惊起。\n渔人窥之即谋取，手携罗罔来翁所。\n群鸥瞥见皆远逝，千里翩翩一回顾。\n鸥不薄翁翁勿疑，避祸未萌真见机。\n渔人罗罔不在侧，敢辞旦夕从翁嬉。",
        "dynasty": "宋",
        "collection_info": null
    },
    {
        "uuid": "daa4168374ea190ebbd18141fc763bc1",
        "title": "夏夜",
        "author": "孔平仲",
        "content": "更漏沉沉人响绝，唯有松风韵清切。\n是非荣辱不相关，独卧南轩半床月。",
        "dynasty": "宋",
        "collection_info": null
    },
    {
        "uuid": "a6bc81a48cd02a4ee2b82825abc90e69",
        "title": "戏书劝人饮酒",
        "author": "孔平仲",
        "content": "金乌翩翩玉兔驰，流光上下矢发机。\n人生于其间，都无百岁期。\n乐府旧传金缕衣，劝言须惜少年时。\n我今为君一歌之，酒行到君君莫辞。\n朱颜绿鬓不行乐，白头面皱将何为。\n晋时八达唐李白，以饮驰名君所知。\n何须自苦惫，方得为英奇。\n荣华有分难力取，可笑苏秦空引锥。",
        "dynasty": "宋",
        "collection_info": null
    },
    {
        "uuid": "c48522cce0bc8c089c99c6d1d8cbcdcf",
        "title": "李太白",
        "author": "孔平仲",
        "content": "卓哉太白诗家徒，天然俊逸不可拘。\n豪文脱去刻削巧，远意得自浑沌初。\n酒醒落笔洒风雨，当时所就皆须臾。\n骅骝驰骤日千里，鸿鹄轩腾凌九虚。\n蹇馿尺鷃不足道，徐步低翥何区区。\n后人吟咏多自蔽，锼句炼字为良图。\n撞金拊石皆可听，未若霹灵轰天衢。\n公之大材不小到，俗议何者相加诬。\n贱生仰公风格美，未能彷佛空踌躇。",
        "dynasty": "宋",
        "collection_info": null
    },
    {
        "uuid": "995667cfb5349928ccea00c20766c9b3",
        "title": "凡马示同学",
        "author": "孔平仲",
        "content": "凡马慕骐骥，努力思远行。\n置之跛馿中，咫尺遂自矜。\n学者所虑远，欲并扬鸾鸣。\n岂以胜时俗，骤尔意气盈。\n聋瞽固易欺，奈有聪与明。\n作诗戒羣居，吾言非汝轻。",
        "dynasty": "宋",
        "collection_info": null
    },
    {
        "uuid": "79c2f79baaa07a4e07101a866b3cd4d2",
        "title": "海南碧琉璃瓶",
        "author": "孔平仲",
        "content": "手持苍翠玉，终日看无足。\n秋天长在眼，春水忽盈掬。\n莹然无埃尘，可以清心曲。\n有酒自此倾，金樽莫相渎。",
        "dynasty": "宋",
        "collection_info": null
    },
    {
        "uuid": "3d9e9bb7d657189e4082e9e409450f49",
        "title": "谕志",
        "author": "孔平仲",
        "content": "匣中有神剑，夜夜鸣不休。\n欲污单于血，思僇佞臣头。\n不愿就斩马，贱用良自羞。\n深韬度岁月，怨气射斗牛。\n仗君远提携，可以安九州。\n莫作铅刀顾，此非绕指柔。",
        "dynasty": "宋",
        "collection_info": null
    },
    {
        "uuid": "5566fcfa8c6ae700814f58aa97270d18",
        "title": "乞巧",
        "author": "孔平仲",
        "content": "众人喜乞巧，我以巧为忧。\n言巧多欺佞，行巧为邪柔。\n学巧竞穿穴，文巧多雕锼。\n巧不令如此，宜吾之耻求。\n我欲守拙性，浩然镇轻浮。\n尽窒众巧门，化以孔与周。\n此志尚未遂，感激在初秋。\n南顾问牛女，女实能巧不。",
        "dynasty": "宋",
        "collection_info": null
    },
    {
        "uuid": "661ba2578717e476137f8c3e32b51f52",
        "title": "十日菊",
        "author": "孔平仲",
        "content": "昨日酒中花，今日篱下草。\n馨香尚未改，弃置一何早。\n怨泣露华湿，世情安可保。",
        "dynasty": "宋",
        "collection_info": null
    },
    {
        "uuid": "981939d193795b12fc9ab9ab3659a326",
        "title": "晦之诗尤疟鬼某意鬼不能为端士害奉酬作诗",
        "author": "孔平仲",
        "content": "吾闻烈士仗忠信，出入鬼神皆避逃。\n维彼小人鬼所狎，祟异皆自不善招。\n晦之履行并仁义，常揭名教为己操。\n天将大任预连蹇，薄宦南州初折腰。\n劬劳戴星出视事，冒突瘴雾匪一朝。\n浸淫不制偶成疾，愁卧漳浦拥敝袍。\n有时体燥似灼火，愤怒索笔为长谣。\n句中有意谴疟鬼，词气凌铄吏部高。\n予窃料君所守正，彼鬼何者能为妖。\n幽明路异不相忤，有疾自是疏摄调。\n强饭进药姑自爱，勿惑异说心空摇。\n菊花未落迟君出，犹可共醉樽中醪。",
        "dynasty": "宋",
        "collection_info": null
    },
    {
        "uuid": "c3366a70fb36f41d7de63d75db594045",
        "title": "送王秀才归邵州",
        "author": "孔平仲",
        "content": "去家逾年客千里，秋风一夜归心起。\n平明骑马出郊关，北望邵陵程尚几。\n道旁送者皆知己，相顾惨悽将挽止。\n丈夫壮心自有图，暂别何须泪如水。",
        "dynasty": "宋",
        "collection_info": null
    },
    {
        "uuid": "1dcedc1942fed0f99eb16ae7eb2e47f6",
        "title": "席上劝王八饮",
        "author": "孔平仲",
        "content": "细雨萧萧风淅淅，冻云倚天如扫墨。\n高堂置酒送行人，金杯缓饮愁肠涤。\n劝君莫惜暂酩酊，自今一别遂南北。\n后时月夕与花朝，纵饮共醉安可得。",
        "dynasty": "宋",
        "collection_info": null
    },
    {
        "uuid": "9668023f0f812e7366058de0e321c7d1",
        "title": "冬夕翫月",
        "author": "孔平仲",
        "content": "夜深鸟宿人语静，中庭独坐饶清兴。\n霜天高洁无片云，海月澄明挂孤镜。\n飞光照物毫杪露，冷气逼人肌骨冰。\n苦吟未尽愁晓侵，北向时时看斗柄。",
        "dynasty": "宋",
        "collection_info": null
    },
    {
        "uuid": "f04c3b44df27bcea36bb61f1f9977284",
        "title": "冬夜",
        "author": "孔平仲",
        "content": "冬夜一何永，幽房寂无侣。\n青灯弄微风，败叶鸣疏雨。\n凄凉角声动，悲散穿云去。\n展转卧书帷，羁愁欲谁语。",
        "dynasty": "宋",
        "collection_info": null
    },
    {
        "uuid": "1e6ac0aa4f8f28a7fba93c051758c68c",
        "title": "封川上元",
        "author": "孔平仲",
        "content": "穿城不千步，十步燃一灯。\n闪闪摇斜风，荧荧若疏星。\n士女鱼鸟聚，鼓吹蛙黾声。\n蛮俗自为乐，我心愁不醒。",
        "dynasty": "宋",
        "collection_info": null
    },
    {
        "uuid": "7d0616fa2ce1432749c97eff66264ed3",
        "title": "瑞莲",
        "author": "孔平仲",
        "content": "花开自有婵娟伴，牵人情绪迷人眼。\n寂寞双红不动时，皇英对立湘江晚。\n芳心向背如相结，媚脸高低开已半。\n欲随蛱蝶采清香，堪恨绿池风浪暖。",
        "dynasty": "宋",
        "collection_info": null
    },
    {
        "uuid": "e353a43a54fe32bfd7cbc6091508d195",
        "title": "江上独步",
        "author": "孔平仲",
        "content": "晚步碧江上，掀衣忽回顾。\n安得一叶舟，飘然五湖去。\n浩歌风水古，醉倒烟霞暮。\n谁能逐羣动，役役趋世务。",
        "dynasty": "宋",
        "collection_info": null
    },
    {
        "uuid": "8b552c8d22f43c63de0ebf8f7cdae6f2",
        "title": "寓目",
        "author": "孔平仲",
        "content": "白日照园林，悲风久萧索。\n横秋隻鹘健，驾海孤帆逸。\n阴云带雨归，晴嶂排空出。\n一望一高歌，凭谁纵吟笔。",
        "dynasty": "宋",
        "collection_info": null
    },
    {
        "uuid": "85a6d8c781e26b237c470e556d4b38ac",
        "title": "有感",
        "author": "孔平仲",
        "content": "惊风拔古松，浮云掩秋月。\n对景辄悲歌，随声入清血。",
        "dynasty": "宋",
        "collection_info": null
    },
    {
        "uuid": "40e2415510b0c50b027e5cbac627d335",
        "title": "题清溪图",
        "author": "孔平仲",
        "content": "清溪之水清无泥，鳬飞雁下太平池。\n昔人尝比翠绡舞，安得卷之必自随。\n画师摹写多巧思，只用乌田数张纸。\n戏拈秃笔扫成图，浓淡邅迴真得意。\n江矶钓浦远更深，昔时行处皆可寻。\n张公好雅心不俗，眉山先生为楚吟。\n公今奉使庾岭南，峡中乔林与天参。\n白云摇曳入船户，清猿呼啸窥江潭。\n天霾不开地多热，佛桑山丹赤如血。\n此时一展清溪图，洒若胸中贮冰雪。\n南方不可以久留，祝公归来此中州。\n枕白石兮漱清流，芦声战雨曷若扬风之拔木，渔烟凝晚曷若海雾之横秋。\n我已卜居在九江，九华庐阜鬰相望。\n千里思公如咫尺，扁舟棹月到池阳。",
        "dynasty": "宋",
        "collection_info": null
    },
    {
        "uuid": "532593f866ef352366b81e9d7867aa00",
        "title": "初三夜作",
        "author": "孔平仲",
        "content": "晓色漫漫看雪下，溪流脉脉见潮生。\n船窗静坐无宾客，樽酒相从只弟兄。\n会合都来能几日，留连遮莫到三更。\n何如径就舟中宿，岸斗深泥不可行。",
        "dynasty": "宋",
        "collection_info": null
    },
    {
        "uuid": "586346298ecee451f167ed70e43bcdaa",
        "title": "再用元韵",
        "author": "孔平仲",
        "content": "小舟衝雪鱼新买，湿荻吹烟火旋生。\n一笑兼留青眼客，半年不见白头兄。\n厌厌剧饮罍频耻，衮衮高谈仆屡更。\n故使移船相近住，几番潮信不能行。",
        "dynasty": "宋",
        "collection_info": null
    },
    {
        "uuid": "36b4b5807b20b96b190d0d3094698bdb",
        "title": "初十夜作",
        "author": "孔平仲",
        "content": "泱泱积水遶亭基，月白风清夜坐时。\n转舵开船即千里，祇应重到解相思。",
        "dynasty": "宋",
        "collection_info": null
    },
    {
        "uuid": "63b8fd85d777f8163d47934d38b5187d",
        "title": "真州元夕",
        "author": "孔平仲",
        "content": "扰扰州城一弹丸，灯光疏冷月光寒。\n杖行犹恐人相识，紫褐圆绦着道冠。",
        "dynasty": "宋",
        "collection_info": null
    },
    {
        "uuid": "68f79ac4eb45c5b031cf124c9846aec4",
        "title": "游江宁天庆观久视轩见梅已落有寄常父",
        "author": "孔平仲",
        "content": "记得东斋折小梅，数枝寒色未全开。\n江上别来今几日，暖风吹径雪成堆。",
        "dynasty": "宋",
        "collection_info": null
    },
    {
        "uuid": "a750450048a1896f6fc9a5a8120ad458",
        "title": "造王馆公第马上作",
        "author": "孔平仲",
        "content": "濯濯春容在柳梢，野梅相压吐香苞。\n日边明晦云无定，雨后寒暄气欲交。\n抱蕊悬虫犹带茧，衔枝飞鸟已营巢。\n高怀不爱三公府，白水青山满近郊。",
        "dynasty": "宋",
        "collection_info": null
    },
    {
        "uuid": "729d7949a8f98fd3fcc4a188f4fc64c2",
        "title": "呈馆公",
        "author": "孔平仲",
        "content": "磻溪莘野亦初閒，去逐功名遂不还。\n岂有太平辞将相，却来高卧对湖山。\n冥心真出三千界，注想长虚第一班。\n踽踽朱门旧时客，冒寒衝雨到郊关。",
        "dynasty": "宋",
        "collection_info": null
    },
    {
        "uuid": "3a9b348981c37a8222881d4c06d792c8",
        "title": "元子发龙图以程公咏三园诗见示亦成一篇",
        "author": "孔平仲",
        "content": "名园有一已堪夸，胜事三园属一家。\n杖策可游缘近宅，得春最久为多花。\n人居玉府真仙格，地占钱塘最物华。\n见说江湖堂更好，烟波清兴浩与涯。",
        "dynasty": "宋",
        "collection_info": null
    },
    {
        "uuid": "dc17f9dfcc0f6a5490369010a41bcfc8",
        "title": "题姑孰台",
        "author": "孔平仲",
        "content": "青山便是玄晖宅，采石相传李白坟。\n谁使浪仙来此住，姓名辉映少知闻。",
        "dynasty": "宋",
        "collection_info": null
    },
    {
        "uuid": "206d0f842d584ff630e763bd17e1e666",
        "title": "戏寄叶县黄鲁直",
        "author": "孔平仲",
        "content": "西山曾梦巫山雨，南浦常迷洛浦珠。\n古县寂寥官况冷，不知还忆旧欢无。",
        "dynasty": "宋",
        "collection_info": null
    },
    {
        "uuid": "413c7f21e5265cc2abe17b51a30fe943",
        "title": "赠武科胡七",
        "author": "孔平仲",
        "content": "三尺青蛇丈二矛，崛然来应武科求。\n东南近出人才美，西北当宽帝顾忧。\n战马夜嘶榆塞月，征衣寒犯玉关秋。\n古今将相皆无种，好取班超万里侯。",
        "dynasty": "宋",
        "collection_info": null
    },
    {
        "uuid": "80b6c4120899a9a01ba19df9b9c48ebf",
        "title": "和常父",
        "author": "孔平仲",
        "content": "平生苦厌家为累，今日应如痛定人。\n羣婢喧譁宁復有，孤灯潇洒自相亲。\n温寻简策评三豕，点缀文章学受辛。\n谁谓丹枫会愁客，深秋清思满江滨。",
        "dynasty": "宋",
        "collection_info": null
    },
    {
        "uuid": "e8c88326bcc9e6f85fa3ea74996de739",
        "title": "喜经父阁试第一",
        "author": "孔平仲",
        "content": "决起南溟近北辰，风雷含蓄待经纶。\n殿前欲奏三千字，阁下先为第一人。\n擢等定如唐处厚，封侯终似汉平津。\n应嫌有弟真痴绝，抱瓮区区最苦辛。",
        "dynasty": "宋",
        "collection_info": null
    },
    {
        "uuid": "9ba354626b608a79f4650ff3d6368f34",
        "title": "喜经父制策第一  其一",
        "author": "孔平仲",
        "content": "过阁程文推首出，临轩亲策復先鸣。\n大科江左未尝有，此事吾家真最荣。\n独步以才高宇宙，横飞不日到蓬瀛。\n翩翩斥鷃蒿莱下，岂识鹏抟九万程。",
        "dynasty": "宋",
        "collection_info": null
    },
    {
        "uuid": "703b9104f3f3d95e538271894c43ec16",
        "title": "喜经父制策第一  其二",
        "author": "孔平仲",
        "content": "亲策贤良第一番，吾家羽翼蔚高骞。\n当时弃禄嫌民掾，此日登科胜状元。\n四海望风期将相，双亲闻榜庆儿孙。\n台州已有公台兆，预约当行必践言。",
        "dynasty": "宋",
        "collection_info": null
    },
    {
        "uuid": "1a38e0a73d0bf1f94570017ffa5637e1",
        "title": "初食鲚鱼蒌蒿",
        "author": "孔平仲",
        "content": "鱼从网师得，蒿自麦田求。\n斫鲙尝鲜美，调羹烹滑柔。\n江南见春物，野次助晨羞。\n人各甘香味，鲈莼未易侔。",
        "dynasty": "宋",
        "collection_info": null
    },
    {
        "uuid": "5f2043d9535a42e1d916c51cef095105",
        "title": "题夏大初丈高居",
        "author": "孔平仲",
        "content": "入门已可爱，庭户復清阴。\n更有池台邃，相连花木深。\n山川供隠几，风月伴抽簪。\n七十鬚浑黑，知公但养心。",
        "dynasty": "宋",
        "collection_info": null
    },
    {
        "uuid": "1d91ac7065a0330b9b37fcedb82d5d74",
        "title": "萃胜亭",
        "author": "孔平仲",
        "content": "萧洒东堂秋正皎，思寻一径上幽亭。\n天生乔木为欹盖，地借羣山作画屏。\n有志休官头未白，多情好客眼偏青。\n知公故欲来高处，目送飞鸿在杳冥。",
        "dynasty": "宋",
        "collection_info": null
    },
    {
        "uuid": "9e5908f73628558f6f46b18edeb8d722",
        "title": "滕元发池州萧相楼",
        "author": "孔平仲",
        "content": "相国当时此建旄，正如今日拥三刀。\n规摹忽起凌千尺，意气相期在一陶。\n柱础下连坤轴壮，檐牙斜插斗杓高。\n观公磊落真人杰，莫向江山赋楚骚。",
        "dynasty": "宋",
        "collection_info": null
    },
    {
        "uuid": "1fc90a46658d0309a1ac80a0531faabc",
        "title": "再赋",
        "author": "孔平仲",
        "content": "廊庙之才守一州，暮年名位等酇侯。\n簪缨七叶皆当轴，栋宇千章为起楼。\n抚事萧条人已远，临风慷慨意相投。\n期公便握玑衡去，留取余光照斗牛。",
        "dynasty": "宋",
        "collection_info": null
    },
    {
        "uuid": "d74139c9e80df8229986f93907bacfda",
        "title": "哭张子礼",
        "author": "孔平仲",
        "content": "漾檝贵池郡，伤心甘泽园。\n笑言成死别，风味想生存。\n花木春无主，蒿莱昼掩门。\n尚思歌舞会，些语为招魂。",
        "dynasty": "宋",
        "collection_info": null
    },
    {
        "uuid": "eb99e09fdfa7c8ccb6c712e6b76cfd6a",
        "title": "出郊",
        "author": "孔平仲",
        "content": "田下泉鸣春雨晴，新秧无数已齐生。\n一年农事从今始，会见西风玉粒成。",
        "dynasty": "宋",
        "collection_info": null
    },
    {
        "uuid": "0be1c3a3d928fdb188046d880333e090",
        "title": "松花",
        "author": "孔平仲",
        "content": "曾闻高节冒冰霜，三月开花满路香。\n虬鬣龙鳞今老大，学他挑弄色轻黄。",
        "dynasty": "宋",
        "collection_info": null
    },
    {
        "uuid": "154e905eeaded0f26309b52674dd8ec9",
        "title": "莲叶",
        "author": "孔平仲",
        "content": "莲叶田田出水齐，清香已有晓风吹。\n物华光景人谁觉，便是花开结子时。",
        "dynasty": "宋",
        "collection_info": null
    },
    {
        "uuid": "0163a0e66329a2a65a254eeb83df7dee",
        "title": "清晖馆",
        "author": "孔平仲",
        "content": "湖山秀气合，庭榭绿阴初。\n吹腊新尝酒，鸣榔旋取鱼。\n青规谏官疏，丹毂使臣车。\n醉尉无仪检，将军莫怪渠。",
        "dynasty": "宋",
        "collection_info": null
    },
    {
        "uuid": "32349ec2d45b8839107a7f4b321b95fc",
        "title": "花望之弄璋亭",
        "author": "孔平仲",
        "content": "开亭面峰岛，来客庆桑弧。\n屡种蓝田玉，新还合浦珠。\n海边桃结子，天外凤生雏。\n莫笑轩楹陋，高门即似于。",
        "dynasty": "宋",
        "collection_info": null
    },
    {
        "uuid": "dc04e873a9a9e367e75cdc22db1fdd42",
        "title": "西轩",
        "author": "孔平仲",
        "content": "新作朱门向水开，虽临行路少尘埃。\n久藏胜境因人发，尽放青山入坐来。\n树影转檐棋未散，荷香飘枕梦初回。\n晚年事事皆疏懒，頼得閒官养不才。",
        "dynasty": "宋",
        "collection_info": null
    },
    {
        "uuid": "0bd153fb85d9191262ab4d9d45b01542",
        "title": "夏昼",
        "author": "孔平仲",
        "content": "落花宁是秽，啼鸟不为喧。\n野水从侵道，青山任塞门。\n吏身閒似隠，官舍静于村。\n开卷何曾读，风来只自翻。",
        "dynasty": "宋",
        "collection_info": null
    },
    {
        "uuid": "f0adf8e99037cd002a14e95a07422b9f",
        "title": "和唐林夫游家园",
        "author": "孔平仲",
        "content": "荒园忽报枉高旌，旋设屏帷当小亭。\n重复江山天外远，回还松竹坐中青。\n劝斟美酒罍频耻，看跋名书墨尚馨。\n莫笑区区身未退，待公鹏击我鸿冥。",
        "dynasty": "宋",
        "collection_info": null
    },
    {
        "uuid": "1c7b044f41230b10cfc6b243f639df07",
        "title": "庾楼",
        "author": "孔平仲",
        "content": "高城枕浩渺，层层压崔嵬。\n路绕清阴上，山分爽气来。\n天低风动幕，空迥月浮杯。\n远眼征帆尽，凉襟细雨开。\n行人望蓬岛，游客比春台。\n岂独登临胜，扶倾不易才。",
        "dynasty": "宋",
        "collection_info": null
    },
    {
        "uuid": "7317cd7676d1427df4596889beb37377",
        "title": "夏夜",
        "author": "孔平仲",
        "content": "小雨初收深夜凉，杖藜徐步立回塘。\n一天星月清人意，四面芙蕖遗我香。\n大隠尝闻在朝市，昔人何必濯沧浪。\n应官粗了心无事，便是逍遥物外乡。",
        "dynasty": "宋",
        "collection_info": null
    },
    {
        "uuid": "3b5649856a6086e81d08c74f469048ea",
        "title": "种花口号  其一",
        "author": "孔平仲",
        "content": "幽居装景要多般，带雨移花便得看。\n禁奈久长颜色好，绕阶更使种鷄冠。",
        "dynasty": "宋",
        "collection_info": null
    },
    {
        "uuid": "40b57cca44d2fc7ba75aa280ad879aa6",
        "title": "种花口号  其二",
        "author": "孔平仲",
        "content": "蜀葵萱草陈根在，金凤鷄冠着地栽。\n併作暑天庭户景，深丛时见一花开。",
        "dynasty": "宋",
        "collection_info": null
    },
    {
        "uuid": "45f7859a62761e1ab8bfb5eeff71addd",
        "title": "池上  其一",
        "author": "孔平仲",
        "content": "汲水添池池已深，小鱼无数乱浮沉。\n绿萍荷叶皆凉冷，更有庭柯百尺阴。",
        "dynasty": "宋",
        "collection_info": null
    },
    {
        "uuid": "5d4f09c8447228defd9e101eb54b3234",
        "title": "池上  其二",
        "author": "孔平仲",
        "content": "羣鱼散漫吸新水，好鸟间关啼翠阴。\n悠然物我俱自得，一霎南风吹我襟。",
        "dynasty": "宋",
        "collection_info": null
    },
    {
        "uuid": "96cd06636ff96dcb73fc650874929ddf",
        "title": "桂堂",
        "author": "孔平仲",
        "content": "团团浓绿隔窗纱，曾见丛生瘴海涯。\n太守作堂真好事，谪仙题榜更增华。\n孤根直节非今日，秀气清香自一家。\n气候人间应较晚，月中子落此开花。",
        "dynasty": "宋",
        "collection_info": null
    },
    {
        "uuid": "d20707c062c74e1edb0604c04134cc3d",
        "title": "通判成郎中生日人凡送香合寿星皆不受独以诗献",
        "author": "孔平仲",
        "content": "和似阳春静似山，讴谣千里祝公年。\n暂留卑湿江城地，且庆舒长夏景天。\n盛德自当增寿考，高才行且復蕃宣。\n香奁画轴知无用，只有诗篇不值钱。",
        "dynasty": "宋",
        "collection_info": null
    },
    {
        "uuid": "cbb9436aa880eb67fdf5b5af0b1821e8",
        "title": "诗致卓道士灵座",
        "author": "孔平仲",
        "content": "阴阳藻鑑两俱优，落落高谈气似秋。\n仙驭晚留山水国，客星曾入帝王州。\n却乘眇莽归三岛，空葬衣冠付一丘。\n作颂驰书谢人世，知君平昔悟浮休。",
        "dynasty": "宋",
        "collection_info": null
    },
    {
        "uuid": "570ad4342a086a5dedc3d227b5be3997",
        "title": "次韵王通叟",
        "author": "孔平仲",
        "content": "春生湘浦即当还，穷览云山得据鞍。\n洒落文章终不俗，从容谈笑尚能欢。\n千金骏马将辞主，一曲胡琴遂掩棺。\n世事相因古如此，谁知鲁国累邯郸。",
        "dynasty": "宋",
        "collection_info": null
    },
    {
        "uuid": "1d8ebf6e20ab6b597e12b282863394a1",
        "title": "夏日甘寝",
        "author": "孔平仲",
        "content": "迴风动木叶，细雨湿蛛丝。\n心下无閒事，人间有此时。\n微凉纱半捲，幽梦角徐吹。\n此兴惟吾解，儿曹莫使知。",
        "dynasty": "宋",
        "collection_info": null
    },
    {
        "uuid": "0bc7da75ad3877df4407cc89d0039c63",
        "title": "晚兴",
        "author": "孔平仲",
        "content": "骤雨行荷叶，嘈嘈如语言。\n高斋正薄暮，宴坐不知喧。\n极静开心地，新凉入鬓根。\n交游何用绝，自罕到吾门。",
        "dynasty": "宋",
        "collection_info": null
    },
    {
        "uuid": "035ff037ab3f98e064773af07750fcd3",
        "title": "张子明自庐山归云十五夜桂子落于太平观乡人谓之大熟子丰年之兆也",
        "author": "孔平仲",
        "content": "谁撼月中丹桂枝，堕阶圆实似珠玑。\n山中道人拾不尽，湖上仙人携得归。\n半夜香风飘涧壑，一时甘雨徧郊圻。\n与公寄籍皆江国，且喜田园岁不饥。",
        "dynasty": "宋",
        "collection_info": null
    },
    {
        "uuid": "9905c0923cc3d7ef528716732005f4eb",
        "title": "寄唐林夫",
        "author": "孔平仲",
        "content": "北音融结本轻清，欲学含糊想未能。\n晚节弦歌应自笑，终朝簿领更相仍。\n九江土壤多卑湿，三伏云氛正鬰蒸。\n宴坐知君无暑气，风标自敌玉壶冰。",
        "dynasty": "宋",
        "collection_info": null
    },
    {
        "uuid": "b209bc811e8c66969665e3ba3ec91435",
        "title": "咏蜀葵",
        "author": "孔平仲",
        "content": "绰约佳人淡薄粧，天真自恃不熏香。\n低头无语娇尤甚，更着新翻浅色黄。",
        "dynasty": "宋",
        "collection_info": null
    },
    {
        "uuid": "9470d9c44511de41d46447fbd617683e",
        "title": "咏荷花",
        "author": "孔平仲",
        "content": "一花一叶自相连，待得花开叶已圆。\n应为施朱嫌太赤，故将嫩绿间婵娟。",
        "dynasty": "宋",
        "collection_info": null
    },
    {
        "uuid": "3c710e151eba9e04ee7f6680e4d86272",
        "title": "晚兴",
        "author": "孔平仲",
        "content": "展簟当檐卧，微风送晚凉。\n云移自徐疾，蕉舞更低昂。\n结网蛛萦足，归巢鸟乱行。\n支离聊度日，那復论行藏。",
        "dynasty": "宋",
        "collection_info": null
    },
    {
        "uuid": "d77181fbc831b7592160c76f22beddfd",
        "title": "送吴全甫中舍倅无为",
        "author": "孔平仲",
        "content": "海沂歌舞待王祥，喜得淮南一道堂。\n军号无为已閒暇，地连秋浦更清凉。\n进趋黾勉心应懒，退食优游策最长。\n我住庐山欲招隠，为君先去种松篁。",
        "dynasty": "宋",
        "collection_info": null
    },
    {
        "uuid": "358e9ec731bb6c547c8aead569b73357",
        "title": "晚凉  其一",
        "author": "孔平仲",
        "content": "晚凉睡觉欲何之，散步徜徉曲沼西。\n更上曹亭望江水，画船却檥白龙堤。",
        "dynasty": "宋",
        "collection_info": null
    },
    {
        "uuid": "35c8ee3505efb24b8c20ed0d528444b5",
        "title": "晚凉  其二",
        "author": "孔平仲",
        "content": "晚凉睡觉坐前轩，悄寂无人共语言。\n近见南山片云起，满塘荷叶雨声喧。",
        "dynasty": "宋",
        "collection_info": null
    },
    {
        "uuid": "c8ef093945d5d9c75d108a6183d9532d",
        "title": "赋程氏云庵",
        "author": "孔平仲",
        "content": "萧然隠几坐，终日白云间。\n触石未全起，无心聊与閒。\n幽篁相映带，绝顶有跻攀。\n最称侵寒望，淮南雪满山。",
        "dynasty": "宋",
        "collection_info": null
    },
    {
        "uuid": "e072645053284ea5d58cfda2d7112db1",
        "title": "常父相率作吴丞相挽词  其一",
        "author": "孔平仲",
        "content": "久倦调羹手，新寻辟谷方。\n谓还周衮绣，重补舜衣裳。\n忽报中台拆，同嗟一鑑亡。\n森然栋梁气，今此掩黄肠。",
        "dynasty": "宋",
        "collection_info": null
    },
    {
        "uuid": "0b508cd4821090090ea7b72b05220ed7",
        "title": "常父相率作吴丞相挽词  其二",
        "author": "孔平仲",
        "content": "鸣玉东西府，藏舟辰巳年。\n盐梅捐鼎实，箕尾返星躔。\n阴德元丰政，遗书太史编。\n后人瞻彷佛，图像在凌烟。",
        "dynasty": "宋",
        "collection_info": null
    },
    {
        "uuid": "bf90db55b82e8114c6686e7e1d5f8359",
        "title": "霁夜",
        "author": "孔平仲",
        "content": "寂历帘栊深夜明，睡迴清梦戍墙铃。\n狂风送雨已何处，淡月笼云犹未醒。\n早有秋声随堕叶，独将凉意伴流萤。\n明朝准拟南轩望，洗出庐山万丈青。",
        "dynasty": "宋",
        "collection_info": null
    },
    {
        "uuid": "47ff566870bd2a8c597210c2e0cbf3af",
        "title": "晚望",
        "author": "孔平仲",
        "content": "秋江水自壮，更值雨滂沱。\n落日增野兴，连天吹细波。\n城依湓浦近，舟傍柳湖多。\n吾已忘清浊，安知孺子歌。",
        "dynasty": "宋",
        "collection_info": null
    },
    {
        "uuid": "e4f750cfcb2d221fc9ad8b98a7e09c13",
        "title": "禾熟三首  其一",
        "author": "孔平仲",
        "content": "百里西风禾黍香，鸣泉落窦谷登场。\n老牛粗了耕耘债，啮草坡头卧夕阳。",
        "dynasty": "宋",
        "collection_info": null
    },
    {
        "uuid": "030362f651cd11d8029e8d8bb4422410",
        "title": "禾熟三首  其二",
        "author": "孔平仲",
        "content": "丰年气象慰人心，鸟雀啾嘲亦好音。\n玉食儿郎岂知此，田家粒粒是黄金。",
        "dynasty": "宋",
        "collection_info": null
    },
    {
        "uuid": "b7da499dfd5702e04ff4ff4723b95594",
        "title": "禾熟三首  其三",
        "author": "孔平仲",
        "content": "雨足川原还聚晴，天心断送此秋成。\n谷收颗颗皆坚好，想见新炊照盌明。",
        "dynasty": "宋",
        "collection_info": null
    },
    {
        "uuid": "acd4d75c2c00cd5b1e3d454c25bd1530",
        "title": "深夜",
        "author": "孔平仲",
        "content": "阒寂方深夜，清凉别一天。\n临风但独立，爱月不成眠。\n戍漏传声小，庭柯转影圆。\n露寒侵背侧，移榻近堂前。",
        "dynasty": "宋",
        "collection_info": null
    },
    {
        "uuid": "9c381ef9550aeffc7b72f1d716454e8f",
        "title": "和朱君况卜居",
        "author": "孔平仲",
        "content": "吾身当老此园中，世路崎岖几万重。\n且饱稻粱随雁鹜，尽将云雨付蛟龙。\n求閒有志终须得，招隠何人肯见从。\n且为莆田朱处士，比邻先种七株松。",
        "dynasty": "宋",
        "collection_info": null
    },
    {
        "uuid": "3f83a31f1a566365d06bc220597043c4",
        "title": "和项元师见遗柳书",
        "author": "孔平仲",
        "content": "古今诸柳孰为强，矫矫鍼悬术最良。\n自富诗才堪继恽，兼深儒学有如芳。\n当时屡献箴规益，末世惟传翰墨光。\n石刻见贻真雅赐，峥嵘笔力有余刚。",
        "dynasty": "宋",
        "collection_info": null
    },
    {
        "uuid": "68cda7f68078040235dd8a813774bd99",
        "title": "鸡冠花",
        "author": "孔平仲",
        "content": "萌芽浇灌已成丛，一一深红间浅红。\n偏近黄昏颜色好，分明秋景画图中。",
        "dynasty": "宋",
        "collection_info": null
    },
    {
        "uuid": "f548ae2f41a2f13db2a0f4c7bc1aeaf8",
        "title": "睡起",
        "author": "孔平仲",
        "content": "睡起西风掠鬓轻，萧然庭院晚寒生。\n浮云便作飞鸿意，细雨仍兼落叶声。\n物不求余随处足，事如能省即心清。\n山林朝市皆相似，何必区区隠钓耕。",
        "dynasty": "宋",
        "collection_info": null
    },
    {
        "uuid": "2366082685a69a334d92271ddaf3121f",
        "title": "送郎祖仁奉礼",
        "author": "孔平仲",
        "content": "碧落声华盖世高，哀乌才业亦时豪。\n灵渊自出驹千里，丹穴今看凤一毛。\n方略从容能处事，精神洒落见挥毫。\n东行想足资清兴，江上秋风捲怒涛。",
        "dynasty": "宋",
        "collection_info": null
    },
    {
        "uuid": "6d38f69b976fd715ba59e2b0d3317a4e",
        "title": "次韵孙亨甫见寄",
        "author": "孔平仲",
        "content": "进多龃龉退为安，未省乘轩胜抱关。\n半世青衫贫为禄，新秋明镜老催颜。\n纷纷江上风吹叶，漠漠淮南雨暗山。\n欲和佳篇寄相忆，韵严词峭不容攀。",
        "dynasty": "宋",
        "collection_info": null
    },
    {
        "uuid": "e5a307034c07c0e81bd776cf12da9303",
        "title": "唐林夫累惠书字法绝精以诗谢之",
        "author": "孔平仲",
        "content": "每承劳问意何穷，尤喜真行字颇工。\n萧散正如君子性，颉颃兼得古人风。\n曾经廷诤毫端直，自有家藏砚色红。\n雅称玉堂词翰手，枉留山邑簿书中。",
        "dynasty": "宋",
        "collection_info": null
    },
    {
        "uuid": "2de3274fab468d3fa647de83786890ae",
        "title": "至城南别祖仁未归约文之不至",
        "author": "孔平仲",
        "content": "送客柳亭晚，倚栏秋雨酣。\n风烟满湖上，景物似江南。\n萧洒怜神往，从容忆手谈。\n老来心易折，离绪已难堪。",
        "dynasty": "宋",
        "collection_info": null
    },
    {
        "uuid": "73ca241f7371c45108448154fe29dcb7",
        "title": "对菊有怀郎祖仁",
        "author": "孔平仲",
        "content": "庭下金铃菊，花开已十分。\n多情能惠我，对景独思君。\n秀色三秋好，清香一室闻。\n扁舟今夜雨，何处宿江云。",
        "dynasty": "宋",
        "collection_info": null
    },
    {
        "uuid": "5606ea1e659c30b2e7edb74042488aee",
        "title": "寓兴",
        "author": "孔平仲",
        "content": "薄寒初着夹衣裳，日景中分不短长。\n池馆虚明开水石，园林摇落受风霜。\n黄花满槛金铃秀，白酒盈樽玉液香。\n未老不须云母粉，且教弦管奏清商。",
        "dynasty": "宋",
        "collection_info": null
    },
    {
        "uuid": "868ccf9a499ed011153a9a2475e412b4",
        "title": "知郡太博临宴公宇诗以为谢唐林夫在席",
        "author": "孔平仲",
        "content": "眷深贤守已忘形，肯屈旌旗到小亭。\n坐有嘉宾仙骨秀，门无俗客暮山青。\n荐樽施遣供蔬甲，秉烛相随看菊铃。\n欲识主人书馆淡，短檠灯火漆函经。",
        "dynasty": "宋",
        "collection_info": null
    },
    {
        "uuid": "4a9e5c281fa9f512414b421db25a00e0",
        "title": "秋夕旅馆谈禅用元韵呈林夫",
        "author": "孔平仲",
        "content": "义以酬知不愿形，孤标直气蔚亭亭。\n天涯调官头将白，江上论文眼倍青。\n自性本空观水月，外尘相染喻风铃。\n昨宵共说无生话，胜读西来一藏经。",
        "dynasty": "宋",
        "collection_info": null
    },
    {
        "uuid": "40ecb0d645ea012060ed97e78457c6ba",
        "title": "林夫访及书室夜话又用元韵",
        "author": "孔平仲",
        "content": "珠玉相辉媿我形，正如朽壤附云亭。\n宦情已比春云薄，交义犹期老柏青。\n坐久北窗号过雁，谈余荒戍咽疏铃。\n知君不厌寒宵景，世上风霜已屡经。",
        "dynasty": "宋",
        "collection_info": null
    },
    {
        "uuid": "f75fc116dfdddbb0fcc994b462af0872",
        "title": "至城东作  其一",
        "author": "孔平仲",
        "content": "地形磅礴接匡庐，旷野人烟乍有无。\n栖亩稻粱方待穫，识家鸡犬各随呼。\n农耕半岭如僧衲，牧跨羸牛似画图。\n官守投閒省坟柏，满林霜露涕沾濡。",
        "dynasty": "宋",
        "collection_info": null
    },
    {
        "uuid": "4687be310bb41b0514a3a101368e60b9",
        "title": "至城东作  其二",
        "author": "孔平仲",
        "content": "出郭二十里，依山八九家。\n茅冈风卷烧，土井两推沙。\n冻蝶依残菊，幽禽立卧槎。\n路边桃李木，犹发小春花。",
        "dynasty": "宋",
        "collection_info": null
    },
    {
        "uuid": "9ad4ca57607841c14a898369b7a0c6f9",
        "title": "惜菊",
        "author": "孔平仲",
        "content": "碧玉枝条手自分，花开晚节最怜君。\n斜簪短髮能迴老，满泛清樽要助醺。\n着雨半荒犹烂漫，绕栏三嗅倍氤氲。\n更收残蕊缝为枕，长得好香深夜闻。",
        "dynasty": "宋",
        "collection_info": null
    },
    {
        "uuid": "4894375ce5f91dc71d781e597510701b",
        "title": "西斋冬夕",
        "author": "孔平仲",
        "content": "平生疏野得江湖，岁暮西斋拥一炉。\n雨滴空阶如自语，风吹长木更相呼。\n世间宠辱收棋局，楼上光阴入酒壶。\n近日睡时全少梦，攀缘狂想自知无。",
        "dynasty": "宋",
        "collection_info": null
    },
    {
        "uuid": "b691e410e9363c878171e1fc2759bdf2",
        "title": "冬夕即席作",
        "author": "孔平仲",
        "content": "烛滴胡桃泪，香蟠春蚓灰。\n酒花随暖聚，酥蕊带寒开。\n自有清歌送，惟闻画角催。\n隔帘疑晓色，雪压数枝梅。",
        "dynasty": "宋",
        "collection_info": null
    },
    {
        "uuid": "6c96220df0078d8bbeb2b51b902776d0",
        "title": "至日作",
        "author": "孔平仲",
        "content": "年光吹尽任飞灰，且庆舒长举寿杯。\n积晦弥旬三尺雨，新阳半夜一声雷。\n家人环坐相酬劝，贺客先期戒往来。\n熟醉腾腾成小睡，晚寒更起耻残罍。",
        "dynasty": "宋",
        "collection_info": null
    },
    {
        "uuid": "ed07c2826cda09772e8466fb90ee7206",
        "title": "小庵初成奉酬元师",
        "author": "孔平仲",
        "content": "伐竹诛茅挂织蒲，半规小榻一方炉。\n不随健鹘摩空去，且免穷猿失木呼。\n自有琴书增道气，别开世界在仙壶。\n幽人欲到知何意，若说真庵彼岂无。",
        "dynasty": "宋",
        "collection_info": null
    },
    {
        "uuid": "a915ea5d2e4dcf1a32d3459ae92ae167",
        "title": "口占",
        "author": "孔平仲",
        "content": "东皇旌节下蓬壶，一夕芳菲徧海隅。\n红破露花将引蝶，绿深烟柳已藏乌。\n异乡旅食频年久，故国风光此日殊。\n常是登高牵望眼，醉吟今喜在江湖。",
        "dynasty": "宋",
        "collection_info": null
    },
    {
        "uuid": "68f895056e2f17d32ddbf12aef10690f",
        "title": "寄常父",
        "author": "孔平仲",
        "content": "红莲绿水本优游，清绝东南七宝州。\n见说新书亦多事，每闻沿檄少归休。\n少年共计驹千里，末路堪嗟貉一丘。\n正是江边桃李月，鸡鸣度曲寄离忧。",
        "dynasty": "宋",
        "collection_info": null
    },
    {
        "uuid": "f9f39509405655b2e300588101dcf7ab",
        "title": "和刘江宁韵送张天觉同年三首  其一",
        "author": "孔平仲",
        "content": "倾盖逢吾喜，开樽为子斟。\n笑谈天下事，忠义古人心。\n戢翼丹霄远，藏鳞赤壁深。\n弹冠行且起，朝列迟华簪。",
        "dynasty": "宋",
        "collection_info": null
    },
    {
        "uuid": "6e803cc9c8c9009e85f9c7808a5cb086",
        "title": "和刘江宁韵送张天觉同年三首  其二",
        "author": "孔平仲",
        "content": "酒可平孤闷，无辞满满斟。\n剑横斗牛气，松抱雪霜心。\n泽国波涛壮，春天雾雨深。\n清哀记风采，白笔旧曾簪。",
        "dynasty": "宋",
        "collection_info": null
    },
    {
        "uuid": "9a7433a7af568f20b81ccc2534b9aaca",
        "title": "和刘江宁韵送张天觉同年三首  其三",
        "author": "孔平仲",
        "content": "戏挹东溟水，期将北斗斟。\n大鹏谁振翼，老鹳未偿心。\n卷箔江天静，停樯野岸深。\n晨羞聊一饱，荻笋正如簪。",
        "dynasty": "宋",
        "collection_info": null
    },
    {
        "uuid": "0ac65a742eea12441b16c8e35c2eca89",
        "title": "寄题萧升之姨夫竹轩",
        "author": "孔平仲",
        "content": "开轩君子意，种竹岁寒心。\n高节凌云秀，孤根得地深。\n秋暄溪上雨，暝宿岭头禽。\n预约疏三径，他时伴醉吟。",
        "dynasty": "宋",
        "collection_info": null
    },
    {
        "uuid": "b9b2542ebe906d643cfbc361c7b63eda",
        "title": "席上送孙知损通直广东漕",
        "author": "孔平仲",
        "content": "度峡经泷行路难，岭猿越鸟避旌竿。\n身从日下恩光暖，声落天南暑气寒。\n事国以忠宁计远，与人为福莫如安。\n观公才大宜高位，岂復区区久外官。",
        "dynasty": "宋",
        "collection_info": null
    },
    {
        "uuid": "ea75202399577690ecbb91721b6a349d",
        "title": "春晚遣兴",
        "author": "孔平仲",
        "content": "纷纷柳絮入帘飞，正是酴醾花发时。\n断送日长惟有睡，留连春去可无诗。\n狂鞭迸笋偏当户，绿叶成阴巧覆墀。\n百舌声中斜照晚，翛然衰鬓任风吹。",
        "dynasty": "宋",
        "collection_info": null
    },
    {
        "uuid": "4000dde68cc2102a6b2e184c15f0a03c",
        "title": "上巳饮于湖上",
        "author": "孔平仲",
        "content": "城南春已老，湖上雨初晴。\n草作忘忧绿，风为解愠清。\n杨花轻欲下，菱叶细方生。\n酒影低云木，歌声伴画鶑。\n赏心残蕊在，幽曲小舟横。\n却笑兰亭会，吟诗半不成。",
        "dynasty": "宋",
        "collection_info": null
    },
    {
        "uuid": "8c11948c05819bf49a06438a5b30a65a",
        "title": "口占",
        "author": "孔平仲",
        "content": "积水深踰丈，高林绕若城。\n虾蟆朝合吹，鸜鹆夜传更。\n难转长沙袖，空尘孺子缨。\n生涯吾尚阙，浥浥羡农耕。",
        "dynasty": "宋",
        "collection_info": null
    },
    {
        "uuid": "18ff1a9808d06537b24eb1ca2014018c",
        "title": "寄题萧文照阁",
        "author": "孔平仲",
        "content": "虚明敞高阁，清浅对方塘。\n轩冕忘怀久，江湖寓兴长。\n红蕖开细雨，白鸟下残阳。\n不挂人间事，逍遥自一乡。",
        "dynasty": "宋",
        "collection_info": null
    },
    {
        "uuid": "ff10c276a361b67ac390fb3c635f09da",
        "title": "谢郏正甫",
        "author": "孔平仲",
        "content": "当年辇毂参农正，今日江湖望岁星。\n冷局自安心有素，故人相厚眼偏青。\n幅巾舒散殊官属，华衮腾骧入帝庭。\n一荐未为门下德，荷公敦笃好忘形。",
        "dynasty": "宋",
        "collection_info": null
    },
    {
        "uuid": "0760a1f4d69cab29f78c1f0854625949",
        "title": "送周文之主簿",
        "author": "孔平仲",
        "content": "俊逸驹千里，孤高桂一枝。\n清才比栖棘，余事付枯棋。\n小邑今官满，当涂半己知。\n扬舲发江浦，策马望京师。\n待诏须金马，支床笑玉龟。\n都尘亦可畏，莫遣素衣缁。",
        "dynasty": "宋",
        "collection_info": null
    },
    {
        "uuid": "9232680182699e11498a89ff17121550",
        "title": "夏日游湖亭",
        "author": "孔平仲",
        "content": "漫漫湖水拍堤浮，欲到南亭泛小舟。\n平日登临如别境，后来语笑尚中流。\n采菱斫鲤皆新美，赌酒围棋自献酬。\n对面火云高万丈，谁知此地有清秋。",
        "dynasty": "宋",
        "collection_info": null
    },
    {
        "uuid": "3fb1b8e181278483367dd19b8f30a2e4",
        "title": "倦夜",
        "author": "孔平仲",
        "content": "灭烛恐招蚊，迎风罢掩门。\n读书都已废，就枕益加烦。\n缺月笼烟淡，羣星带暑昏。\n徐行得住处，荷叶满南轩。",
        "dynasty": "宋",
        "collection_info": null
    },
    {
        "uuid": "04cfe9f45a347da76e36c7adfa7ad22a",
        "title": "与张子明饮湖亭",
        "author": "孔平仲",
        "content": "小艇衝湖过，幽亭枕水虚。\n风来荷气外，人在木阴余。\n湿印开新酒，长茭族贯鱼。\n遥看鹤归处，便是谪仙居。",
        "dynasty": "宋",
        "collection_info": null
    },
    {
        "uuid": "59845bf6f6fad14979aaff9f97a89371",
        "title": "大暑",
        "author": "孔平仲",
        "content": "泽国已炎暑，夏天仍永朝。\n炙床炉燄炽，熏野水波摇。\n飞鸟不敢度，鸣蝉应自焦。\n可怜花叶好，顦顇苦霜凋。",
        "dynasty": "宋",
        "collection_info": null
    },
    {
        "uuid": "e3570c5ed0ecdb96c526990371090d44",
        "title": "入山马上口占",
        "author": "孔平仲",
        "content": "奕奕秋光照眼明，野香山秀互相迎。\n路穿蒙密无人见，天借阴凉助我行。\n水窦溅流如贝玉，松风疏韵作韶茎。\n一重一掩尘埃远，故比城中分外清。",
        "dynasty": "宋",
        "collection_info": null
    },
    {
        "uuid": "d3349b2484b807446ba4e83c8ce30b57",
        "title": "再用元韵呈熊伯通",
        "author": "孔平仲",
        "content": "一望膺门眼已明，欣然倒屣辱公迎。\n林泉真作仙人宅，杖屦容参长者行。\n道论风生挥玉麈，渴心尘积饮金茎。\n匆匆短棹依城去，连日西斋梦寐清。",
        "dynasty": "宋",
        "collection_info": null
    },
    {
        "uuid": "5c302097fd2fbfeb5f314ebc3ed374fa",
        "title": "寄熊伯通",
        "author": "孔平仲",
        "content": "南山九迭势千霄，中有长松荫寸苗。\n好景常闻太平观，谪仙更住上清桥。\n风吹石径秋声早，泉落云根暑气消。\n方外相期蒙雅眷，只应心隠不须招。",
        "dynasty": "宋",
        "collection_info": null
    },
    {
        "uuid": "aa3ecd30ae2d81e79a4effd87299f540",
        "title": "再用霄字韵",
        "author": "孔平仲",
        "content": "豁然披雾睹青霄，沛若为霖洒旱苗。\n身逐归云朝傃洞，心随流水暮萦桥。\n人情不用相轻重，物理从来互长消。\n器业如公合廊庙，伫闻尺一有嘉招。",
        "dynasty": "宋",
        "collection_info": null
    },
    {
        "uuid": "1f11e39c2ad802b9f3783ac8557c70dc",
        "title": "初伏夜坐",
        "author": "孔平仲",
        "content": "露坐已侵夜，炎威犹未收。\n何言百虫噪，无故一星流。\n苦渴须浆解，微凉以扇求。\n颁冰是今日，堆玉想神州。",
        "dynasty": "宋",
        "collection_info": null
    },
    {
        "uuid": "8aaeeea4632667fd21067cd52b87f15b",
        "title": "池上作",
        "author": "孔平仲",
        "content": "寂历人初定，逍遥物已齐。\n夜凉天似水，月在小桥西。",
        "dynasty": "宋",
        "collection_info": null
    },
    {
        "uuid": "7b16ba6e3b0f26dc19f5e54a393c30ed",
        "title": "午眠",
        "author": "孔平仲",
        "content": "雨荡炎天气，风生乔木阴。\n清凉一枕睡，胜得万黄金。",
        "dynasty": "宋",
        "collection_info": null
    },
    {
        "uuid": "3bf48e115c911e75c5ae802ef53a8729",
        "title": "早秋",
        "author": "孔平仲",
        "content": "一雨洗烦熇，凉风开早秋。\n散行身觉快，甘寝梦相求。\n已作黄花意，谁为堕叶愁。\n南山青似染，准拟更登楼。",
        "dynasty": "宋",
        "collection_info": null
    },
    {
        "uuid": "b5e550e12b53b7ddcd19a716c3f9a8d1",
        "title": "七夕",
        "author": "孔平仲",
        "content": "高列瓜华结綵楼，半空灯烛照清秋。\n祇应用尽人间巧，更欲远从天上求。",
        "dynasty": "宋",
        "collection_info": null
    },
    {
        "uuid": "a0a1e5e78b561034190933d742283bb5",
        "title": "送马朝请使广西",
        "author": "孔平仲",
        "content": "海水扬波今合清，秋风千里使华行。\n言皆有道非徒发，事若无心更不生。\n谈笑从容怀远俗，琴书潇洒寄高情。\n伫闻静胜诸蛮服，何必楼船十万兵。",
        "dynasty": "宋",
        "collection_info": null
    },
    {
        "uuid": "a4a7a55d619305a1d0d1813a2e5e2221",
        "title": "八月十六日翫月",
        "author": "孔平仲",
        "content": "团团冰镜吐清辉，今夜何如昨夜时。\n只恐月光无好恶，自怜人意有盈亏。\n风摩露洗非常洁，地阔天高是处宜。\n百尺曹亭吾独有，更教玉𥴦倚栏吹。",
        "dynasty": "宋",
        "collection_info": null
    },
    {
        "uuid": "1a4b4381f0f7ac28cf2b611bb11ba52c",
        "title": "送郭明叔任分宁",
        "author": "孔平仲",
        "content": "西安潇洒我常游，去自修川泛小舟。\n民本丰饶矜气节，士多儒雅出公侯。\n梅山晚翠屏当户，茶井春芽雪满瓯。\n预想弦歌富閒暇，白云深倚凤凰楼。",
        "dynasty": "宋",
        "collection_info": null
    },
    {
        "uuid": "12c6c905ad159d76a82d8afb030c37d2",
        "title": "送提举太平观熊舍人  其一",
        "author": "孔平仲",
        "content": "未归西掖掌丝纶，且面南谯作守臣。\n三已何尝观愠色，一鸣从此却惊人。\n朱轓暂去求民瘼，黄闼行当秉国钧。\n记取庐山公旧隠，几多草木待青春。",
        "dynasty": "宋",
        "collection_info": null
    },
    {
        "uuid": "715f4ac23925b8bae34af36624faac9a",
        "title": "送提举太平观熊舍人  其二",
        "author": "孔平仲",
        "content": "江州几日到滁州，风送征帆暮不收。\n幽谷水声先入梦，炉峰山色远随舟。\n素无公事多閒暇，当有新诗自唱酬。\n寂寞旧居谁復顾，桂花深锁一堂秋。",
        "dynasty": "宋",
        "collection_info": null
    },
    {
        "uuid": "63895d0ea22b564436dead6ff71fae48",
        "title": "送提举太平观熊舍人  其三",
        "author": "孔平仲",
        "content": "高才喻蜀策巂羌，凛凛威名动四方。\n裁正稷宫新法度，发挥词掖好文章。\n暂还紫府烟霞冷，却上青霄道路长。\n寄语吏民休浪喜，使君宁久在滁阳。",
        "dynasty": "宋",
        "collection_info": null
    },
    {
        "uuid": "eebbb17656d57f5950685cf5f71eeea4",
        "title": "熊伯通阻风未发拏舟就谒留饮数杯",
        "author": "孔平仲",
        "content": "清晨已送君南浦，薄暮未行天北风。\n此别谩言千里远，笑谈还此一樽同。\n铁山重迭云垂地，玉马腾骧浪驾空。\n涉险临危须自戒，且维舟楫莫匆匆。",
        "dynasty": "宋",
        "collection_info": null
    },
    {
        "uuid": "7eac9099dfea179a8f8dfb489c2c4b4a",
        "title": "送沈行奉议赴辟陕西",
        "author": "孔平仲",
        "content": "除诏移关陕，征途半斗牛。\n落帆江蒲月，跃马戍垣秋。\n葱岭霜吹剑，龙堆雪点裘。\n兵家破竹势，幕府涌泉谋。\n且作从军乐，安知出塞愁。\n观公颇丰下，努力取封侯。",
        "dynasty": "宋",
        "collection_info": null
    },
    {
        "uuid": "24445c9d9990e2af774574e601dc56e5",
        "title": "送觉兹住凤山",
        "author": "孔平仲",
        "content": "十年虎溪老，却上羌山岑。\n今回江西去，与人传法音。\n谷虚聊应物，云出本无心。\n猿鹤空相怨，旧庵松桧深。",
        "dynasty": "宋",
        "collection_info": null
    },
    {
        "uuid": "791701fec470d57970e9e473b92a1ff8",
        "title": "送觉兹住凤山  其一",
        "author": "孔平仲",
        "content": "十年虎溪老，却上羌山岑。\n今回江西去，与人传法音。",
        "dynasty": "宋",
        "collection_info": null
    },
    {
        "uuid": "ffc85e2ec65818c9db7ec5fb3a4ecc62",
        "title": "送觉兹住凤山  其二",
        "author": "孔平仲",
        "content": "谷虚聊应物，云出本无心。\n猿鹤空相怨，旧庵松桧深。",
        "dynasty": "宋",
        "collection_info": null
    },
    {
        "uuid": "403934213191ccd60a3d51432ee61f89",
        "title": "九月十八日作",
        "author": "孔平仲",
        "content": "秋来常苦热，今日令方行。\n浩浩风吹木，冥冥雨压城。\n薄寒如解愠，残序亦关情。\n晓镜须惊老，催人白髮生。",
        "dynasty": "宋",
        "collection_info": null
    },
    {
        "uuid": "1f7c2b8106c815454e81f3cc9bc7ac71",
        "title": "苏子由寄题小庵诗用元韵和",
        "author": "孔平仲",
        "content": "官身粗应三钱府，吏隠聊开一草庵。\n拥砌幽篁如月映，覆檐乔木与天参。\n畏人自比藏头雉，老世今同作蛹蚕。\n岂独忘言兼闭息，舌津晨潄不胜甘。",
        "dynasty": "宋",
        "collection_info": null
    },
    {
        "uuid": "2747d932ce8598d890819e841ff2fd0e",
        "title": "陶寺丞挽诗",
        "author": "孔平仲",
        "content": "清德如彭泽，高名继隠居。\n弦歌非我志，泉石爱吾庐。\n世事冥心外，门风积庆余。\n鱼轩偕鹤髮，归葬引双车。",
        "dynasty": "宋",
        "collection_info": null
    },
    {
        "uuid": "8ee0d6f0e423fc4bafde8910d7d0c714",
        "title": "黄道士求诗戏为口号赠之",
        "author": "孔平仲",
        "content": "黄君有术吾将面，不似寻常问进身。\n二顷良田数间屋，几时得作一閒人。",
        "dynasty": "宋",
        "collection_info": null
    },
    {
        "uuid": "018773eac953dc771595c51263dfcbbd",
        "title": "冬昼作",
        "author": "孔平仲",
        "content": "霜阴收欲尽，斑驳意初晴。\n渐喜山将出，只愁云更生。\n鸟窥晡后屋，鸡唱午间城。\n灰拆红炉火，微煎傍耳鸣。",
        "dynasty": "宋",
        "collection_info": null
    },
    {
        "uuid": "ae96fb9173f18de86ec938850301ea29",
        "title": "十一月",
        "author": "孔平仲",
        "content": "欲雪还成雨，垂霜却变阴。\n封疆五岭近，甲子二冬深。\n密叶犹低户，微风尚快襟。\n松筠杂萧艾，都有岁寒心。",
        "dynasty": "宋",
        "collection_info": null
    },
    {
        "uuid": "e0235765e23f3149382aa4a3916ba8d2",
        "title": "冬晓",
        "author": "孔平仲",
        "content": "城上犹吹角，官厅已罢更。\n粗疏知我性，懒惰亦人情。\n入被严霜冷，横窗半月明。\n翻身更甘寝，鸡唱第三声。",
        "dynasty": "宋",
        "collection_info": null
    },
    {
        "uuid": "cda7e650dcf4744f0fee041569cf3b8c",
        "title": "正月三日唐林夫舟中醉题",
        "author": "孔平仲",
        "content": "屡伏青蒲地，尝登羣玉山。\n家贫甘远适，道直得生还。\n瘴疠讴吟外，风波笑傲间。\n今朝一樽酒，万事付酡颜。",
        "dynasty": "宋",
        "collection_info": null
    },
    {
        "uuid": "7ed4a923c0ea95a0d0726352599acf3b",
        "title": "四日郡集于景德寺",
        "author": "孔平仲",
        "content": "冷铎残香僧舍开，斜风细雨坐中来。\n使君岂是憎歌舞，自出胡琴送酒杯。",
        "dynasty": "宋",
        "collection_info": null
    },
    {
        "uuid": "e2050b40fa3130600bfe6d179a6ba992",
        "title": "马上口占",
        "author": "孔平仲",
        "content": "涧底泉初动，山头雪尚深。\n冻条桑破眼，烧地草抽心。\n摇落殊非昔，芳菲想自今。\n浮云多意思，已解作春阴。",
        "dynasty": "宋",
        "collection_info": null
    },
    {
        "uuid": "c0f9b7f6b7bd608ca78e829dc7453da8",
        "title": "守倅自开元观食起欲往紫极宫道过余之家园乃屈同游太守自以为能知地形余故议卜居之处也以诗谢焉",
        "author": "孔平仲",
        "content": "东已窥丹井，西将造嘿轩。\n半途留使骑，枉道至家园。\n败叶深埋砌，清阴密拥门。\n生涯为废宅，景物似荒村。\n经始惭谋拙，临轩肯屈尊。\n竹间烦伫立，高谊见公存。",
        "dynasty": "宋",
        "collection_info": null
    },
    {
        "uuid": "2bde0eb39614488a4d76c349bc45396d",
        "title": "据案小睡",
        "author": "孔平仲",
        "content": "春气已回人困顿，雨声不断夜潺湲。\n四支退食昏如醉，两眼看书涩有烟。\n散帙横经那肯读，埋头曲肘即成眠。\n只愁稚子窥吾懒，岂畏诸公诮腹便。",
        "dynasty": "宋",
        "collection_info": null
    },
    {
        "uuid": "38ddb1028c9dea1d05612bb050c39b76",
        "title": "南轩",
        "author": "孔平仲",
        "content": "细雨纷纷不见山，卷帘烟景画图间。\n一池春水风吹皱，戏鸭鸣鸥作队閒。",
        "dynasty": "宋",
        "collection_info": null
    },
    {
        "uuid": "70818891385e18a9fbb2172e7002e41a",
        "title": "戏为难韵同官和之",
        "author": "孔平仲",
        "content": "稚柳将成线，残梅尚有柎。\n破春寒料峭，送晚角喑呜。\n地僻閒宾榻，泥深隔酒垆。\n此时愁寂寞，幽闷寄操觚。",
        "dynasty": "宋",
        "collection_info": null
    },
    {
        "uuid": "c5c8e50f1b0ed95c8756d76853e5d007",
        "title": "贾谊",
        "author": "孔平仲",
        "content": "措置由来有后先，运行无迹盍观天。\n色黄数五疑非急，此事知君正少年。",
        "dynasty": "宋",
        "collection_info": null
    },
    {
        "uuid": "95adf407e494e3cdd30c2b6325f3bbe7",
        "title": "子瞻子由各有寄题小庵诗却用元韵和呈",
        "author": "孔平仲",
        "content": "二公俊轨皆千里，两首新诗寄一庵。\n大隠市朝希柱史，好奇兄弟有岑参。\n雪天冻坐痴于雀，雨夕春眠困若蚕。\n不是本来忘世味，便投閒寂亦难甘。",
        "dynasty": "宋",
        "collection_info": null
    },
    {
        "uuid": "bf91a532c4cf97c8f5fa811b3303da2c",
        "title": "久雨不止二月半以敕醮庐山真君殿入夜星月皎然",
        "author": "孔平仲",
        "content": "连朝苦阴雨，入夜月华新。\n清醮今当夕，真君信有神。\n灯光想如昼，香气自生春。\n水旱多为害，当思今为民。",
        "dynasty": "宋",
        "collection_info": null
    },
    {
        "uuid": "b4ccb52a60e311571454a22385ff9963",
        "title": "寄题萧丈止亭",
        "author": "孔平仲",
        "content": "削迹忘当世，开亭枕近郊。\n情非恶冕绂，乐不似衡茅。\n静看云归岫，閒知鹳在巢。\n春风动幽兴，植杖数花苞。",
        "dynasty": "宋",
        "collection_info": null
    },
    {
        "uuid": "57b0aa29c5f7fee851b77e3598e11847",
        "title": "春夜",
        "author": "孔平仲",
        "content": "酒醒残月在西厢，悄悄重城春夜长。\n何物与人清意思，瑞香花发一亭香。",
        "dynasty": "宋",
        "collection_info": null
    },
    {
        "uuid": "31a76abe20dc73bcdfea6153352f8374",
        "title": "和经父寄张绩",
        "author": "孔平仲",
        "content": "萧萧木落洞庭湖，一叶扁舟尽室居。\n吾道已衰投直笔，人情难合卷长裾。\n重轻自繫朝廷势，褒贬犹存史策书。\n所遇于天皆有分，未将鲵鲋羡鲸鱼。",
        "dynasty": "宋",
        "collection_info": null
    },
    {
        "uuid": "3c0addc69c74507b5666c177d0d45a32",
        "title": "阻风呈经父",
        "author": "孔平仲",
        "content": "风响翻空若疾雷，舟行值此颇淹回。\n坐看鸥鹜浮波去，近见蛟龙带雨来。\n春色未还江上柳，雪香谁寄岭头梅。\n欲收美景陪清唱，恨乏当时子建才。",
        "dynasty": "宋",
        "collection_info": null
    },
    {
        "uuid": "0c9cc2f696f1e91a7abbcef62d2638db",
        "title": "咏橹",
        "author": "孔平仲",
        "content": "以小能行大，天机寄物形。\n沿流最有助，深壑屡尝经。\n迅速功无比，讴鸦韵可听。\n江空插羽翼，水府散雷霆。\n驾浪来湘浦，摇风过洞庭。\n侵凌秋岛雾，破碎暮湾星。\n雁鹜惊羣起，蛟龙睡一醒。\n浩然乘此兴，东去绝沧溟。",
        "dynasty": "宋",
        "collection_info": null
    },
    {
        "uuid": "2f8ffd09c12159fd2d88180b2c179491",
        "title": "咏柁",
        "author": "孔平仲",
        "content": "厥初谁创物，似此亦难求。\n摆合千寻浪，回旋万斛舟。\n行如一卧扇，力敌九牦牛。\n出没居相半，东西势自由。\n高风当绝倚，浅濑亦徐收。\n轧轧微鸣晓，峨峨迥浸秋。\n随湾掉转尾，避石掣开头。\n自有施功地，何尝厌下流。",
        "dynasty": "宋",
        "collection_info": null
    },
    {
        "uuid": "bb97ce8fdf66835fffb75885d773a3aa",
        "title": "至日阻风饮于转运行衙呈经父",
        "author": "孔平仲",
        "content": "枉渚停风棹，华堂置酒壶。\n云低岳阳市，雪满洞庭湖。\n醉眼看梅蕊，欢心合棣柎。\n去年今夕梦，江国面京都。",
        "dynasty": "宋",
        "collection_info": null
    },
    {
        "uuid": "c5449a563e1e6a5f47079fd14ac09b60",
        "title": "和经父寄张绩  其一",
        "author": "孔平仲",
        "content": "解纵袅鸱啄凤凰，天心似此亦难详。\n但知斩马凭孤剑，岂为摧车避太行。\n得者折腰犹下列，失之垂翅合南翔。\n不如长揖尘埃去，同老逍遥物外乡。",
        "dynasty": "宋",
        "collection_info": null
    },
    {
        "uuid": "4a81d241b1b0fec3629c76b16a08952f",
        "title": "和经父寄张绩  其二",
        "author": "孔平仲",
        "content": "半通官职万人才，卷蓄经纶未得开。\n鸾凤託巢虽枳棘，神仙定籍已蓬莱。\n但存漆室葵心在，莫学荆山玉泪哀。\n倚伏万端宁有定，塞翁失马尚归来。",
        "dynasty": "宋",
        "collection_info": null
    },
    {
        "uuid": "60481487ed058485c02bc46d5846e873",
        "title": "和经父登黄鹤楼",
        "author": "孔平仲",
        "content": "复霭重沙望不穷，坐收千里一樽中。\n天边江汉波涛阔，地下神仙窟宅通。\n窗影偷来湓浦白，檐光飞入沔城红。\n豁然已尽登临兴，云阁章亭谩在东。",
        "dynasty": "宋",
        "collection_info": null
    },
    {
        "uuid": "23f108c9a2769f4a8d24ca2795881605",
        "title": "咏冰",
        "author": "孔平仲",
        "content": "厚薄因风结，方圆随器成。\n黄河白马渡，大泽老狐行。\n暖曲流云液，隅甃晃水精。\n皎然心一寸，愿比玉壶清。",
        "dynasty": "宋",
        "collection_info": null
    },
    {
        "uuid": "42000428f4f5b53cc6e49ba20d1c7016",
        "title": "咏网",
        "author": "孔平仲",
        "content": "已向晴漪下，还于晚架张。\n鳞余银皎皎，目带泪浪浪。\n细入诗人咏，轻随钓叟装。\n结绳相效久，遗象本归藏。",
        "dynasty": "宋",
        "collection_info": null
    },
    {
        "uuid": "be0b045e30e6941a4dbf81e456be31c1",
        "title": "瑞香花",
        "author": "孔平仲",
        "content": "去年荆楚赏芳菲，今岁江淮水渺瀰。\n绿髮方当少壮日，清樽不负艷阳时。\n风波此去犹千里，桃杏何缘见一枝。\n独有瑞香花两槛，远将春色自相随。",
        "dynasty": "宋",
        "collection_info": null
    },
    {
        "uuid": "d8a2bbc6eb756ed9cbd4376575c99fcf",
        "title": "李白祠堂  其一",
        "author": "孔平仲",
        "content": "洒落风标真谪仙，精神犹恐笔难传。\n文章若出斯人手，壮浪雄豪一自然。",
        "dynasty": "宋",
        "collection_info": null
    },
    {
        "uuid": "dcdc01158d433354c59c7beb856cf12f",
        "title": "李白祠堂  其二",
        "author": "孔平仲",
        "content": "太白之精出李白，诗中元帅酒家豪。\n轩然眉目已如此，况着当年宫锦袍。",
        "dynasty": "宋",
        "collection_info": null
    },
    {
        "uuid": "183af7ecbd0e15452b7888272c5ad97f",
        "title": "双头牡丹",
        "author": "孔平仲",
        "content": "牡丹意态已无穷，况是连房斗浅红。\n晓色竞开双萼上，春光分占一枝中。\n娥英窈窕临湘浦，姊妹轻盈倚汉宫。\n只为多娇便相妬，芳心相隔不相同。",
        "dynasty": "宋",
        "collection_info": null
    },
    {
        "uuid": "b19aca907ea9679fa0fd7b18472be672",
        "title": "寄经父",
        "author": "孔平仲",
        "content": "借问东来常太晚，富春亭下舣扁舟。\n阴天漠漠行梅雨，寒色萧萧报麦秋。\n曲渚浪平犹未渡，隔江风紧不胜愁。\n此中望断相思眼，家在蓬莱更倚楼。",
        "dynasty": "宋",
        "collection_info": null
    },
    {
        "uuid": "dfdafc89019e7b73e5dec09f65728e5b",
        "title": "选官图口号",
        "author": "孔平仲",
        "content": "环合官图展，观呼象子圆。\n飞腾随八赤，摧折在双玄。\n已贵翻投裔，将薨却上天。\n须臾文换武，俄顷后驰先。\n错杂贤愚品，偏颇造化权。\n望移情欲脱，患失胆俱悬。\n愠色观三已，豪心待九迁。\n宁知即罢局，荣辱两茫然。",
        "dynasty": "宋",
        "collection_info": null
    },
    {
        "uuid": "76f81a352bf2f79b2f779a7afdf52a9f",
        "title": "熙宁四年中秋",
        "author": "孔平仲",
        "content": "月满光尤好，秋殷气更清。\n频年苦阴雨，此夜独清明。\n后阁罗甥妹，前堂合弟兄。\n团圆最相称，尽饮至更深。",
        "dynasty": "宋",
        "collection_info": null
    },
    {
        "uuid": "ea643dfc3799265abf2eb5f05f092cab",
        "title": "和舍弟送行至密州",
        "author": "孔平仲",
        "content": "一览凤凰句，况当鸿雁秋。\n云山回倦首，烟雨上扁舟。\n土俗京东陋，官居学舍幽。\n蓬莱醉中梦，寻我海边州。",
        "dynasty": "宋",
        "collection_info": null
    },
    {
        "uuid": "6ed63900ed39d43cc63f0c472a411b43",
        "title": "次韵和堂父发越州",
        "author": "孔平仲",
        "content": "北堂相送出城西，忍见临分独自归。\n日暮荒村一回首，秋风吹涕各沾衣。\n水通鑑曲行将尽，山似稽阴认却非。\n薄宦牵挛不得已，此心何以报春晖。",
        "dynasty": "宋",
        "collection_info": null
    },
    {
        "uuid": "38d69dada09181c9a8b4f8c232210616",
        "title": "渡浙江未得",
        "author": "孔平仲",
        "content": "辞家已四日，三日雨兼风。\n海水飞天上，江云入坐中。\n愁肠寒更结，归梦湿难通。\n未有淹留恨，封圻尚淛东。",
        "dynasty": "宋",
        "collection_info": null
    },
    {
        "uuid": "1303b3afa79208d191b8f22bab7d7bfd",
        "title": "西兴",
        "author": "孔平仲",
        "content": "舟行颇濡滞，累日驿前溪。\n大雨翻盆盎，狂风作鼓鼙。\n两潮空朝晚，一水限东西。\n忆昔游湖棹，新晴傍会稽。",
        "dynasty": "宋",
        "collection_info": null
    },
    {
        "uuid": "8fde69df9d940d0ff3c728cc3c17b50f",
        "title": "怀越",
        "author": "孔平仲",
        "content": "城隍压高峻，楼观抱青苍。\n东磴迎风细，西池引步长。\n蓬莱山刻画，清白水甘香。\n海内行几半，兹游最不忘。",
        "dynasty": "宋",
        "collection_info": null
    },
    {
        "uuid": "73a9aa6aa5b48519da38bc65603c20c9",
        "title": "次韵和常父渡江寄经父",
        "author": "孔平仲",
        "content": "江风初息浪花低，轧轧扁舟犯晓鸡。\n想得蓬莱秋睡觉，暖寒方索玉东西。",
        "dynasty": "宋",
        "collection_info": null
    },
    {
        "uuid": "85f7ba309b39adc1ea41b56e64373160",
        "title": "新开湖",
        "author": "孔平仲",
        "content": "湖应与海接，岁暮水犹多。\n浄色平苍野，余香积败荷。\n舟行依累石，鳬起散圆波。\n谁似渔翁乐，鸣榔作楚歌。",
        "dynasty": "宋",
        "collection_info": null
    },
    {
        "uuid": "813799fa80eab6bacab48347eb082c56",
        "title": "题清斯堂",
        "author": "孔平仲",
        "content": "河流与淮接，于此一堂成。\n水色已可爱，主人心更清。\n鱼潜晚日静，柳落秋空明。\n本自无尘土，何须歌濯缨。",
        "dynasty": "宋",
        "collection_info": null
    },
    {
        "uuid": "73ead9a4aeae9ea7bd161beadd02bf82",
        "title": "发山阳",
        "author": "孔平仲",
        "content": "黄昏饮官酒，半夜解扁舟。\n鈎帘得清景，风月满淮流。\n天垂与波接，野静更烟浮。\n深有乘槎兴，银河或可求。",
        "dynasty": "宋",
        "collection_info": null
    },
    {
        "uuid": "385fedff4ee41dbf433fe724f13ab5aa",
        "title": "送登州太守出城马上作",
        "author": "孔平仲",
        "content": "匆匆送客出城闉，霜意方高日渐醺。\n青嶂倚空先有雪，黄沙匝地半和云。\n旌旗明灭随车远，鼓角悲凉隔水闻。\n正是无憀一回首，两行白马映红裙。",
        "dynasty": "宋",
        "collection_info": null
    },
    {
        "uuid": "51326db26d7fe4068ee1d04f7bea5769",
        "title": "呈梦锡节推林思永察推",
        "author": "孔平仲",
        "content": "崎岖寒苦远腾装，喜得高才共此方。\n当以清谈销日月，更将和气敌冰霜。\n堂前绛帐惭容迹，幕下红莲幸借香。\n閒夕肯来相伴否，小窗残烛厌更长。",
        "dynasty": "宋",
        "collection_info": null
    },
    {
        "uuid": "0487c85015c2261d377ad0e96f72a9a7",
        "title": "适值刘从道供奉往信阳镇用前韵送之",
        "author": "孔平仲",
        "content": "君马匆匆赴信阳，虽云同郡似它方。\n村沙卷尽黄昏日，海水吹成半夜霜。\n别恨不须青草色，归期当及小桃香。\n閒官冷局遥相望，两觉迢迢岁月长。",
        "dynasty": "宋",
        "collection_info": null
    },
    {
        "uuid": "940b67f23a35b4bac4203a280c75f981",
        "title": "梦锡同游贺园题诗云谁知清淡者冬月亦登临",
        "author": "孔平仲",
        "content": "寒景峥嵘岁已深，谁知清淡亦登临。\n雨吹废馆苔添晕，霜落空城树减阴。\n向晓旋留题叶句，隔年先有探花心。\n相期红药浓开日，一醉东风费万金。",
        "dynasty": "宋",
        "collection_info": null
    },
    {
        "uuid": "dedc5f47f94c6bedce0fce3be588340d",
        "title": "新作书室梦锡示诗羡其清坐",
        "author": "孔平仲",
        "content": "新闢西垣小室成，开编静得古人情。\n峥嵘老柏寒尤健，窈窕幽窗雪更明。\n我愧滥巾居此地，君能倾盖似平生。\n篇诗何必深相羡，渌水芙蓉岂不清。",
        "dynasty": "宋",
        "collection_info": null
    },
    {
        "uuid": "39e6e95a4b5ff37f3ea1ca2b9f408afb",
        "title": "呈幕客",
        "author": "孔平仲",
        "content": "夜雨晓未歇，清寒侵客颜。\n云昏天带海，风阔地无山。\n莲幕君筹画，茅斋我闭关。\n新书正多事，何幸拥炉閒。",
        "dynasty": "宋",
        "collection_info": null
    },
    {
        "uuid": "39d146decea557a6420e33956edfc3f5",
        "title": "寄从道",
        "author": "孔平仲",
        "content": "相逢苦不早，相别又匆匆。\n祖席侵华烛，征车傍北风。\n车斜酬唱阙，尔汝笑谈空。\n遥想支颐处，孤村海雾中。",
        "dynasty": "宋",
        "collection_info": null
    },
    {
        "uuid": "e8235ab78765d2c7d89a72f4b1a62061",
        "title": "晚晴见雪呈梦锡",
        "author": "孔平仲",
        "content": "东北风声急，西南日景斜。\n断云方散锦，飞雪忽成花。\n见落初犹少，量深久渐加。\n远天明映玉，晴地湿团沙。\n浩荡随阴气，须臾变水华。\n清辉迷粉蝶，寒色带昏鸦。\n又是流年暮，同居沧海涯。\n寂寥求自遣，小咏寄诗家。",
        "dynasty": "宋",
        "collection_info": null
    },
    {
        "uuid": "9f3dbb798e1cc9c08939448738d17d18",
        "title": "立春",
        "author": "孔平仲",
        "content": "春风不择地，亦到海边城。\n衮衮衣冠会，喧喧鼓吹迎。\n为牛一何苦，举世尽相争。\n旅客心偏静，停杯想耦耕。",
        "dynasty": "宋",
        "collection_info": null
    },
    {
        "uuid": "2fed61362fbcb6ecaafc14bd6245c40b",
        "title": "春雪",
        "author": "孔平仲",
        "content": "纔喜春风昨夜归，凌晨又见雪飘衣。\n缀林似惜梅花落，扑地争先柳絮飞。\n寒气却迴侵暖律，阴云徐上蔽晴晖。\n近来四序皆无主，欲向东皇问是非。",
        "dynasty": "宋",
        "collection_info": null
    },
    {
        "uuid": "90de9394a077c756b3563ed7768aaa13",
        "title": "正月十四夜",
        "author": "孔平仲",
        "content": "都人行正乐，天气忽微阴。\n尽恐明朝雪，如何此夕心。\n轮蹄迷道远，鼓吹乱更深。\n我独甘幽静，青灯照苦吟。",
        "dynasty": "宋",
        "collection_info": null
    },
    {
        "uuid": "b51f7e3939d2ffa923af16ac63cd3981",
        "title": "十五夜",
        "author": "孔平仲",
        "content": "今宵好元夕，去岁大丰年。\n委巷通车马，高台奏管弦。\n灯光照人暖，月色为时圆。\n此乐真难得，无辞酒满船。",
        "dynasty": "宋",
        "collection_info": null
    },
    {
        "uuid": "5cd984db37477a53b2c4b31e90b17262",
        "title": "十六夜",
        "author": "孔平仲",
        "content": "明夜更无今夜灯，都人为此不胜情。\n皆愁隔岁期犹远，共约追欢直到明。\n君饮露台春易醉，我眠书馆月同清。\n东风亦有相撩意，梦觉犹传弦管声。",
        "dynasty": "宋",
        "collection_info": null
    },
    {
        "uuid": "1e2b4b123bb0d8436541e246f16df24d",
        "title": "春阳",
        "author": "孔平仲",
        "content": "春阳已出地，冰雪尚峥嵘。\n半作泥涂湿，尤妨车马行。\n溪流成小派，海气乱新晴。\n湮鬰须披豁，谁同上古城。",
        "dynasty": "宋",
        "collection_info": null
    },
    {
        "uuid": "97cd0f5fd696f92066bdb4d8368db732",
        "title": "古来",
        "author": "孔平仲",
        "content": "古来豪俊起，大半在山东。\n甚矣承平久，萧然武备空。\n封疆濒北狄，士卒戍西戎。\n器械恬儿戏，城隍骇土功。\n朝廷急扫敝，草莽许输忠。\n元恨天门远，无由半策通。",
        "dynasty": "宋",
        "collection_info": null
    },
    {
        "uuid": "409086ae4ef08c00c7382bf12b7db563",
        "title": "次韵和常父  其一",
        "author": "孔平仲",
        "content": "卧龙当日醉吟身，冷落天涯一旅人。\n早夕思亲增怅望，啸歌怀古更愁辛。\n角吹海上千山月，草入江南万里春。\n欲去尚留心未决，梦魂长在越溪滨。",
        "dynasty": "宋",
        "collection_info": null
    },
    {
        "uuid": "80e7741e0ce587e0eef296e5f699b00f",
        "title": "次韵和常父  其二",
        "author": "孔平仲",
        "content": "赴官并出江湖上，讲学联居海岱中。\n会合尤嗟别离促，音书何似笑言同。\n黄鶑度曲争催晓，红杏熏香半倚风。\n景物佳时忆相见，恨无双翅逐飞鸿。",
        "dynasty": "宋",
        "collection_info": null
    },
    {
        "uuid": "5d8c7c6da2523a0b1a8adaa9bde3388e",
        "title": "寄常父",
        "author": "孔平仲",
        "content": "历城未到已尝闻，文綵鱼盐市不贫。\n千里山川齐故地，百年风俗舜遗民。\n泉声滑滑长如雨，海气昏昏晚得春。\n北渚环波皆好景，为兄诗笔长精神。",
        "dynasty": "宋",
        "collection_info": null
    },
    {
        "uuid": "d36b57a0a4c4ad6995079908ffbf88a1",
        "title": "春色最佳呈梦锡  其一",
        "author": "孔平仲",
        "content": "小雨初收物象新，日华徐上气氤氲。\n欲知春色最佳处，万里青山无片云。",
        "dynasty": "宋",
        "collection_info": null
    },
    {
        "uuid": "c08f52b3e09141e610ca5785b5581d00",
        "title": "春色最佳呈梦锡  其二",
        "author": "孔平仲",
        "content": "探遍名园花未红，高台极目兴何穷。\n欲知春色最佳处，尽在绿杨深浅中。",
        "dynasty": "宋",
        "collection_info": null
    },
    {
        "uuid": "c95c2af8c694ab89059578185da6532a",
        "title": "春色最佳呈梦锡  其三",
        "author": "孔平仲",
        "content": "红日迟迟昼未央，北窗高枕傲羲皇。\n欲知春色最佳处，啼鸟一声幽梦长。",
        "dynasty": "宋",
        "collection_info": null
    },
    {
        "uuid": "303683db4a1eecd591926f25cefa1c82",
        "title": "春闺六言  其一",
        "author": "孔平仲",
        "content": "梦回红玉孤枕，日上真珠半帘。\n云彩阴晴不定，柳梢浓淡相兼。\n雁柱怨凭曲寄，兽炉愁逐香添。\n更倚危楼目断，却诉东风泪沾。",
        "dynasty": "宋",
        "collection_info": null
    },
    {
        "uuid": "73889dac61327b3e6d127d84d2063a1c",
        "title": "春闺六言  其二",
        "author": "孔平仲",
        "content": "燕子舞开烟绿，杜鹃啼破花红。\n满地夕阳芳草，有时细雨斜风。\n锦帐尚寒梦短，彩笺虽远情通。\n泪痕染在襟上，愁绪织向机中。",
        "dynasty": "宋",
        "collection_info": null
    },
    {
        "uuid": "47c32b3e4b0daf46f6d56fa532fefbec",
        "title": "登资圣阁",
        "author": "孔平仲",
        "content": "平时尝仰望，今日一登临。\n海岱封疆小，干坤气象深。\n废城增古意，迭嶂起诗心。\n远目方驰骋，春云还自阴。",
        "dynasty": "宋",
        "collection_info": null
    },
    {
        "uuid": "66932d1693f927b736ddcb4e9fc23777",
        "title": "上巳",
        "author": "孔平仲",
        "content": "上巳陪游骑，城南俯落晖。\n溪山俱可爱，花木自相依。\n佳节虽行乐，他邦未得归。\n兰亭应禊饮，回首白云飞。",
        "dynasty": "宋",
        "collection_info": null
    },
    {
        "uuid": "b3843ddc5053c9f82d2e1927b52fb97a",
        "title": "八日",
        "author": "孔平仲",
        "content": "花下饮余留晚辔，溪边行处把春衫。\n东风作恶波微起，不得移舟滴水岩。",
        "dynasty": "宋",
        "collection_info": null
    },
    {
        "uuid": "7b0f1b25597f07c0544eb136951e8cd4",
        "title": "寄常父",
        "author": "孔平仲",
        "content": "缭绕龙山半府阴，春来漂泊阻登临。\n蓬莱阁下花多少，清旷亭前水浅深。\n暮霭漫天迷望目，东风绝海送归心。\n新诗亦有思家意，应记当年共醉吟。",
        "dynasty": "宋",
        "collection_info": null
    },
    {
        "uuid": "677b3ecd929b57f645f7b42fab029eab",
        "title": "行香",
        "author": "孔平仲",
        "content": "枕上杜鹃啼，匆匆早起时。\n出行天未晓，月在杏花枝。",
        "dynasty": "宋",
        "collection_info": null
    },
    {
        "uuid": "75dd86f5698098525b435a938d402691",
        "title": "次韵和昌龄落梅",
        "author": "孔平仲",
        "content": "玉摧繁艷蕙消香，渐见园林绿叶光。\n莫诮春风少情思，为君开徧万红芳。",
        "dynasty": "宋",
        "collection_info": null
    },
    {
        "uuid": "ebdb8bb3022410f82a74005d96fe948d",
        "title": "登贺园高亭",
        "author": "孔平仲",
        "content": "东武名园数贺家，更于高处望春华。\n深红浅白知多少，直到南山尽是花。",
        "dynasty": "宋",
        "collection_info": null
    },
    {
        "uuid": "f0e0569c35cf47f79974601eca4913d8",
        "title": "戏促二幕客",
        "author": "孔平仲",
        "content": "寄语红莲幕，当歌金缕衣。\n探春曾有约，今日已春归。",
        "dynasty": "宋",
        "collection_info": null
    },
    {
        "uuid": "332b6f4f1b159aacad094b45e5d2a5c2",
        "title": "昼眠呈梦锡",
        "author": "孔平仲",
        "content": "百忙之际一閒身，更有高眠可诧君。\n春入四支浓似酒，风吹孤梦乱如云。\n诸生弦诵何妨静，满席图书不废勤。\n向晚欠伸徐出户，落花帘外自纷纷。",
        "dynasty": "宋",
        "collection_info": null
    },
    {
        "uuid": "15d8072d11b155256bdc5a5217c2cd5f",
        "title": "初食牂牁菜",
        "author": "孔平仲",
        "content": "九仙山中牂牁菜，几日春风长绿苗。\n有客提携到深巷，自言采掇下青霄。\n口尝异味虽珍美，目断孤云却寂寥。\n千里思亲不独饱，慨然食罢一长谣。",
        "dynasty": "宋",
        "collection_info": null
    },
    {
        "uuid": "da78f4d4641e8cf36933c97dcf4288c3",
        "title": "呈王子高殿丞",
        "author": "孔平仲",
        "content": "天上人间事不同，相思何日却相逢。\n芙蓉城在蓬莱外，海阔波深千万重。",
        "dynasty": "宋",
        "collection_info": null
    },
    {
        "uuid": "b517d501c2c9739baaba4759386e1736",
        "title": "接通判于邸氏园园人献牡丹太守不收余私取其绝好者以归",
        "author": "孔平仲",
        "content": "薄暮归来何所携，牡丹初翦半开时。\n浓香盛色俱堪爱，占得春风第一枝。",
        "dynasty": "宋",
        "collection_info": null
    },
    {
        "uuid": "33d9283861fd34f511bc1bab9665ab57",
        "title": "兄长寄五诗依韵和寄诗各有所怀  其一",
        "author": "孔平仲",
        "content": "忆昔西寻山下园，芙蓉香裏醉颓然。\n幽篁迸笋无余地，老木交阴不计年。\n彻幕旋迎秦望雨，泛杯旁引鑑湖泉。\n旧游寂寞今谁到，应有秋苔长绿钱。",
        "dynasty": "宋",
        "collection_info": null
    },
    {
        "uuid": "7d9c03ff2de5fa7ec52cd4f67f226dfd",
        "title": "兄长寄五诗依韵和寄诗各有所怀  其二",
        "author": "孔平仲",
        "content": "昔同访客到山阴，马上相随不废吟。\n平视溪流绿烟远，回看府宅白云深。\n纷纷落麈陪高论，艷艷浮蛆劝满斟。\n宾主如今各分散，诗成长咏作吴音。",
        "dynasty": "宋",
        "collection_info": null
    },
    {
        "uuid": "d59a9eeb37682b994859a3bb001e7b0f",
        "title": "兄长寄五诗依韵和寄诗各有所怀  其三",
        "author": "孔平仲",
        "content": "蓬莱彼此一閒身，把酒临风送晚春。\n城邑万家供气象，湖山千里助精神。\n深林鸟语留连客，野径花香着莫人。\n今日天涯共怊怅，归心夜夜转车轮。",
        "dynasty": "宋",
        "collection_info": null
    },
    {
        "uuid": "fb0c491e1142f085b2367c59e8864b8e",
        "title": "兄长寄五诗依韵和寄诗各有所怀  其四",
        "author": "孔平仲",
        "content": "忆昔幽寻到井仪，繁花落尽绿阴时。\n云迷步武多相失，风入襟怀只自知。\n金斗倒垂交劝饮，玉蟾分面各题诗。\n淋浪醉墨留西壁，好事于今刻作碑。",
        "dynasty": "宋",
        "collection_info": null
    },
    {
        "uuid": "cd0f26dffc3f4a6419e7620a2fc1cfb4",
        "title": "兄长寄五诗依韵和寄诗各有所怀  其五",
        "author": "孔平仲",
        "content": "昔寻小隠到王家，早出归时逼晚衙。\n胜奕高亭弄纹局，撷芳深径采新茶。\n竹边云过阴相得，莲外风来气益嘉。\n夜坐西堂有余兴，解酲更进一银瓜。",
        "dynasty": "宋",
        "collection_info": null
    },
    {
        "uuid": "7d2a1fe4468ba3717aaec7e0c76b6625",
        "title": "郡聚",
        "author": "孔平仲",
        "content": "幕府多閒暇，城台避鬰蒸。\n金杯挥落日，银椀嚼寒冰。\n老妇歌犹好，双鬟舞最能。\n深宵红烛短，坐客醉忘兴。",
        "dynasty": "宋",
        "collection_info": null
    },
    {
        "uuid": "03c4d2d11c3fc936efba2799348950a2",
        "title": "正月七夜饮节之廨舍",
        "author": "孔平仲",
        "content": "草草杯盘具，喧喧笑语亲。\n浩歌回白雪，醉眼失青春。\n梨栗无遗颗，肴馐屡乞邻。\n颓然极乐际，心迹两俱泯。",
        "dynasty": "宋",
        "collection_info": null
    },
    {
        "uuid": "a3019fc7dcb7ed43e6a85d13291e6d08",
        "title": "六月五日",
        "author": "孔平仲",
        "content": "洒汗通宵已废眠，起来犹觉眼生烟。\n黄埃滚滚人行地，赤气腾腾日出天。\n纨扇急挥风亦热，银瓶空挂井无泉。\n狂心于此思霜雪，安得师文扣羽弦。",
        "dynasty": "宋",
        "collection_info": null
    },
    {
        "uuid": "ac65c5a5a4bddd174d1617d9579004c7",
        "title": "喜雨上太守",
        "author": "孔平仲",
        "content": "曾佩金章祷象龙，滂沱飞雨出无穷。\n泰山吐雾连朝暗，东海驱波半夜空。\n爽压炎蒸民少病，润流枯涸岁将丰。\n黄堂下视相欢意，助以袁宏一扇风。",
        "dynasty": "宋",
        "collection_info": null
    },
    {
        "uuid": "ee6c969d7226031bd9a2902472c6e934",
        "title": "晚霁",
        "author": "孔平仲",
        "content": "夜雨百泉响，晚晴风报秋。\n云归青山去，水入平川流。\n疫疠且不作，稻粱行亦稠。\n吾徒今则喜，向者为民忧。",
        "dynasty": "宋",
        "collection_info": null
    },
    {
        "uuid": "0faf772f97f58b1cc3988b8feae01b3d",
        "title": "双门",
        "author": "孔平仲",
        "content": "崔嵬城阙倚云端，万里天风襟袖间。\n更有清凉无限意，坐看飞雨出南山。",
        "dynasty": "宋",
        "collection_info": null
    },
    {
        "uuid": "84088b2e77a908a6899f52c428b06abc",
        "title": "送蔡充道赴密院召",
        "author": "孔平仲",
        "content": "弹剑常为猛虎吟，扫清夷虏丈夫心。\n人留海上烟花老，梦入塞垣冰雪深。\n千里枢庭驰召节，几年家府探归音。\n此行傥未封侯贵，一策犹能绾万金。",
        "dynasty": "宋",
        "collection_info": null
    },
    {
        "uuid": "a0ca216ad7daf0079f1f3d6606f96f98",
        "title": "寄常父  其一",
        "author": "孔平仲",
        "content": "六月凉泉声似雨，千家修竹势凌云。\n齐州潇洒共閒暇，洗耳清流对此君。",
        "dynasty": "宋",
        "collection_info": null
    },
    {
        "uuid": "288517cf3b3e18c6975b199b575d2a0b",
        "title": "寄常父  其二",
        "author": "孔平仲",
        "content": "红蓼最宜秋雨湿，绿槐无奈晚风吹。\n向来不用忧烦暑，庭户清凉自有诗。",
        "dynasty": "宋",
        "collection_info": null
    },
    {
        "uuid": "37642ffb4e41312cd8113f5c47004316",
        "title": "七月二十六日",
        "author": "孔平仲",
        "content": "蕲州小簟琴光枕，学馆无人日午时。\n睡去沈酣本避暑，梦迴展转却添疲。\n倏忽云雷出天意，清凉风雨报秋思。\n世间此味宜无比，只说羲皇已自卑。",
        "dynasty": "宋",
        "collection_info": null
    },
    {
        "uuid": "8e5a6a7ec801fab82ff56b8aa51153c2",
        "title": "谢梦锡见临",
        "author": "孔平仲",
        "content": "雪月交光夜正寒，何人相伴语更阑。\n惟君枉驾时能慰，令我幽居意解欢。\n小仆旋来荧火烛，病妻无力治杯盘。\n清谈已倦还观史，冷淡相看不厌难。",
        "dynasty": "宋",
        "collection_info": null
    },
    {
        "uuid": "1fb78da5cb52957e79fe3f1456e9876c",
        "title": "送张通判",
        "author": "孔平仲",
        "content": "清若冰壶断若金，孜孜常见恤民深。\n三年佐郡神明政，一旦归朝父老心。\n遗爱海波无断处，去思秋色有余阴。\n临行曲为留旬日，少慰攀辕泪满襟。",
        "dynasty": "宋",
        "collection_info": null
    },
    {
        "uuid": "4757656aa941576d4dce9dab6743a6c2",
        "title": "西行",
        "author": "孔平仲",
        "content": "缭绕西行入乱山，白云深处据征鞍。\n荞花着雨相争秀，枣颊迎阳一半丹。\n鞅掌未能逃物役，干坤何处託身安。\n莒台东嚮情无限，那更秋风作暮寒。",
        "dynasty": "宋",
        "collection_info": null
    },
    {
        "uuid": "aabc374d9d4c579c0052d5c904b17104",
        "title": "荆林馆",
        "author": "孔平仲",
        "content": "古木森然满驿庭，繁阴凌乱月分明。\n千枝万叶谁拘管，搅作秋风一片声。",
        "dynasty": "宋",
        "collection_info": null
    },
    {
        "uuid": "4ddaaca5d4fe1c0d9891ea14609de8af",
        "title": "马上",
        "author": "孔平仲",
        "content": "秋山剥枣熟，野水沤麻香。\n鸟倦投空木，蝉悲送夕阳。\n去程犹未几，归兴一何长。\n应为西斋睡，疏慵意不忘。",
        "dynasty": "宋",
        "collection_info": null
    },
    {
        "uuid": "e14333557fda52e24cb15df47a21f88c",
        "title": "近兖",
        "author": "孔平仲",
        "content": "龟蒙山上泉如涌，白石河边雨已流。\n乔木烟深迷故国，黄芦风急战高秋。\n新科一变人方锐，旧学都忘我可羞。\n驱马远来徒自苦，敢将衡鑑定三州。",
        "dynasty": "宋",
        "collection_info": null
    },
    {
        "uuid": "4d97b41b98381d86be439eda837d14e6",
        "title": "毛阳",
        "author": "孔平仲",
        "content": "客路方投辔，邮亭独掩门。\n无人共灯火，秋雨更黄昏。",
        "dynasty": "宋",
        "collection_info": null
    },
    {
        "uuid": "80c5dd1db8b98d7b36276e46c48e95d9",
        "title": "次韵和张道济长官立秋后作",
        "author": "孔平仲",
        "content": "万里悄然若有霜，南山秋色两苍苍。\n巳经晚雨驱除热，更得西风断送凉。\n瀚海人空云弄白，吴江波阔叶吹黄。\n知君昨夜书帷梦，半在亲庭半在乡。",
        "dynasty": "宋",
        "collection_info": null
    },
    {
        "uuid": "580c62aea48222eb98975702bcfe549f",
        "title": "饮梦锡官舍出文君西子小小画真",
        "author": "孔平仲",
        "content": "西施苏小卓文君，画笔相传窈窕真。\n虽有金珠并粉黛，恨无笑语与精神。\n一罇美酒留连客，千载芳魂着莫人。\n醉眼恍然迷不觉，自惭心地尚埃尘。",
        "dynasty": "宋",
        "collection_info": null
    },
    {
        "uuid": "90992e37b8e0a2c8c45b786312df8012",
        "title": "走笔  其一",
        "author": "孔平仲",
        "content": "霁雪如泉滴，荒城作阜遮。\n买猿装野景，插柳待春华。\n终日开黄卷，诸生望绛纱。\n王官倦奔走，何幸独安家。",
        "dynasty": "宋",
        "collection_info": null
    },
    {
        "uuid": "5c59ec821a3417318df41387e955cae9",
        "title": "走笔  其二",
        "author": "孔平仲",
        "content": "种竹禁当雪，栽花准拟春。\n诗书最閒局，寝食自由身。\n浙外音题数，齐州问讯频。\n邮筒烦郡县，此外不干人。",
        "dynasty": "宋",
        "collection_info": null
    },
    {
        "uuid": "63bb43016ea308cad356cbf4d90f57f7",
        "title": "走笔  其三",
        "author": "孔平仲",
        "content": "触目方多事，栖身独此堂。\n窗迎先得日，檐送晓留霜。\n散漫皆书帙，逍遥或道装。\n墙东虽可隠，林下未能忘。",
        "dynasty": "宋",
        "collection_info": null
    },
    {
        "uuid": "476bbe7ed39d0b57d0319f86e6076d7b",
        "title": "寄常父二首  其一",
        "author": "孔平仲",
        "content": "欲和来诗诗未就，恍然心在历山阳。\n寒灯一点静相照，风雪打窗冬夜长。",
        "dynasty": "宋",
        "collection_info": null
    },
    {
        "uuid": "15b8ac2a2f39e39aad8537ca22da7de2",
        "title": "寄常父二首  其二",
        "author": "孔平仲",
        "content": "不得家书又几朝，思亲梦断不堪招。\n欲归每恨川途远，久客空惊岁月消。\n雪意尚浓云黯淡，角声吹绝晚萧条。\n相看惟有兄相近，回首时能慰寂寥。",
        "dynasty": "宋",
        "collection_info": null
    },
    {
        "uuid": "6078fd1e526e8fd94a052bcd9fa9803f",
        "title": "送董少卿",
        "author": "孔平仲",
        "content": "庄重邦之望，疏明众所钦。\n守符频握虎，使节屡颁金。\n天子东州幸，时蒙皂盖临。\n名卿镇以静，循吏见于今。\n岂弟民无扰，廉隅俗不侵。\n清樽但谈宴，和气入讴吟。\n盛德推先进，高怀在直寻。\n两忘兼宠辱，一笑寄浮沈。\n积雪留行色，朱轮挽去音。\n梦回双阙表，爱结水棠阴。\n贱子非良器，经年託泮林。\n清晖瞻画戟，谆诲俯华簪。\n与进恩尤厚，临分恋最深。\n送公无外饰，终始古人心。",
        "dynasty": "宋",
        "collection_info": null
    },
    {
        "uuid": "b9d6875a2666ac4fcd4573cca93150ff",
        "title": "哦亭",
        "author": "孔平仲",
        "content": "点点花芽拨草根，深春终日在东园。\n烟筠冉冉阴相乱，燕雀啾啾语自繁。\n倚伏万端宁有定，是非一致亦何言。\n谁能伴我哦亭上，烂漫同斟浊酒樽。",
        "dynasty": "宋",
        "collection_info": null
    },
    {
        "uuid": "553bd2ff79fc36cf2e68addf06daae22",
        "title": "中和节",
        "author": "孔平仲",
        "content": "二月中和节，海边犹积阴。\n风雷失春信，霜雪损花心。\n挟纩谁能御，围炉兴愈深。\n寒暄地气异，故国想如今。",
        "dynasty": "宋",
        "collection_info": null
    },
    {
        "uuid": "f021eb9cb68e6a3e881a4e0e41b66814",
        "title": "晨兴",
        "author": "孔平仲",
        "content": "清閒薄体不成眠，起步庭除思悄然。\n正是雨晴寒食夜，杏花枝上月婵娟。",
        "dynasty": "宋",
        "collection_info": null
    },
    {
        "uuid": "f8f828980319b090b25d1e1ae5d1c789",
        "title": "以事往齐州初发密",
        "author": "孔平仲",
        "content": "匆匆行色犯晨鷄，起见荒坡落月低。\n多谢使君相送厚，已将歌舞出城西。",
        "dynasty": "宋",
        "collection_info": null
    },
    {
        "uuid": "bc5502a0f0e87dcc4f38cae8b6431365",
        "title": "折柳亭",
        "author": "孔平仲",
        "content": "杨柳已藏鸦，高亭望物华。\n平时常送客，此日自离家。\n别酒杯何满，征途日欲斜。\n醉行三十里，春思满鶑花。",
        "dynasty": "宋",
        "collection_info": null
    },
    {
        "uuid": "d29ac5efd27e20bb6d50eb313a4260ff",
        "title": "里伏驿",
        "author": "孔平仲",
        "content": "去家一日已思家，浩渺归期未有涯。\n满眼春风最多恨，无言似笑小桃花。",
        "dynasty": "宋",
        "collection_info": null
    },
    {
        "uuid": "eef1e076652a4c1584b6593def41e85a",
        "title": "将至青州",
        "author": "孔平仲",
        "content": "磅礴西南万迭山，屈盘飞舞意相关。\n天形地势俱雄壮，人指青州在此间。",
        "dynasty": "宋",
        "collection_info": null
    },
    {
        "uuid": "c45347778ed8b1639e33ea125d0d6d69",
        "title": "青州席上",
        "author": "孔平仲",
        "content": "笙歌相引入东园，二月青州花正繁。\n银幕四围香兽暖，绣茵十幅舞靴翻。\n游人见此心应乐，野客颓然思已烦。\n向晚凭栏得潇洒，狂风吹雨出云门。",
        "dynasty": "宋",
        "collection_info": null
    },
    {
        "uuid": "391cf7de901b66f92d6c58f19c236c36",
        "title": "马上小睡",
        "author": "孔平仲",
        "content": "夹路桃花眼自醉，昏昏不觉据鞍眠。\n觉来已失初时景，流水青山忽满前。",
        "dynasty": "宋",
        "collection_info": null
    },
    {
        "uuid": "20c21ac1d8cbde874021700299544676",
        "title": "王舍人庄",
        "author": "孔平仲",
        "content": "西出齐州似不远，晚留逆旅尚徘徊。\n泰山一夜兴云雨，洗耳流泉待我来。",
        "dynasty": "宋",
        "collection_info": null
    },
    {
        "uuid": "44bd95fbd5787006cc2802bf7c6d6b39",
        "title": "上曾子固",
        "author": "孔平仲",
        "content": "海邦穷僻想知音，疋马春风入岱阴。\n千里山川忘道远，一门兄弟辱恩深。\n发扬底滞先生德，振拔崎岖长者心。\n更以诗篇壮行色，东归胜挟万黄金。",
        "dynasty": "宋",
        "collection_info": null
    },
    {
        "uuid": "b927ea79932072ca33ba75b63a43b7a9",
        "title": "和常父见寄",
        "author": "孔平仲",
        "content": "济南风物称閒官，兄弟偕游意益欢。\n幽圃水声从地涌，画桥山色逼人寒。\n别来梦想犹相接，他处尘埃不足观。\n寂寞东斋又经夏，落花新叶共谁看。",
        "dynasty": "宋",
        "collection_info": null
    },
    {
        "uuid": "d21ab2e7f4659eac3f42056546108927",
        "title": "呈梦锡",
        "author": "孔平仲",
        "content": "结绶本何意，浩歌今欲归。\n从君卧病去，使我出门希。\n燕领新雏出，鸱盘落景飞。\n何时起相见，一笑两忘机。",
        "dynasty": "宋",
        "collection_info": null
    },
    {
        "uuid": "1be7d7d264dd67a418735f565e0de1e9",
        "title": "银河咏",
        "author": "孔平仲",
        "content": "江湖有客卧孤城，每见银河眼亦明。\n万里长风吹不断，一番微雨洗尤清。\n星辰白石参差乱，云气飞梁倏忽生。\n牛女东西波浪隔，夜寒天阔不胜情。",
        "dynasty": "宋",
        "collection_info": null
    },
    {
        "uuid": "dc46cd22767f7ecec8852ac350a4e362",
        "title": "学舍",
        "author": "孔平仲",
        "content": "簿领如棼处处忙，日华偏向此中长。\n吟余林表孤云改，梦觉窗间小雨凉。\n佩玉上趋承斗极，棹歌深入钓沧浪。\n何如潇洒诗书局，不在山林不庙堂。",
        "dynasty": "宋",
        "collection_info": null
    },
    {
        "uuid": "1aea78fdd962e96906f74835e93c1b51",
        "title": "风雨有秋色率然成小诗呈道济长官",
        "author": "孔平仲",
        "content": "学馆人归静若山，久阴梅湿上衣冠。\n酣酣雨意牵愁远，飒飒秋声吹梦寒。\n竹笋解包堆屋角，蓼花抽穗出墙端。\n此时最忆吴江上，千顷烟波一钓竿。",
        "dynasty": "宋",
        "collection_info": null
    },
    {
        "uuid": "4b75cec0e09d9a4e8fbe7d7607b04643",
        "title": "游田氏池亭",
        "author": "孔平仲",
        "content": "磅礴青山入望长，古城东下见回塘。\n云阴更杂梧桐影，野气仍连菡蓞香。\n久处尘埃思浣濯，忽逢虚旷自清凉。\n主人华髮能谈笑，犹抚归鞍恨夕阳。",
        "dynasty": "宋",
        "collection_info": null
    },
    {
        "uuid": "edc72f1d1b92ed15890ff382c83e2463",
        "title": "雨中戏梦锡",
        "author": "孔平仲",
        "content": "云横金岭迷驱辙，水溢沂河卷断梁。\n预祝愁霖贯秋序，留君行色到重阳。",
        "dynasty": "宋",
        "collection_info": null
    },
    {
        "uuid": "4048e60d6cd29c8979057a64e19c60d0",
        "title": "寄常父",
        "author": "孔平仲",
        "content": "秋风又摇落，历下意何如。\n学馆人归后，山城月上初。\n东西各引领，咫尺但通书。\n难共重阳醉，黄花日向疏。",
        "dynasty": "宋",
        "collection_info": null
    },
    {
        "uuid": "b782931ea9839bc5a61d792d65b0b56e",
        "title": "白日",
        "author": "孔平仲",
        "content": "白日无所适，况兹秋夜深。\n青灯可自照，缺月强相侵。\n糺缦观时事，崎岖见俗心。\n退藏无乃幸，矍起捧吾襟。",
        "dynasty": "宋",
        "collection_info": null
    },
    {
        "uuid": "2a11daed154cf7510a102431fda5863a",
        "title": "饯梦锡于折柳亭醉中倚柱",
        "author": "孔平仲",
        "content": "折柳亭边柳已衰，送行犹拗最高枝。\n西风黄叶萧萧地，多少伤心为别离。",
        "dynasty": "宋",
        "collection_info": null
    },
    {
        "uuid": "02339d3e06597ea86e82fa3b1870ce40",
        "title": "杨慎之着作孙正甫推官欧阳甫长官随诏使东来併会斋中",
        "author": "孔平仲",
        "content": "故人得会合，况復有乡闾。\n静失秋天幕，幽忘海上居。\n留连且彻晓，分散即如初。\n笑语同灯火，还思远寄书。",
        "dynasty": "宋",
        "collection_info": null
    },
    {
        "uuid": "d53c0c48718d0af1551d5dd419876c88",
        "title": "经社",
        "author": "孔平仲",
        "content": "经社无甘雨，深秋已肃霜。\n锄犁心最切，牟麦事尤妨。\n比屋何缘饱，天行固不常。\n自吾来此土，连岁见丰穰。",
        "dynasty": "宋",
        "collection_info": null
    },
    {
        "uuid": "c0798dc6975db5ad93658e58399c87b3",
        "title": "熙宁口号  其一",
        "author": "孔平仲",
        "content": "日坐明堂讲太平，时闻深诏下青冥。\n数重遣使询新法，四面兴师翦不庭。",
        "dynasty": "宋",
        "collection_info": null
    },
    {
        "uuid": "f3ff2a158abf105c636de77c27bd9dc3",
        "title": "熙宁口号  其二",
        "author": "孔平仲",
        "content": "万户康宁五谷丰，江淮相接至山东。\n须知锡福由京邑，天子新成太一宫。",
        "dynasty": "宋",
        "collection_info": null
    },
    {
        "uuid": "3359dcff7d56664c288dbe6edf46ef82",
        "title": "熙宁口号  其三",
        "author": "孔平仲",
        "content": "祇因铜落久纷纷，砥砺廉隅自圣君。\n能使普天无贿赂，此风旷古未尝闻。",
        "dynasty": "宋",
        "collection_info": null
    },
    {
        "uuid": "23f99a6278d81fdfd41a4775454b98bd",
        "title": "熙宁口号  其四",
        "author": "孔平仲",
        "content": "近闻寇盗理戈殳，太府输金入大炉。\n百炼刚刀斫西夏，万钧强弩射单于。",
        "dynasty": "宋",
        "collection_info": null
    },
    {
        "uuid": "9b5cfed562fb196201031c97dc92e49b",
        "title": "熙宁口号  其五",
        "author": "孔平仲",
        "content": "百姓命悬三尺法，千秋谁恤两端情。\n近闻崇尚刑名学，陛下之心乃好生。",
        "dynasty": "宋",
        "collection_info": null
    },
    {
        "uuid": "70f99cf1c7d28e8b483dfbb42234b4d6",
        "title": "大风",
        "author": "孔平仲",
        "content": "不雨今已久，北风还起埃。\n声搴海岳动，寒挟雪霜来。\n落羽高千丈，修筠折几枚。\n未应由虎啸，吾欲讼奔雷。",
        "dynasty": "宋",
        "collection_info": null
    },
    {
        "uuid": "de0c3076b55f4cdf444d510af92baa6c",
        "title": "新霜",
        "author": "孔平仲",
        "content": "皎皎寒月白，清晨霜满林。\n萌芽至今日，肃杀尔何心。\n入水成冰晕，迷天作雪阴。\n自兹开火阁，却坐小窗深。",
        "dynasty": "宋",
        "collection_info": null
    },
    {
        "uuid": "f73988f2f52ee31a093816c0c08d7c5c",
        "title": "寄常父",
        "author": "孔平仲",
        "content": "海上穷秋白日阴，霜飈猎猎稍相侵。\n手持黄菊江南意，目送征鸿万里心。\n每想清谈真丽瞩，欲弹流水少知音。\n东山兄弟非难继，谁敢先为招隠吟。",
        "dynasty": "宋",
        "collection_info": null
    },
    {
        "uuid": "50798ce257773f4a7ecf2cb57970ca6e",
        "title": "十月旦怀梦锡",
        "author": "孔平仲",
        "content": "去岁开炉郡中起，芙蓉幕下醉相邀。\n今年两事俱萧索，白日孤城转寂寥。\n缘饰新茶烹小凤，咨嗟名画展苍鵰。\n长篇藁出依然在，千里思君不可招。",
        "dynasty": "宋",
        "collection_info": null
    },
    {
        "uuid": "bb1dd9336f296653dc1dea149c45ad32",
        "title": "知郡姚驾部十月三日生日",
        "author": "孔平仲",
        "content": "冰为清洁玉为淳，籍籍名家第一人。\n皂盖已颁东郡政，綵衣犹侍北堂亲。\n遐年此去随长景，和气生来得少春。\n何以献公今日寿，仙山不朽海无津。",
        "dynasty": "宋",
        "collection_info": null
    },
    {
        "uuid": "67e053e9c054b5a4a49e41d4b2ca58a4",
        "title": "寄板桥卞进之主簿",
        "author": "孔平仲",
        "content": "以才牵挽自由身，岁暮无家寄海滨。\n扰扰满前人一把，纷纷趋事抱千钧。\n风掀驼岛波声壮，云倚蓬山雪意新。\n回首高城已摇落，菊花羞逼小阳春。",
        "dynasty": "宋",
        "collection_info": null
    },
    {
        "uuid": "72fe9c3f46e628aa07f2fa8ad4fdb3f5",
        "title": "步日",
        "author": "孔平仲",
        "content": "步日问吾影，汝何为此留。\n天寒岁云暮，地僻海之陬。\n涉世心弥壮，逢人语或收。\n蛟龙得云雨，千丈拔灵湫。",
        "dynasty": "宋",
        "collection_info": null
    },
    {
        "uuid": "9a141feda18ad380e2c83977a20ac99a",
        "title": "寄萧虚中",
        "author": "孔平仲",
        "content": "平川掺袂屡星霜，楚尾畿东各一乡。\n安得便风传讯问，只应明月共辉光。\n茅斋夜出犹能记，古观秋吟最不忘。\n近日诗成无和者，思君才俊似青杨。",
        "dynasty": "宋",
        "collection_info": null
    },
    {
        "uuid": "31a9915f558ede11c40ded8c173385a8",
        "title": "独夜",
        "author": "孔平仲",
        "content": "徘徊想此夜，夜长犹未眠。\n出门还復入，无语月空圆。",
        "dynasty": "宋",
        "collection_info": null
    },
    {
        "uuid": "05b3c232d3d52ffb89de73effc132d23",
        "title": "晨雨",
        "author": "孔平仲",
        "content": "经秋久不雨，既雨亦纷纷。\n气入书帷暖，声从屋瓦闻。\n问人疑落霰，出户见行云。\n亭午全开霁，青山远可分。",
        "dynasty": "宋",
        "collection_info": null
    },
    {
        "uuid": "a5f8e23e3a668fd1061c8ae20378fc8d",
        "title": "访道济",
        "author": "孔平仲",
        "content": "出门已晚鼓，访客傍西城。\n无事诗书局，相过僚友情。\n风来稍尘暗，日落更寒生。\n归路逢灯火，喧喧马屡惊。",
        "dynasty": "宋",
        "collection_info": null
    },
    {
        "uuid": "0b7e728597d57496b8ef8c1dbdcec833",
        "title": "月夜",
        "author": "孔平仲",
        "content": "出户怜清影，循除拥敝裘。\n霜寒方午夜，月色似中秋。\n丹桂何常有，姮娥为我留。\n竹阴如壁画，更助眼前幽。",
        "dynasty": "宋",
        "collection_info": null
    },
    {
        "uuid": "9ad2558fd3f138025a1969945b930d44",
        "title": "寄常父",
        "author": "孔平仲",
        "content": "台州与京邑，中有泰山阴。\n谁谓三隅远，长分一寸心。\n南陔戒已旧，棠棣兴尤深。\n思作团圆计，囊无买舍金。",
        "dynasty": "宋",
        "collection_info": null
    },
    {
        "uuid": "9219e29ef8aa34551bba93d9cf7f4182",
        "title": "再用前意",
        "author": "孔平仲",
        "content": "台州云海阔，梁苑雪天低。\n地隔书来少，心分梦去迷。\n惟兄最邻近，同路隔东西。\n常欲投簪笏，相招傍虎溪。",
        "dynasty": "宋",
        "collection_info": null
    },
    {
        "uuid": "2b03e75256d14b89646269e369c78968",
        "title": "雨中",
        "author": "孔平仲",
        "content": "江南梅已熟，塞北杏初黄。\n飒飒连朝雨，萧萧满眼凉。\n海山阴不断，节物意何长。\n坐想萧滩景，烟波对渺茫。",
        "dynasty": "宋",
        "collection_info": null
    },
    {
        "uuid": "dc88d1b42d01dc4b72548294754f4bbc",
        "title": "试墨",
        "author": "孔平仲",
        "content": "长夏人虽厌，兹晨物所遭。\n鸣蜩抱枝急，新燕出巢高。\n衣葛宁嫌薄，驱蚊亦惮劳。\n时时得一雨，蒸湿地生毛。",
        "dynasty": "宋",
        "collection_info": null
    },
    {
        "uuid": "18e575aa6ad7b95b872e063883f5b80d",
        "title": "有感时梦锡寻医而思求免官",
        "author": "孔平仲",
        "content": "去岁城门坐彻晚，前年火阁饭连宵。\n当时已是嫌羁束，今日那堪转寂寥。\n绿水红莲非旧客，清风明月想同寮。\n不知比我离高密，谁向长亭折柳条。",
        "dynasty": "宋",
        "collection_info": null
    },
    {
        "uuid": "d32e48767a1e99a6e3695e47b801b335",
        "title": "久雨",
        "author": "孔平仲",
        "content": "一日三日雨，雨中有青天。\n未能舒叆叇，何苦弄潺湲。\n卷海长风裏，倾河白日边。\n泥鸣万丸跃，瓦破百绳穿。\n鸟雀深依舍，蛟龙痛着鞭。\n醉阴昏翠巘，走浊乱青川。\n急洒随奔电，余霏倚断烟。\n兴居愁湿热，行步阻流泉。\n闵仆衣为障，看儿板作船。\n稍移茶近火，更使带添绵。\n僻陋无人迹，幽閒足昼眠。\n梦回闻点滴，垂晚兴萧然。",
        "dynasty": "宋",
        "collection_info": null
    },
    {
        "uuid": "0353000e1330c9b6144ac784bfeae76d",
        "title": "酬聂察推",
        "author": "孔平仲",
        "content": "昔年随宦在筠阳，总角频趋数仞墙。\n绿水近经王俭府，锦衣今见买臣乡。\n能谈旧事情何厚，忽枉新诗味更长。\n闾里优游正多暇，幸君时访读书堂。",
        "dynasty": "宋",
        "collection_info": null
    },
    {
        "uuid": "8f4df63ca7f08ed22c6ed50fb86456b2",
        "title": "食冰",
        "author": "孔平仲",
        "content": "又见颁冰出，曾看白雪收。\n清辉分积玉，爽气忽高秋。\n尽室虽同享，吾亲独异州。\n淮南地卑湿，安得代兰羞。",
        "dynasty": "宋",
        "collection_info": null
    },
    {
        "uuid": "7b4b527e8815d33b6baa1245e051b970",
        "title": "郡聚",
        "author": "孔平仲",
        "content": "促坐留宾醉，传呼放晚衙。\n门庭少公事，节物正秋华。\n斋酿新篘美，官奴远囗佳。\n归时虽落月，银蜡照红纱。",
        "dynasty": "宋",
        "collection_info": null
    },
    {
        "uuid": "821be48d4a13bd064d7b565b7b7331ba",
        "title": "陈宗圣县丞往登州问有所干以此託之",
        "author": "孔平仲",
        "content": "北望登州匹马驰，驼裘孤扇任风吹。\n才闻使者方相委，事属公家不敢辞。\n聚落萧条宿山县，波涛浩荡瞰天池。\n烦君一上蓬莱阁，归说扶桑日出时。",
        "dynasty": "宋",
        "collection_info": null
    },
    {
        "uuid": "aec3b5dd5b7f4b7011973b49f0b43be5",
        "title": "郡集",
        "author": "孔平仲",
        "content": "旋彻银杯泛海螺，故人相遇乐如何。\n东西合作双双舞，工拙分为一一歌。\n吹角共惊冬晷短，添炉更觉晚寒多。\n不须苦炼登州语，大抵东音唯与阿。",
        "dynasty": "宋",
        "collection_info": null
    },
    {
        "uuid": "fb283b9b851f9e4fd8fa2762a17a09e1",
        "title": "送段从道司户",
        "author": "孔平仲",
        "content": "扰扰东来又西去，风霜匽薄不胜劳。\n请君饮马沂河上，徐看家山万迭高。",
        "dynasty": "宋",
        "collection_info": null
    },
    {
        "uuid": "428b2d79528638ab630cff5c01fcfaf5",
        "title": "早阴",
        "author": "孔平仲",
        "content": "青女随明月，来时夜已深。\n霜花结不就，散作海天阴。",
        "dynasty": "宋",
        "collection_info": null
    },
    {
        "uuid": "1a39b815072777dbfa0a966ecc4994d3",
        "title": "寓目",
        "author": "孔平仲",
        "content": "倏此年华晚，萧然学馆幽。\n常閒心却闷，极静景多愁。\n叶走堂阶响，云依殿吻浮。\n黄茅日西下，戏犬在城头。",
        "dynasty": "宋",
        "collection_info": null
    },
    {
        "uuid": "14e75ba3fd40d1123c00005f3ea5f8ef",
        "title": "初雪即霁",
        "author": "孔平仲",
        "content": "纷纷千里暗，雪下海边城。\n方与冬为瑞，如何晚即晴。\n竹枝微觉重，瓦口未能平。\n深夜庭前看，尤添月色清。",
        "dynasty": "宋",
        "collection_info": null
    },
    {
        "uuid": "391da35e8007caeb17531862322f1c4f",
        "title": "夜观残雪",
        "author": "孔平仲",
        "content": "墙阴留得雪斓斑，有客更深独自看。\n江上落梅人不扫，山头明月夜初寒。\n清心直与神仙比，好景只应图画难。\n宇宙之中无一物，碧天如水静漫漫。",
        "dynasty": "宋",
        "collection_info": null
    },
    {
        "uuid": "dd67b1d71882766f06ebe3ed2bf316bd",
        "title": "冬至日作",
        "author": "孔平仲",
        "content": "今宵当月满，此日又阳生。\n明浄干坤气，欢和井邑声。\n年年对佳节，处处乐昇平。\n遥想京师盛，新宫太一迎。",
        "dynasty": "宋",
        "collection_info": null
    },
    {
        "uuid": "d9169b28d74b99557abcb496126ef13c",
        "title": "小酌",
        "author": "孔平仲",
        "content": "落日山城晚，黄云雪意浓。\n更须开一瓮，频醉送残冬。",
        "dynasty": "宋",
        "collection_info": null
    },
    {
        "uuid": "2fa528d2cf0b1a2aa7530766e7052020",
        "title": "雪意遽解",
        "author": "孔平仲",
        "content": "向晚黄云天为低，卷帘注目雪花飞。\n谁知夜半阴晴别，皎皎庭前寒月辉。",
        "dynasty": "宋",
        "collection_info": null
    },
    {
        "uuid": "ea66c160870493b8eefd65b5cb7942e6",
        "title": "题老杜集",
        "author": "孔平仲",
        "content": "七月鸱鸮乃至此，语言闳大復瑰奇。\n直侔造物并包体，不作诸家细碎诗。\n吏部徒能叹光燄，翰林何敢望藩篱。\n读罢还看有余味，令人心服是吾师。",
        "dynasty": "宋",
        "collection_info": null
    },
    {
        "uuid": "e2da6ccc63fcfeff17d7fe9e591f916b",
        "title": "闻登莱大雪",
        "author": "孔平仲",
        "content": "闻说登莱雪一尺，此中晴色更无云。\n安得北风从海上，满天吹过玉纷纷。",
        "dynasty": "宋",
        "collection_info": null
    },
    {
        "uuid": "b0676848021897163ecd244fc3eade8e",
        "title": "集于昌龄之舍",
        "author": "孔平仲",
        "content": "一醉昏昏万不知，黄昏促席夜深归。\n明朝惟见家人说，昨夜归时雪满衣。",
        "dynasty": "宋",
        "collection_info": null
    },
    {
        "uuid": "5f6f05ac96ef4081fb3b144a2c179bc7",
        "title": "随倅入京师答同列赠别",
        "author": "孔平仲",
        "content": "挥鞭西指凤凰城，疏野之心无所营。\n预约牡丹花下酒，归时节物近清明。",
        "dynasty": "宋",
        "collection_info": null
    },
    {
        "uuid": "ce91e2cf598f31f49ae9ff3c5b69308e",
        "title": "途中口占",
        "author": "孔平仲",
        "content": "两岁东州不自知，人情全在欲分时。\n饯行连日侵银烛，送别临岐驻玉羁。\n望见蒙山思马耳，路经沂水忆河淇。\n归来定得从容否，寄语庭前红药枝。",
        "dynasty": "宋",
        "collection_info": null
    },
    {
        "uuid": "926d0698792d2d271de920ecdef26f0c",
        "title": "寄内",
        "author": "孔平仲",
        "content": "试说途中景，方知别后心。\n行人日暮少，风雪乱山深。",
        "dynasty": "宋",
        "collection_info": null
    },
    {
        "uuid": "91c36286d9083b313ce41d0f1b508335",
        "title": "省谒有日",
        "author": "孔平仲",
        "content": "捧檄欣然喜可知，轻裘浅𩍐去如飞。\n亲庭一别今三载，即得从容戏綵衣。",
        "dynasty": "宋",
        "collection_info": null
    },
    {
        "uuid": "277468d8115e85052d55778995b156e2",
        "title": "不雨",
        "author": "孔平仲",
        "content": "雨意竟寥寂，浮云如涌泉。\n商羊空自舞，霹雳谩加鞭。\n溽暑烦挥箑，荒湾久住船。\n何时出污浊，洗闷向清川。",
        "dynasty": "宋",
        "collection_info": null
    },
    {
        "uuid": "9e0d2e4ba975ad676dab34dae1751805",
        "title": "昔时",
        "author": "孔平仲",
        "content": "昔时过此心何如，今时过此心何须。\n回波为我将双泪，逆上三江转五湖。",
        "dynasty": "宋",
        "collection_info": null
    },
    {
        "uuid": "6d21df166f847da93bb824de7725a135",
        "title": "咏芦",
        "author": "孔平仲",
        "content": "地近长芦芦已深，舟行两岸蔚森森。\n能藏蛇虺连山涧，强庇蛙蟆接水阴。\n疑汝此中无劲节，使吾终日隔遥岑。\n春风暑雨多情思，霜霰峥嵘想不禁。",
        "dynasty": "宋",
        "collection_info": null
    },
    {
        "uuid": "fced7667463dde9f5a9c42a12695ecf1",
        "title": "郭公",
        "author": "孔平仲",
        "content": "枉渚潮初落，平冈日又西。\n芦丛深处泊，惟有郭公啼。",
        "dynasty": "宋",
        "collection_info": null
    },
    {
        "uuid": "16be60fb8168ffbe9256f8e677c63df5",
        "title": "芙蓉堂",
        "author": "孔平仲",
        "content": "芙蓉堂下花如锦，记得当年此泊舟。\n今日重来皆蔓草，水红无数强排秋。",
        "dynasty": "宋",
        "collection_info": null
    },
    {
        "uuid": "62d01af8d5f599b37aab502f11942927",
        "title": "弄水亭",
        "author": "孔平仲",
        "content": "弄水垂吾手，圆波触石堤。\n夜深翻斗极，秋霁把虹蜺。\n鸟泛閒相得，烟生望稍迷。\n问源思杖策，人指白云西。",
        "dynasty": "宋",
        "collection_info": null
    },
    {
        "uuid": "3b9097adbd96931226181dc51e3198dd",
        "title": "赵屯寺",
        "author": "孔平仲",
        "content": "崎岖自牛径，潇洒得僧房。\n坏壁题名满，幽轩背日凉。\n涧花时委地，邻竹稍过墙。\n归路风犹紧，垂杨作意狂。",
        "dynasty": "宋",
        "collection_info": null
    },
    {
        "uuid": "94e4d7cf395f72da06d5d1230ad3f3d8",
        "title": "扬子道中寄陈君佐  其一",
        "author": "孔平仲",
        "content": "别我如不忍，念君方索居。\n萧然对松竹，独自理图书。\n击钵诗无敌，连环辩有余。\n骅骝志万里，那久困盐车。",
        "dynasty": "宋",
        "collection_info": null
    },
    {
        "uuid": "b0a3a8c075dce92e161d88d4df181143",
        "title": "扬子道中寄陈君佐  其二",
        "author": "孔平仲",
        "content": "会合未云久，笑言今苦赊。\n山空愁夜鹤，野阔沸春蛙。\n雨涨新波满，烟昏故垒遮。\n输君官守佚，吟遍郡园花。",
        "dynasty": "宋",
        "collection_info": null
    },
    {
        "uuid": "5f97ad09a827e6c95386038f23782332",
        "title": "天长道中",
        "author": "孔平仲",
        "content": "柔桑满野麦成川，晴色连陂雨在田。\n顾影寂寥谁与语，据鞍閒暇不妨眠。\n尘劳可厌非今日，老大无堪异昔年。\n此去聊为上都客，行当货马觅归船。",
        "dynasty": "宋",
        "collection_info": null
    },
    {
        "uuid": "a177d87729509d2279a3d8cca9756bbc",
        "title": "至盱眙作",
        "author": "孔平仲",
        "content": "邮亭繫马日西斜，却向盱眙望白沙。\n春色淡中唯有柳，晓风狂过已无花。\n古人出处真难一，吾道穷通未可涯。\n白水黄粱不须具，呼奴挈榼取流霞。",
        "dynasty": "宋",
        "collection_info": null
    },
    {
        "uuid": "dca1b02986fcf10414ffe17807b06578",
        "title": "寓目",
        "author": "孔平仲",
        "content": "枝上余花脱尽红，行人驱马绿阴中。\n青春裁翦应辛苦，不奈东南一夜风。",
        "dynasty": "宋",
        "collection_info": null
    },
    {
        "uuid": "4dcafd4da18fa0ff06e68d620d7000cf",
        "title": "汴上行",
        "author": "孔平仲",
        "content": "芳草连坡挂柳绵，春风卷地落榆钱。\n时光解与行人别，若有离情应泫然。",
        "dynasty": "宋",
        "collection_info": null
    },
    {
        "uuid": "98cae1361e73206f8932ec9ad92b5e72",
        "title": "发青阳驿",
        "author": "孔平仲",
        "content": "悠悠驱马汴河湾，几处邮亭略解鞍。\n春尽榆钱堆狭路，晓阴花雨作轻寒。\n山川相背图中画，日月双移坂上丸。\n行役渐多身渐老，诗题聊寄旅程难。",
        "dynasty": "宋",
        "collection_info": null
    },
    {
        "uuid": "b2180ffd0f5eee08dd214a17e5f793a5",
        "title": "发灵驿作",
        "author": "孔平仲",
        "content": "晨装独入古河堤，杜宇无端向客啼。\n昨夜东风吹猛雨，绿阴遮合不成泥。",
        "dynasty": "宋",
        "collection_info": null
    },
    {
        "uuid": "50290949f1b64a9848880dda7aefa8b2",
        "title": "河亭独酌寄林次中",
        "author": "孔平仲",
        "content": "沙岸朝来雨乍晴，东风舒卷柳条轻。\n消愁亦有旗亭酒，谁与当樽唱渭城。",
        "dynasty": "宋",
        "collection_info": null
    },
    {
        "uuid": "dcc785342661f8023d847a3df2f0c840",
        "title": "偶书",
        "author": "孔平仲",
        "content": "季子悬头思赵国，越王尝胆望吴城。\n少年莫念纷华事，功业多从辛苦生。",
        "dynasty": "宋",
        "collection_info": null
    },
    {
        "uuid": "ab4385963343d788b94021f00033239e",
        "title": "入亳州界",
        "author": "孔平仲",
        "content": "赢粮幞被望都门，路出符离日未醺。\n清汴横飞天上浪，方塘稳锁镜中云。\n淮南风物多相似，江上音书久不闻。\n寄语北山姑待我，莫因西去勒移文。",
        "dynasty": "宋",
        "collection_info": null
    },
    {
        "uuid": "1fcde333920eee6086bc062ed0a51bf9",
        "title": "济阳作",
        "author": "孔平仲",
        "content": "曾浮轻舸下长江，依旧东风卷绿杨。\n往事山川空满目，新年鬚鬓欲成霜。\n烟尘莽苍随长路，云日萧条隔旧乡。\n膂力四方男子事，不须弹铗苦悲伤。",
        "dynasty": "宋",
        "collection_info": null
    },
    {
        "uuid": "6de0d80cfcaef2ff647f7df34bf28fb7",
        "title": "榆钱",
        "author": "孔平仲",
        "content": "镂雪裁绡箇箇圆，日斜风定稳如穿。\n凭谁细与东君说，买住青春费几钱。",
        "dynasty": "宋",
        "collection_info": null
    },
    {
        "uuid": "3e73e6c36c729819023a3ebeeaa5fb24",
        "title": "柳絮",
        "author": "孔平仲",
        "content": "风定漫漫雪不飞，忽然飘荡几时归。\n琼林金谷知多少，半入楼台半拂衣。",
        "dynasty": "宋",
        "collection_info": null
    },
    {
        "uuid": "40ca0715db1b166f557da5eb483a5791",
        "title": "废庙",
        "author": "孔平仲",
        "content": "灵宇何年置，荒台渐欲平。\n丹青多泯灭，苔藓太分明。\n栋宇非难復，威灵想不行。\n长林相蔽翳，惟有暮鸦鸣。",
        "dynasty": "宋",
        "collection_info": null
    },
    {
        "uuid": "2913791493a5dca4f3016067718df49d",
        "title": "雍丘驿作",
        "author": "孔平仲",
        "content": "京尘漠漠稍侵衣，秣马雍丘日未西。\n驿舍萧然无与语，远墙閒觅故人题。",
        "dynasty": "宋",
        "collection_info": null
    },
    {
        "uuid": "19d0a451fc60a5f066c7a73b118fc314",
        "title": "寄苏子由",
        "author": "孔平仲",
        "content": "历下攀游今几年，相逢颜鬓觉苍然。\n西齐美锦窥诗轴，北郭浓霞入酒船。\n别思忽随春浩荡，还期已过月团圆。\n君家早有为霖望，莫学隆中但稳眠。",
        "dynasty": "宋",
        "collection_info": null
    },
    {
        "uuid": "3a3f284525b37537f62ba9066ee2fa1e",
        "title": "入陈留界",
        "author": "孔平仲",
        "content": "青青麦陇鸟相呼，淡淡长空尺霭无。\n驿道宽平人语好，共知明日到皇都。",
        "dynasty": "宋",
        "collection_info": null
    },
    {
        "uuid": "27deb54d78a928da6540b47d31c3ccae",
        "title": "自雍丘取别路至陈留界较汴堤径二十里",
        "author": "孔平仲",
        "content": "平生羞捷径，到此尚狐疑。\n望断澹台路，登高赋所思。",
        "dynasty": "宋",
        "collection_info": null
    },
    {
        "uuid": "7cd3c4296839001a228fee08fa80ce74",
        "title": "次韵偶书",
        "author": "孔平仲",
        "content": "凄风下残叶，疏雨滴黄昏。\n山气先冬冷，江流入夜浑。\n无兵诛二鄙，有策济群元。\n鬰鬰平生志，凭谁荐一言。",
        "dynasty": "宋",
        "collection_info": null
    },
    {
        "uuid": "86e50c3a6b4ffba28b3498031a4702ff",
        "title": "有感",
        "author": "孔平仲",
        "content": "末俗皆趋利，贫心独恶华。\n葛衣冬已晏，黍饭日将斜。\n岳重渊骞伍，毫轻许史家。\n浩然忘世虑，书剑一生涯。",
        "dynasty": "宋",
        "collection_info": null
    },
    {
        "uuid": "78f203ca82828c59a0a4ba6966f8b69b",
        "title": "喻意",
        "author": "孔平仲",
        "content": "楚天阴易久，颜巷意何孤。\n贫贱身虽困，英雄胆未枯。\n西山縻虎足，北海拔龙鬚。\n一剑何时起，功成泛五湖。",
        "dynasty": "宋",
        "collection_info": null
    },
    {
        "uuid": "84ed5cda5de4d5737dae5daef699871e",
        "title": "秋夜偶书",
        "author": "孔平仲",
        "content": "击剑悲歌涕滴胸，清时一向老英雄。\n白狼黑犬如相犯，愿语南山矍铄翁。",
        "dynasty": "宋",
        "collection_info": null
    },
    {
        "uuid": "e87d8fbe49a399532bc11257081fa8e3",
        "title": "赠王吉甫  其一",
        "author": "孔平仲",
        "content": "项王战败耻归东，仗剑南游寂寞中。\n雨雪萧条千里暗，干坤浩荡一身穷。\n文章未属清时用，议论徒多烈士风。\n四海望霖龙折角，为君悲绝诉苍穹。",
        "dynasty": "宋",
        "collection_info": null
    },
    {
        "uuid": "24b8e1cd22ae2069b1801c22e8e74629",
        "title": "赠王吉甫  其二",
        "author": "孔平仲",
        "content": "生计箪瓢少鬰陶，谈经千古见秋毫。\n神驱笔下锋铓俊，天纵胸中气象豪。\n事业今朝心孔孟，功名他日踵萧曹。\n行行努力牵牛饵，北海波中钓巨鰲。",
        "dynasty": "宋",
        "collection_info": null
    },
    {
        "uuid": "385cc7c85f01b05aecdacb9e42ed4783",
        "title": "赠王吉甫  其三",
        "author": "孔平仲",
        "content": "嗟予困羁旅，雨昏萧寺中。\n客情随日淡，诗思入秋雄。\n目断故乡路，心飞黄叶风。\n文轩又将去，坐觉笑谈空。",
        "dynasty": "宋",
        "collection_info": null
    },
    {
        "uuid": "775d6fcde1fd8a410e68b7dade771fd4",
        "title": "秋夕",
        "author": "孔平仲",
        "content": "月色清余睡，寒霜入病躯。\n漏随诗思急，灯伴客心孤。\n匣锁剑三尺，身沈天一隅。\n蛟龙困勺水，永夜忆江湖。",
        "dynasty": "宋",
        "collection_info": null
    },
    {
        "uuid": "038fe9fc6cba75778059786c44d1a2f3",
        "title": "十月寒",
        "author": "孔平仲",
        "content": "初寒十月终，凛烈若穷冬。\n阴谷冻猛虎，冰潭僵老龙。\n霜威刷六合，雪影暗千峰。\n孤客坐无火，悲吟听暮钟。",
        "dynasty": "宋",
        "collection_info": null
    },
    {
        "uuid": "c98c55d18f5a277766d7d297a7185ee8",
        "title": "别介之",
        "author": "孔平仲",
        "content": "归去白云居，山行百里余。\n腰藏三尺剑，腹载五车书。\n暮雨添云重，秋风落翠疏。\n此时别离兴，滴泪满襟裾。",
        "dynasty": "宋",
        "collection_info": null
    },
    {
        "uuid": "fa5a98530841395b3a3e6af767ae0a26",
        "title": "谈道亭睡觉而成",
        "author": "孔平仲",
        "content": "松竹昼阴环，清风枕席间。\n梦随啼鸟散，心伴白云闲。\n渔艇归前浦，樵歌下远山。\n徘徊明月夜，高兴向忘还。",
        "dynasty": "宋",
        "collection_info": null
    },
    {
        "uuid": "b44e69ab1e34e38ec15bb05876075fbd",
        "title": "呈介之",
        "author": "孔平仲",
        "content": "铁面嵚岩鬼亦惊，世间儿女敢相轻。\n文章自古传周燮，德行当时贵灭明。\n四海生灵虽帖泰，两边豺虎尚纵横。\n胸中久畜平戎策，不日敷施报太平。",
        "dynasty": "宋",
        "collection_info": null
    },
    {
        "uuid": "2261563181abab964980f0a16fbcafa2",
        "title": "呈介之求礼部唱和一阅",
        "author": "孔平仲",
        "content": "金紫相摩上玉堂，南宫诗战镇相将。\n毫端写出青春色，窗下吟销白昼长。\n辞艷迸开昆嶂火，文章翻出铁林鎗。\n愁中欲得神仙句，更藉夫君不闭藏。",
        "dynasty": "宋",
        "collection_info": null
    },
    {
        "uuid": "4596354ad8ab4aadcd89b6436fc05b09",
        "title": "夜坐舟中偶成",
        "author": "孔平仲",
        "content": "臲卼扁舟抱寒水，逍遥野客坐孤蓬。\n一天星月清吟外，万里江山极望中。\n遯迹未能离草莽，机心唯欲破羌戎。\n此心未遂难为语，负剑长吁气满空。",
        "dynasty": "宋",
        "collection_info": null
    },
    {
        "uuid": "251d2089b95e22b1a63e884e5729911e",
        "title": "送郭圣原归庐陵",
        "author": "孔平仲",
        "content": "文章豪逸难为敌，格志孤高自出凡。\n两岁论交重金石，今朝泣别倚松杉。\n满江春碧围仙棹，入晓风轻送锦帆。\n此去天涯皆独立，寂寥相望隔溪岩。",
        "dynasty": "宋",
        "collection_info": null
    },
    {
        "uuid": "3b2336ae4d2c778f0194eeda6fb5a6d2",
        "title": "蹇叔以登亭有感示予因以答之",
        "author": "孔平仲",
        "content": "何处登临可极观，危轩隠在碧云端。\n千年古树少春态，一片江天带暮寒。\n人似神仙君自好，心如铁石我难干。\n花红柳绿休多语，且把诗书仔细看。",
        "dynasty": "宋",
        "collection_info": null
    },
    {
        "uuid": "bc348b7c1ec8a92a9ee69065fdfd824f",
        "title": "清明雨不果出",
        "author": "孔平仲",
        "content": "雷势黑飞天马阵，雨声狂播铁林鎗。\n清明节物都谁赏，寂寞无聊恋故乡。",
        "dynasty": "宋",
        "collection_info": null
    },
    {
        "uuid": "a80d70f553e9040a095b7a855cc11e5e",
        "title": "和酬介之",
        "author": "孔平仲",
        "content": "笔刃词锋剑戟稠，千金明月暗相投。\n君鸡已勇夸长嘴，我豕徒劳诧白头。\n清似愁中闻玉笛，美如饥后嘬兰羞。\n伯牙未老钟期在，再写孤音漫继酬。",
        "dynasty": "宋",
        "collection_info": null
    },
    {
        "uuid": "97eb3d4a44cb31bc85a17c430f1f8ca1",
        "title": "书斋独坐有怀",
        "author": "孔平仲",
        "content": "孤烛夜自明，四壁冷无声。\n欹枕清无寐，思时愤不平。\n林中多虎豹，天上有欃枪。\n匣剑蟠龙气，何时仗汝评。",
        "dynasty": "宋",
        "collection_info": null
    },
    {
        "uuid": "9cddb896a5a47dfc8ce72d1f717842b1",
        "title": "呈介之",
        "author": "孔平仲",
        "content": "古柏青黄苦暗凋，怪松千尺老嶕峣。\n词源浩浩声连海，笔力衝衝气逼霄。\n贾赋任雄难作敌，杜诗虽健亦相饶。\n英豪自古非尘物，他日峨冠立汉朝。",
        "dynasty": "宋",
        "collection_info": null
    },
    {
        "uuid": "30bbf70ebb224bc58ad79246d0560a5e",
        "title": "登谈道亭",
        "author": "孔平仲",
        "content": "为厌红尘触目生，与君携手上幽亭。\n波光碎碧瑠璃地，竹影疏青翡翠屏。\n云惹闲心归远岫，风吹诗思入沧溟。\n名机利械都忘去，才得人间醉一醒。",
        "dynasty": "宋",
        "collection_info": null
    },
    {
        "uuid": "93a809c7c0a6c5acfdce713f4f664346",
        "title": "和介之",
        "author": "孔平仲",
        "content": "井邑喧嚣不忍行，捲帘终日爱江亭。\n竹声满耳萧萧雨，山色挨檐曲曲屏。\n连夜剑光摩北斗，几时鹏翼起南溟。\n与君分义尤相合，有酒频来此醉醒。",
        "dynasty": "宋",
        "collection_info": null
    },
    {
        "uuid": "bd54338d52bd3016f36c5bd7761e77e6",
        "title": "别馆春",
        "author": "孔平仲",
        "content": "别馆无人迹，春归空绿芜。\n落花深不扫，啼鸟静相呼。\n坐想龙山景，方淹瘴海隅。\n几因北窗卧，一梦到西湖。",
        "dynasty": "宋",
        "collection_info": null
    },
    {
        "uuid": "aa7d02b6fac55d99f83a7907ac2954fb",
        "title": "清夜",
        "author": "孔平仲",
        "content": "夜久景逾清，行吟到小亭。\n梨花带明月，银汉淡疏星。\n渡水渔歌远，巡山鬼火青。\n此时尘虑息，豁若醉初醒。",
        "dynasty": "宋",
        "collection_info": null
    },
    {
        "uuid": "a5364a4c393a458db245fc7dd4e8a926",
        "title": "中夜口占",
        "author": "孔平仲",
        "content": "晴汉疑收练，阴云忽涌涛。\n山空鬼聚啸，月黑虎长号。\n露偪睡魔走，风飘诗胆豪。\n静中余所乐，六印一鸿毛。",
        "dynasty": "宋",
        "collection_info": null
    },
    {
        "uuid": "da90f92dcc1e5e76a6cba84a5bc84cad",
        "title": "求言",
        "author": "孔平仲",
        "content": "人多护所短，孰肯告之言。\n不自聪明广，何由道义尊。\n知非君子趣，文过鄙夫存。\n安得同心友，相攀至圣门。",
        "dynasty": "宋",
        "collection_info": null
    },
    {
        "uuid": "599e894abcedfcc4da33b86a7283a489",
        "title": "口号",
        "author": "孔平仲",
        "content": "今日朱颜客，明朝白髮人。\n莫教行乐晚，须惜少年春。",
        "dynasty": "宋",
        "collection_info": null
    },
    {
        "uuid": "14ec864b407459628d73d404aef203ef",
        "title": "西轩偶书",
        "author": "孔平仲",
        "content": "潇洒无俗韵，登临纾远情。\n吟题红叶满，卧看白云生。\n山色差屏翠，溪流泻镜明。\n优游此终日，其乐胜公卿。",
        "dynasty": "宋",
        "collection_info": null
    },
    {
        "uuid": "5bb467d75302d255935399825f5c8778",
        "title": "宽恤民力",
        "author": "孔平仲",
        "content": "天地清明日，君臣际会秋。\n雷霆大号徧，雨雪湛恩流。\n士卒休羣戍，耕桑劝九州。\n中邦节赐予，下吏省诛求。\n物继由庚咏，民喧击壤讴。\n泰宁堪坐致，宽恤此良谋。\n户晓为今失，官询校古羞。\n愚言惟圣择，神断戒优游。",
        "dynasty": "宋",
        "collection_info": null
    },
    {
        "uuid": "cc64642f5e5ef500c12b65df34ebd2ce",
        "title": "览镜",
        "author": "孔平仲",
        "content": "拂拭菱花试一临，貌随年改叹光阴。\n朱颜惨淡尘埃满，白髮萧疏瘴雾侵。\n自笑腐唇因苦学，谁知瘦骨为愁吟。\n平生履行无人识，嗟尔顽铜岂照心。",
        "dynasty": "宋",
        "collection_info": null
    },
    {
        "uuid": "c57e782c14167ce67076e9db5c78e772",
        "title": "偶书",
        "author": "孔平仲",
        "content": "经岁留南戍，频时思故邦。\n青山又薄暮，斜日满西窗。\n遣愤诗千首，迷愁酒百缸。\n何缘幸免去，归棹破长江。",
        "dynasty": "宋",
        "collection_info": null
    },
    {
        "uuid": "3f9fc6d201c6f6dc24980668a31cdc92",
        "title": "近干元节方教乐而雨",
        "author": "孔平仲",
        "content": "半月新调乐府班，佳期今近迫阴颜。\n歌喉断续微风外，舞队差池细雨间。\n坐赏宾朋愁不解，来游士女半皆还。\n人心共望晴明景，嗟尔乖龙独阻艰。",
        "dynasty": "宋",
        "collection_info": null
    },
    {
        "uuid": "f5cd28e5e40136a127140d4539bbc09d",
        "title": "城楼晚眺",
        "author": "孔平仲",
        "content": "华阁倚青空，凭栏啸远风。\n溪光梅雨后，山影夕阳中。\n细草伤心绿，余霞照面红。\n此身归计未，客棹自西东。",
        "dynasty": "宋",
        "collection_info": null
    },
    {
        "uuid": "f5723de03760d295d7e7ebaca6369927",
        "title": "余得文竹寸余上有仙翁神女像相偶而坐异之作诗",
        "author": "孔平仲",
        "content": "千载皇英恨未平，泪沾湘竹锦文成。\n我收寸管尤瑰异，上有羣仙无姓名。\n乍见偶同神女梦，静看独认赤松迎。\n世间此物真难滞，它日相从上太清。",
        "dynasty": "宋",
        "collection_info": null
    },
    {
        "uuid": "e7ddbf069d9f19f064e47213cdbfa592",
        "title": "即事",
        "author": "孔平仲",
        "content": "久病情怀已索然，况当景气似秋天。\n书窗静滴芭蕉雨，吟砌轻笼薜荔烟。\n云结繁阴低远岫，风排白浪满平川。\n多愁无计堪消遣，斗酒浇成一觉眠。",
        "dynasty": "宋",
        "collection_info": null
    },
    {
        "uuid": "9c6151c79b1d69dde6c9ea0c7b3a4176",
        "title": "陶侃",
        "author": "孔平仲",
        "content": "梭作龙飞应自喜，指将针决欲何求。\n頼君乍觉登天梦，不尔王敦一辈流。",
        "dynasty": "宋",
        "collection_info": null
    },
    {
        "uuid": "8efc48129ef5d339ad97b9bbbf17e49c",
        "title": "扶苏",
        "author": "孔平仲",
        "content": "天下精兵掌握间，便宜长啸入秦关。\n奈何伏剑区区死，不辨书从赵李奸。",
        "dynasty": "宋",
        "collection_info": null
    },
    {
        "uuid": "06e83c26982a65d3171cf5ec614eccb6",
        "title": "屈平",
        "author": "孔平仲",
        "content": "进居卿相谋何拙，退卧林泉道未降。\n堪笑先生不知命，褊心一斥便沈江。",
        "dynasty": "宋",
        "collection_info": null
    },
    {
        "uuid": "7947417073181c1bb98ee095e327e78d",
        "title": "平津侯",
        "author": "孔平仲",
        "content": "待士声名画餠虚，天资多忌与人疏。\n未闻东阁升贤者，已见胶西置仲舒。",
        "dynasty": "宋",
        "collection_info": null
    },
    {
        "uuid": "33151fb6b69477bfd61718063ee49fea",
        "title": "和人见赠",
        "author": "孔平仲",
        "content": "少年有志慕轲雄，十载潜心黄卷中。\n富贵未来嗟命蹇，文章多妙嘆童蒙。\n驽材尚藉鞭驱力，顽璞须资刻琢功。\n诱掖相成期在子，可惭夸咏枉清风。",
        "dynasty": "宋",
        "collection_info": null
    },
    {
        "uuid": "970512c021436036cac3c5082e98a89c",
        "title": "王秀才谋归作诗留之",
        "author": "孔平仲",
        "content": "相邀盂饭与盘蔬，坐偶行从半岁余。\n夜倚松窗咏风月，昼挥玉麈讲诗书。\n论交切切初谋协，告别匆匆晚意疏。\n须亮主人攀惜甚，挽回归袖欲投车。",
        "dynasty": "宋",
        "collection_info": null
    },
    {
        "uuid": "abae2b8f1903081e6a25f142e7820ef4",
        "title": "戏呈叶秘校求蔷薇栽",
        "author": "孔平仲",
        "content": "今岁花开应笑君，对花都不召嘉宾。\n东邻乞种归封植，我欲自为花主人。",
        "dynasty": "宋",
        "collection_info": null
    },
    {
        "uuid": "9839080d85deb1271a0f2ebeed3f94e9",
        "title": "叶晦之送蔷薇栽仍贻诗因以韵和",
        "author": "孔平仲",
        "content": "曾约种花为主人，花开犹在隔年春。\n只应未赏君先去，自是芙蓉幕下宾。",
        "dynasty": "宋",
        "collection_info": null
    },
    {
        "uuid": "97b8667f724f2997c5afc7e330e466eb",
        "title": "秋晚怀晦之",
        "author": "孔平仲",
        "content": "宿鸟窥檐日渐昏，徘徊顾视少埃氛。\n高槐结阵鸣秋雨，迭嶂争豪出暝云。\n愁病巑岏谁省我，笑谈磊落独怜君。\n遥思静坐西窗下，只与何人治典坟。",
        "dynasty": "宋",
        "collection_info": null
    },
    {
        "uuid": "fe5b4893362292b6b59df5343994c299",
        "title": "晦之病酒因书以戒之",
        "author": "孔平仲",
        "content": "本为情沈饮，翻成病染身。\n今朝高枕处，应羡独醒人。",
        "dynasty": "宋",
        "collection_info": null
    },
    {
        "uuid": "ae678d960a06919b49a783dda94cee9c",
        "title": "月夕待人不至",
        "author": "孔平仲",
        "content": "故人相约一访我，东望不至心踌躇。\n清风满袖月千里，此处苦吟谁和予。",
        "dynasty": "宋",
        "collection_info": null
    },
    {
        "uuid": "a607d810e1406f89e5526565a390bae9",
        "title": "偶书",
        "author": "孔平仲",
        "content": "羁旅淹南戍，栖迟绕塞垣。\n海氛朝自暗，山气昼常昏。\n虫穴风来毒，蛮溪水出浑。\n故乡方远想，斜日更啼猿。",
        "dynasty": "宋",
        "collection_info": null
    },
    {
        "uuid": "bc8ad2f5003b462f90335c0c62926ca9",
        "title": "寄中渊",
        "author": "孔平仲",
        "content": "我行君在家，南北各天涯。\n恨别三秋久，悲思万里赊。\n归心泷浪急，远目岭云遮。\n相见何时再，青山日又斜。",
        "dynasty": "宋",
        "collection_info": null
    },
    {
        "uuid": "d6c1a961cb9b8f7f035b5ee728a4c201",
        "title": "十月梨花",
        "author": "孔平仲",
        "content": "皓质轻盈粉乍匀，小园初放一枝新。\n意嫌开在梅花后，先吐香心不待春。",
        "dynasty": "宋",
        "collection_info": null
    },
    {
        "uuid": "7c343262b818fdfd05fdf2c0be1c53f3",
        "title": "重到山寺",
        "author": "孔平仲",
        "content": "人迹少到此，山扉长悄然。\n空庭但噪雀，古木自生烟。\n鼠拱颓墙穴，蜗交腐栋涎。\n登临未穷览，斜影促归鞭。",
        "dynasty": "宋",
        "collection_info": null
    },
    {
        "uuid": "56f84f6cbc2c432c01cd892988cb12fe",
        "title": "介之惠诗言斥于礼部欲自此高退山园且招予游故答此章",
        "author": "孔平仲",
        "content": "角艺词场欲进身，混然谁辨玉并珉。\n无常胜负如六博，不幸沈浮知几人。\n君已自甘龙退蛰，我犹有待蠖求伸。\n未腰相印男儿耻，他日功成方卜邻。",
        "dynasty": "宋",
        "collection_info": null
    },
    {
        "uuid": "26144092dab34bc6c1ca4e3d37612756",
        "title": "寓目",
        "author": "孔平仲",
        "content": "云惨天如褐，山横日易昏。\n寒鸦啼古木，饥雀噪空园。\n红叶风飘势，苍苔雨滴痕。\n行吟有清兴，寂寞与谁论。",
        "dynasty": "宋",
        "collection_info": null
    },
    {
        "uuid": "5e38d8977ef6ed409874e284001b9a1c",
        "title": "岁暮作",
        "author": "孔平仲",
        "content": "目极天地旷，心凄原野荒。\n高梧脱叶瘦，冻雀抱枝僵。\n松柏凌寒在，鵰鸿得意翔。\n平时岂相混，此日辨风霜。",
        "dynasty": "宋",
        "collection_info": null
    },
    {
        "uuid": "74da88263a429f1af44b9085028f371e",
        "title": "冬晚怀介之",
        "author": "孔平仲",
        "content": "窜迹南游岁再侵，思归望远久沈吟。\n风敲古木寒声碎，云拥江天暝色深。\n饮可涤愁谁伴醉，诗从写恨少知音。\n想君笑语如饥渴，何日相逢慰此心。",
        "dynasty": "宋",
        "collection_info": null
    },
    {
        "uuid": "46c9230864db36d6b906f40e38211f6d",
        "title": "偶书",
        "author": "孔平仲",
        "content": "穷骨支离甚，危肠感激多。\n人生易日月，世路苦风波。\n素志偿犹未，朱颜顾几何。\n不如都弃置，对酒且高歌。",
        "dynasty": "宋",
        "collection_info": null
    },
    {
        "uuid": "5d226e2d720dce1552a33f69cbb231b2",
        "title": "春阴",
        "author": "孔平仲",
        "content": "惨淡春阴久，萧条客望中。\n愁云抱孤岭，密雨暗长空。\n草色萋已绿，花开枝半红。\n何时见晴景，携酒趁东风。",
        "dynasty": "宋",
        "collection_info": null
    },
    {
        "uuid": "51fed025a362d64f38ac831098dc7459",
        "title": "寒食宴北山席上走笔得松字",
        "author": "孔平仲",
        "content": "骀荡禁烟节，相随上北峰。\n雨余澄远水，风细韵长松。\n柳影摇歌席，花香入酒钟。\n南州富閒暇，行乐且从容。",
        "dynasty": "宋",
        "collection_info": null
    },
    {
        "uuid": "7948569d928bf2dba354dc84a5e9fbd4",
        "title": "春归",
        "author": "孔平仲",
        "content": "春到强娱乐，春归心寂然。\n夕阳芳草地，梅雨落花天。\n梁舌独调燕，林声渐噪蝉。\n朱颜随物改，谁与驻流年。",
        "dynasty": "宋",
        "collection_info": null
    },
    {
        "uuid": "92053625cbaf0272f3768d52fbc32b01",
        "title": "晦之厌州县之劳作诗奉勉",
        "author": "孔平仲",
        "content": "踠足骅骝铩羽鸿，似君今日叹途穷。\n濯缨空有沧浪志，敛板犹趋尘土中。\n论议最宜陪凤沼，文章独可直鳌宫。\n暂时淹恤宁非命，得失须观塞上翁。",
        "dynasty": "宋",
        "collection_info": null
    },
    {
        "uuid": "9947f3268db744cfaf01a18e96d80833",
        "title": "旦夕北归征晦之诗为别",
        "author": "孔平仲",
        "content": "殊邦会遇喜亲依，聚散参差志愿违。\n君屈清才尚南戍，我随流水欲东归。\n沈吟晚日愁堪掬，顾盼江云泪满衣。\n冀得佳篇慰离苦，且令行色有余辉。",
        "dynasty": "宋",
        "collection_info": null
    },
    {
        "uuid": "aeef854f27590aa059e712e2a77e37f2",
        "title": "回王秀才二赋",
        "author": "孔平仲",
        "content": "郭璞长江宋玉风，君才可与角豪雄。\n织成故典文之巧，琢就新词学者工。\n昔日貌观轻子羽，今朝颖出喜毛公。\n频烦教我勤多矣，疏决蒙泉使向东。",
        "dynasty": "宋",
        "collection_info": null
    },
    {
        "uuid": "28d2aba839d79af14a81ba11180cc0ff",
        "title": "族人春饮",
        "author": "孔平仲",
        "content": "柳榭阴阴春半时，相邀閒暇赏芳菲。\n家人共酌榴花酒，蛮妓争歌金缕衣。\n火焰高低红踯躅，绣龙浓淡小蔷薇。\n此中莫惜长欢醉，自古人生七十稀。",
        "dynasty": "宋",
        "collection_info": null
    },
    {
        "uuid": "4111f04b2375d0e1f035760f32911053",
        "title": "云",
        "author": "孔平仲",
        "content": "白云高洁倚愁空，本谓无心与我同。\n奈何一夕阳风发，吹到巫山十二峰。",
        "dynasty": "宋",
        "collection_info": null
    },
    {
        "uuid": "1e8dea5192968913ee2a53123c8bb9c1",
        "title": "自和喻意四首  其一",
        "author": "孔平仲",
        "content": "寒夜风雨细，阴房灯火孤。\n一身无羽翼，万事有荣枯。\n壮志断鳌足，雄谋编虎鬚。\n蛟龙困尺水，梦想在江湖。",
        "dynasty": "宋",
        "collection_info": null
    },
    {
        "uuid": "a1517a2eff7503066536b230ca52f2c1",
        "title": "自和喻意四首  其二",
        "author": "孔平仲",
        "content": "青山望不极，落日意偏孤。\n生计一瓢足，秋风双鬓枯。\n顾予兰纫佩，笑子帛缠鬚。\n别有相同处，胸中万顷湖。",
        "dynasty": "宋",
        "collection_info": null
    },
    {
        "uuid": "9839e4ab29309bd28b6d053bc3da1d62",
        "title": "自和喻意四首  其三",
        "author": "孔平仲",
        "content": "千里声相应，平生德不孤。\n豹文方雾隠，松节岂霜枯。\n壮志横磨剑，衰颜早照鬚。\n莫同鱼鸟态，忘我向江湖。",
        "dynasty": "宋",
        "collection_info": null
    },
    {
        "uuid": "94c33974913450c8e9d72a9e4e4c0e21",
        "title": "自和喻意四首  其四",
        "author": "孔平仲",
        "content": "好静心常爽，凭高兴愈孤。\n山云长掩翠，原火渐焚枯。\n雨竹双妃泪，霜松四皓鬚。\n犹嫌望中隘，思泛洞庭湖。",
        "dynasty": "宋",
        "collection_info": null
    },
    {
        "uuid": "03de4379ba4a4d5b43a88525b2e3d4f6",
        "title": "夏夜书事",
        "author": "孔平仲",
        "content": "空庭愁寂一蝉鸣，斋阁阴阴夏簟清。\n鸟背送回残照去，林梢看得晚凉生。\n归鸦映水缤纷黑，斜月穿帘点滴明。\n一夜渴心不得晓，唯听深井辘轳声。",
        "dynasty": "宋",
        "collection_info": null
    },
    {
        "uuid": "40c0cdbe5949983b75cbc8ebfcc4f4c7",
        "title": "和子瞻西掖种竹二首  其一",
        "author": "孔平仲",
        "content": "西垣种竹满庭隅，正值天街小雨初。\n渐近凉风侵梦觉，已留清露滴吟余。\n卜邻近喜苍苔满，託迹方惊上苑疏。\n昨夜青藜光照席，绿阴相对小除书。",
        "dynasty": "宋",
        "collection_info": null
    },
    {
        "uuid": "0c3a1b2587e9239dbc2034677cd411b1",
        "title": "和子瞻西掖种竹二首  其二",
        "author": "孔平仲",
        "content": "此君安可一朝无，请看西园种竹初。\n嶰谷正当吹凤后，葛陂犹是化龙余。\n风摇梦枕秋声碎，月满吟宪夜影疏。\n他日如封管城子，莫嫌老秃不中书。",
        "dynasty": "宋",
        "collection_info": null
    },
    {
        "uuid": "869484e4cf545f26c9b3f3e4c6b6d1aa",
        "title": "题女娲山女娲庙  其一",
        "author": "孔平仲",
        "content": "揽辔金房道，崎岖难具陈。\n浮岚长作雨，冷气不知春。\n少见宽平野，多逢腋肿民。\n欲知来处远，巫峡是西邻。",
        "dynasty": "宋",
        "collection_info": null
    },
    {
        "uuid": "4ca69ff3805f70bc84bd51b547ac82b6",
        "title": "题女娲山女娲庙  其二",
        "author": "孔平仲",
        "content": "突兀隘空虚，他山总不如。\n君看路傍石，尽是补天余。",
        "dynasty": "宋",
        "collection_info": null
    },
    {
        "uuid": "fac6996b0cfde9457b8f44fac7a97648",
        "title": "和萧十六人名  其一",
        "author": "孔平仲",
        "content": "赣江淹泊嗟旅滞，子夜萧萧復无睡。\n乡程千里断书来，律管仲冬迎日至。\n空山屈曲环高塔，与子游嬉同眺视。\n日沈北陆云冥冥，晚景丹枫照川涘。\n兰房凤枕可自娱，桃李寻春旧游地。\n便将跃马超然往，向人直不疑心事。\n婵娟一笑应奉留，醉倚王孙宝钗坠。\n更持大白起祝君，偕老子须坚此志。",
        "dynasty": "宋",
        "collection_info": null
    },
    {
        "uuid": "ac0d4780d26d91deb7c0f15467f737c5",
        "title": "和萧十六人名  其二",
        "author": "孔平仲",
        "content": "式微子叹归期滞，疏钟皓月僧窗睡。\n满郭丹枫已送秋，李白桃红春又至。\n绿杨朱户锁娉婷，燕赵一笑谁相视。\n红颜回盼能溺人，有若大川无际涘。\n吾曹操行薄云天，去险就平当择地。\n严君平昔教诸子，肯向赣江为此事。\n勿损仁义纵欢娱，力与主张兴废坠。\n不才强使酬杜诗，搦管宁能言鄙志。",
        "dynasty": "宋",
        "collection_info": null
    },
    {
        "uuid": "716329163afb9dedbf04d21fc28fc676",
        "title": "和萧十六人名  其三",
        "author": "孔平仲",
        "content": "赣阳峤北气鬰滞，晨兴何晏惟昏睡。\n江左雄豪每自奇，学孟希韩非不至。\n奈何进取位尚卑，上官仪检多轻视。\n金朱浮华奚足恋，策马周游穷海涘。\n从兹岩谷永遁逃，请师丹竈捐尘事。\n庐山简寂寻旧隠，雪窦参禅入初地。\n谁能荣谢混流俗，居常衮衮随升坠。\n铺张翰墨作小诗，聊陈平昔烟霞志。",
        "dynasty": "宋",
        "collection_info": null
    },
    {
        "uuid": "6d0560c93c8a2f5643f12fe6710cd6b5",
        "title": "和萧十六人名  其四",
        "author": "孔平仲",
        "content": "为怜城郭太留滞，知子思家方闷睡。\n故停车马良久住，相顾雍容情益至。\n楼高适意同一登，目极四周堪远视。\n野田横望绕天涯，梅朵开齐映江涘。\n冬温庭筠尚抽笋，僧房乔木阴铺地。\n丘樊嘉遁素有心，萧萧思话山中事。\n清杨俊迈君自许，鲁国渊源吾不坠。\n与君诗战奈何休，抑扬雄思聊书志。",
        "dynasty": "宋",
        "collection_info": null
    },
    {
        "uuid": "96a42fa54f45b89ff028d64c4e12aca7",
        "title": "和萧十六人名  其五",
        "author": "孔平仲",
        "content": "丘樊英俊君犹滞，掩卷无言偃然睡。\n江左思归未得归，家乡百里奚由至。\n有楼望远最舒旷，蹑屐徐登极临视。\n云容弄白起危巅，霞气如朱浮浅涘。\n侵梁松影侧窥檐，飘径柳芳深委地。\n谛法真空佛有灵，面颜安乐僧无事。\n风摇柏直力相争，霜压橘黄香欲坠。\n夕阳城郭人渐稀，疏钟传响催归志。",
        "dynasty": "宋",
        "collection_info": null
    },
    {
        "uuid": "54e6e66bce723ae87f7f7d36e1540687",
        "title": "和萧十六人名  其六",
        "author": "孔平仲",
        "content": "为文爱子都无滞，疾读数张堪醒睡。\n唱高郢曲词调古，锐比干将才力至。\n主张衡鑑付谁人，奈何并不蒙收视。\n吾王尊儒跨古始，有宋登科连海涘。\n况君当时苗裔远，酇侯喜且兴门地。\n少年自许升青云，衰谢安知未成事。\n栖栖孔孟尝如此，吾曹节操无颠坠。\n愿言雅度尚自宽，时来济物当如志。",
        "dynasty": "宋",
        "collection_info": null
    },
    {
        "uuid": "af0ad677406a67359d40f342e37884d2",
        "title": "方逢原借示方干先生诗以集句诗赠之  其一",
        "author": "孔平仲",
        "content": "裁霞曳绣一篇篇，要见功夫在笔端。\n心恐借留中不遂，寻常未便借人看。",
        "dynasty": "宋",
        "collection_info": null
    },
    {
        "uuid": "ff06b8762ae4769a31a7a9e369b6d37f",
        "title": "方逢原借示方干先生诗以集句诗赠之  其二",
        "author": "孔平仲",
        "content": "潜夫自有孤云侣，蟾蜍影裏清吟苦。\n澄心不出风骚外，援笔便成鹦鹉赋。",
        "dynasty": "宋",
        "collection_info": null
    },
    {
        "uuid": "39ad8c61973d11ba8526fad4775d4a98",
        "title": "方逢原借示方干先生诗以集句诗赠之  其三",
        "author": "孔平仲",
        "content": "醉醒多在钓鱼矶，越国云溪秀发时。\n只用篇章为教化，声声可作后人师。",
        "dynasty": "宋",
        "collection_info": null
    },
    {
        "uuid": "fbc756a33b69955e84e4a6241c6e49fe",
        "title": "方逢原借示方干先生诗以集句诗赠之  其四",
        "author": "孔平仲",
        "content": "援笔皆成出世文，坐看孤峭却劳神。\n直须分付丹青手，缅想应无前后人。",
        "dynasty": "宋",
        "collection_info": null
    },
    {
        "uuid": "b384ae50618e47373d1d60c46c1c027d",
        "title": "方逢原借示方干先生诗以集句诗赠之  其五",
        "author": "孔平仲",
        "content": "远壑度年如晦暝，澄潭到底不容尘。\n公卿若更遗名姓，甘棹渔舟下钓纶。",
        "dynasty": "宋",
        "collection_info": null
    },
    {
        "uuid": "8abcda9ed8d209781a702093fb0b3bd1",
        "title": "戏张天觉  其一",
        "author": "孔平仲",
        "content": "踔跞英才比孟阳，合排三戟坐朝堂。\n鲈鱼莫忆江东鲙，竹叶聊煎仲景汤。\n屡选青钱文足羡，尝乘白马谏何强。\n知君每厉霜崖操，未怕朱云请尚方。",
        "dynasty": "宋",
        "collection_info": null
    },
    {
        "uuid": "692c321f3a40c1a573e06481fe8de7b4",
        "title": "戏张天觉  其二",
        "author": "孔平仲",
        "content": "当路埋轮气慨慷，身长九尺貌堂堂。\n高吟当似封侯佑，巧诋宁同小吏汤。\n幽阁画眉多窈窕，华巅饮酒自康强。\n知君博物饶才思，近试家传辟谷方。",
        "dynasty": "宋",
        "collection_info": null
    },
    {
        "uuid": "df71215f5adac32ac0982d30063e770b",
        "title": "八音诗呈诸公",
        "author": "孔平仲",
        "content": "金罍美酒斗十千，石榴花开窗户前。\n丝棼万事何足言，竹溪六逸方醉眠。\n匏瓜繫焉虽不久，土风堪美人皆贤。\n革易暌散心惘然，木在高山鱼逐泉。",
        "dynasty": "宋",
        "collection_info": null
    },
    {
        "uuid": "4d78aba3c6b8e2611d125671dac5f774",
        "title": "再赋",
        "author": "孔平仲",
        "content": "金房此去路几千，石濑齿齿秋风前。\n丝侵两鬓老不言，竹实已空饥凤眠。\n匏笙吹作别离曲，土坏渐异思诸贤。\n革屦练服何萧然，木阴缓步寻双泉。",
        "dynasty": "宋",
        "collection_info": null
    },
    {
        "uuid": "800477ffdcec84aefd71a0ebd1f0c8ef",
        "title": "和天觉钱朝散度上余兴之作",
        "author": "孔平仲",
        "content": "金轮演法教大千，石沙蒸饭戒在前。\n丝挂千钧危何言，竹映南窗犹可眠。\n匏簧弦索莫妄想，土视粉黛宁非贤。\n革面匪诚君岂然，木强我只思林泉。",
        "dynasty": "宋",
        "collection_info": null
    },
    {
        "uuid": "e15163b2f0ae7d35adbef942862c5ae5",
        "title": "和天觉赠仲光",
        "author": "孔平仲",
        "content": "金声玉振辨服千，石棱猬磔奋无前。\n丝乱获理頼正言，竹有特操非芊眠。\n匏羹淡薄葅醢贵，土鼓摈弃淫哇贤。\n革去浮僞真慨然，木秀风摧堆毁泉。",
        "dynasty": "宋",
        "collection_info": null
    },
    {
        "uuid": "e4e4dffc641e06702c12d10a6a344127",
        "title": "奉使京西呈诸公",
        "author": "孔平仲",
        "content": "金科备使提三千，石马泥牛鞭不前。\n丝麻民足吾何言，竹舆山行秋雨眠。\n匏黄芋紫汉上囗，土人当有庞葛贤。\n革车战舰今不然，木杪凤栖龙戏泉。",
        "dynasty": "宋",
        "collection_info": null
    },
    {
        "uuid": "1723c526b769c74cbcbf91dd8a65ef69",
        "title": "宝剑一首赠天觉",
        "author": "孔平仲",
        "content": "金装宝剑值万千，石上横磨太古前。\n丝缑消烂那復言，竹杖未化蛟龙眠。\n匏裁瓠切随所用，土拭当有张雷贤。\n革室夜锁声铿然，木刃谁与淬寒泉。",
        "dynasty": "宋",
        "collection_info": null
    },
    {
        "uuid": "7f938847ac6d6c890023adad76bf3eb5",
        "title": "和天觉",
        "author": "孔平仲",
        "content": "金章玉佩动百千，石火光中风叶前。\n丝鞭相揖笑不言，竹下有人想待眠。\n匏身落蒂终腐烂，土壁绘像谁愚贤。\n革贪惩躁心泰然，木食草衣行饮泉。",
        "dynasty": "宋",
        "collection_info": null
    },
    {
        "uuid": "234999ed4a901b20e846ca5b25ff95cd",
        "title": "平上去入四首寄豫章旧同官  其一",
        "author": "孔平仲",
        "content": "思君何时休，川长波悠悠。\n棋枰今生尘，诗筒谁相酬。\n诸公皆才豪，吾衰惭非俦。\n犹当陪从容，重游东湖舟。",
        "dynasty": "宋",
        "collection_info": null
    },
    {
        "uuid": "dbfdfa96def217bcf515cfc9fa1055f0",
        "title": "平上去入四首寄豫章旧同官  其二",
        "author": "孔平仲",
        "content": "钟陵朋寮中，我鄙且蹇浅。\n诸公无缁磷，许我以缱绻。\n难题诗交锋，小户酒减盏。\n荒村今谁同，引领迤逦远。",
        "dynasty": "宋",
        "collection_info": null
    },
    {
        "uuid": "5ee3cba977465983125a3a30761f8d1d",
        "title": "平上去入四首寄豫章旧同官  其三",
        "author": "孔平仲",
        "content": "铿锵非金丝，唱和旦至暮。\n予顽居其间，郑卫厕大濩。\n蒙蒙烟波中，遇兴自缀句。\n犹承诸公余，膏润譬雾露。",
        "dynasty": "宋",
        "collection_info": null
    },
    {
        "uuid": "224dad7063a600595c55abf0902fe982",
        "title": "平上去入四首寄豫章旧同官  其四",
        "author": "孔平仲",
        "content": "相从虽须臾，博约实得益。\n交情何其深，弗易若竹柏。\n烟迷青枫林，日落白石壁。\n船窗居无聊，嘿嘿独忆昔。",
        "dynasty": "宋",
        "collection_info": null
    },
    {
        "uuid": "b185131c5433b5c5ee2d3095cb3f21c0",
        "title": "寄江西旧同寮",
        "author": "孔平仲",
        "content": "为诗摛奇词，美矣似花蕊。\n而思衰迟资，揣己耻比儗。\n卑萎疲追随，此鄙彼绮靡。\n差池谁知之，迤逦上梓里。\n移时池之涯，或息石壁侧。\n诗嬉谁为雌，奕剧白敌黑。\n追驰麾罢羸，力击划霹雳。\n羁离弥思维，阒寂益忆昔。",
        "dynasty": "宋",
        "collection_info": null
    },
    {
        "uuid": "c2b984492c6f948b35a3702a45d5597a",
        "title": "还乡展省道中作四声诗寄豫章寮友  其一",
        "author": "孔平仲",
        "content": "萧滩波潺湲，巴丘山崔嵬。\n江天如相迎，风吹浮云开。\n思乡人皆然，惟予频归来。\n松楸称青鲜，舂容生泉台。",
        "dynasty": "宋",
        "collection_info": null
    },
    {
        "uuid": "92efd9ff5f254985be8f8afd470a6635",
        "title": "还乡展省道中作四声诗寄豫章寮友  其二",
        "author": "孔平仲",
        "content": "久雨水陡长，泱漭似海广。\n苇底解小艇，晓起荡两桨。\n早饭野篠下，鸟语静愈响。\n有酒我不饮，引领但子想。",
        "dynasty": "宋",
        "collection_info": null
    },
    {
        "uuid": "6a2d8f93973de95add1377391a4dbc54",
        "title": "还乡展省道中作四声诗寄豫章寮友  其三",
        "author": "孔平仲",
        "content": "四际又暮夜，意诣尚未到。\n繫缆坐树阴，嘒嘒厌聚噪。\n径步气向暝，岸啸韵自报。\n内顾自慰幸，比岁屡拜扫。",
        "dynasty": "宋",
        "collection_info": null
    },
    {
        "uuid": "56bb87aec7b443ed9601632cf550d944",
        "title": "还乡展省道中作四声诗寄豫章寮友  其四",
        "author": "孔平仲",
        "content": "执热逼入伏，一叶益局促。\n日落月欲出，豁若脱桎梏。\n木色鬰碧幄，竹节削绿玉。\n赤脚踏白石，宿泊得沐浴。",
        "dynasty": "宋",
        "collection_info": null
    },
    {
        "uuid": "6cf7289b094e9ff1f8726d20af91174d",
        "title": "寄江西同官",
        "author": "孔平仲",
        "content": "心欲从容且再期，月余聚散忽参差。\n工于酬唱皆词客，各有输赢屡奕棋。\n木荫坐时班细草，早凉行处折红葵。\n天涯回首思高会，日落烟昏今自悲。",
        "dynasty": "宋",
        "collection_info": null
    },
    {
        "uuid": "4935c397a748bd0fc8f07617528cebed",
        "title": "呈魏道辅",
        "author": "孔平仲",
        "content": "今夕清寒转不禁，小窗积雪气萧森。\n林迎新岁花争出，山背残阳影半寻。\n寸步故人犹隔面，回阳孤馆想来音。\n日期笑语欢相慰，心亦须君续断琴。",
        "dynasty": "宋",
        "collection_info": null
    },
    {
        "uuid": "8b9d5819f677971bdc5125ff909f6bd5",
        "title": "呈张子平",
        "author": "孔平仲",
        "content": "王骆声华星斗旁，方州投老憩甘棠。\n木逃剪伐枝长碧，石耐镌磨性有常。\n巾褚藏经勤问学，子孙传业富文章。\n十年流落归何暮，日听除书侍玉皇。",
        "dynasty": "宋",
        "collection_info": null
    },
    {
        "uuid": "f26f3321f9c47c0d4597fc169b3b07ee",
        "title": "因来诗有题桥之句呈陆农师  其一",
        "author": "孔平仲",
        "content": "土壅沙培种海棠，木阴池径要深藏。\n臧文窃位人多笑，犬子题桥君未忘。\n心嗜黄柑聊小擘，手拈红叶又成章。\n早鶑归燕催时节，即泛金英醉菊堂。",
        "dynasty": "宋",
        "collection_info": null
    },
    {
        "uuid": "9560cc2c31b4e48f35e18355c29a934f",
        "title": "因来诗有题桥之句呈陆农师  其二",
        "author": "孔平仲",
        "content": "口吐丝纶一代英，央央旌旆发神京。\n小堂且作蕃宣守，寸晷昔闻弦诵声。\n耳白于颜君有誉，言藏之默我无营。\n吕溪傅野何须出，山野嫌人问姓名。",
        "dynasty": "宋",
        "collection_info": null
    },
    {
        "uuid": "0ba10bd2124bd1d8e4cc5ee4049176b1",
        "title": "因来诗有题桥之句呈陆农师  其三",
        "author": "孔平仲",
        "content": "千里讴谣威惠全，王庭斩柳势腾骞。\n马迁汗简才无辈，车胤萤囊学自然。\n火急定闻中禁召，口传仍有贵珰宣。\n亘天弦管须频会，日暖花开草更芊。",
        "dynasty": "宋",
        "collection_info": null
    },
    {
        "uuid": "f8d5e9eaecfdaf3028ba5188074dd1df",
        "title": "呈陆农师  其一",
        "author": "孔平仲",
        "content": "比玉文章素出羣，羊公仁政载前言。\n口谈典册开聋瞽，目想烟霄役梦魂。\n鬼谷纵横非世宝，贝多浮蠹逐时昏。\n日期儒术恢明主，王业光华燕后昆。",
        "dynasty": "宋",
        "collection_info": null
    },
    {
        "uuid": "2c36aa705ae0d90eb368433e8b9c698a",
        "title": "呈陆农师  其二",
        "author": "孔平仲",
        "content": "同饮东洲俱醉容，谷鶑应笑卧花丛。\n取交莫逆情相答，合宴多欢酒屡空。\n工欲代天君素志，心将浮海我家风。\n虫鱼草木吟何苦，古锦囊封寄逸筒。",
        "dynasty": "宋",
        "collection_info": null
    },
    {
        "uuid": "bbd1fe66fa031e8a994be357d886d370",
        "title": "呈陆农师  其三",
        "author": "孔平仲",
        "content": "丁公松腹梦多灵，巫峡闻猿莫涕零。\n令德岂宜居茇舍，吉人终见作台星。\n生嫌鹰隼虚张翼，共喜芝兰暗有馨。\n香菊一尊歌数迭，且须频醉竹间亭。",
        "dynasty": "宋",
        "collection_info": null
    },
    {
        "uuid": "b728a4ba1f5e3c36556414785c932c94",
        "title": "呈陆农师  其四",
        "author": "孔平仲",
        "content": "用舍随时未是穷，躬耕何必返耕农。\n辰惟去速须行乐，木为非材尚见容。\n口诵雅言披坠简，閒闻新语继华宗。\n小棠幽鸟依蕃府，付与花洲作附庸。",
        "dynasty": "宋",
        "collection_info": null
    },
    {
        "uuid": "4d67ec4e7a9797132e7a447918e80e2f",
        "title": "呈陆农师  其五",
        "author": "孔平仲",
        "content": "果下名驹踏路莎，沙堤虽小未相多。\n夕天返照摇珠璧，玉宇微风荡绮罗。\n维棹水边舟不正，止车门外毂相摩。\n手搴露蕊真清旦，一样新翻蜀锦窠。",
        "dynasty": "宋",
        "collection_info": null
    },
    {
        "uuid": "174e457ecfa20f05ab0b68a8b17cbfdd",
        "title": "寄何君表",
        "author": "孔平仲",
        "content": "龙章宝篆閟天宫，吕钓伊耕甫降嵩。\n高义当为神所劳，力行宁顾命之穷。\n躬亲庶政贤方急，心志斯民髮未童。\n里俗莫轻尼父厄，已闻名字在纱笼。",
        "dynasty": "宋",
        "collection_info": null
    },
    {
        "uuid": "e27f4f24affb649b72b8343f06c53e32",
        "title": "寄方逢原",
        "author": "孔平仲",
        "content": "我行求友要渐磨，石确金坚所得多。\n夕倦未眠排奕势，力穷犹战敌诗魔。\n鬼神福善安无窘，君相知名直靡佗。\n匕箸借前陈策画，一朝登用即巍峨。",
        "dynasty": "宋",
        "collection_info": null
    },
    {
        "uuid": "4b6a9eb1089a0dc8f6883e22dd79deec",
        "title": "寄张天觉",
        "author": "孔平仲",
        "content": "手弄毛锥掷钓蓑，衰年远使尚婆娑。\n女缘被妬多闺怨，心欲安禅学鸟窠。\n果有壮图希剑履，復何高论隠松萝。\n维摩弟子张天觉，见说平生事揣摩。",
        "dynasty": "宋",
        "collection_info": null
    },
    {
        "uuid": "40a7830aeabab1ff8f5820a3130f7d74",
        "title": "寄黄仲光",
        "author": "孔平仲",
        "content": "早识江西黄仲光，兀然相对鬓毛苍。\n口陈仁义何明白，日欲经纶孰抵当。\n田老讴吟知盛德，心交隔阔想余芳。\n方今天子求才艺，云有锋车降宠章。",
        "dynasty": "宋",
        "collection_info": null
    },
    {
        "uuid": "647fd75c87b0432f466080abd38740be",
        "title": "寄向公美使君",
        "author": "孔平仲",
        "content": "田窦当时亦后家，豕贪羊狠事空花。\n化行今日皆谦愿，心吉夫君少等差。\n工作隶书无小草，早分恩赐只团茶。\n木盘宴馔皆心广，黄雀亲来粟满畬。",
        "dynasty": "宋",
        "collection_info": null
    },
    {
        "uuid": "630842f48be93f9beeb2a53d81f763d7",
        "title": "寄张江州",
        "author": "孔平仲",
        "content": "干尽公卿冷眼看，目悬霄汉望鸳鸾。\n鸟旟付治期当审，番玉求田计想完。\n元帅昔时几跋扈，邑君何日得平安。\n女年已长荣亲养，食禄翻思把钓竿。",
        "dynasty": "宋",
        "collection_info": null
    },
    {
        "uuid": "846681ca1e737b3955a6f10633ff8e53",
        "title": "寄吕汝州",
        "author": "孔平仲",
        "content": "兀坐东斋读老庄，壮夫今已厌雕章。\n早吞灏气清无梦，夕倚熏炉暖有香。\n日射澄波萦暮岛，山排红叶照秋霜。\n相思时玩囊中墨，土室寒居幸借光。",
        "dynasty": "宋",
        "collection_info": null
    },
    {
        "uuid": "023a7cefc1ed54bf8ad913f9ccf62030",
        "title": "寄张解州",
        "author": "孔平仲",
        "content": "车辗轻雷会鄂君，口朱当在结慇懃。\n心迷云雨回歌扇，羽散鸾皇转舞裙。\n巾垫香醪方取乐，木飘霜叶忽离群。\n羊毫写字无鱼寄，可问南归有戍军。",
        "dynasty": "宋",
        "collection_info": null
    },
    {
        "uuid": "3470c1c7d4aa2222ef90f99fa80ffbfc",
        "title": "寄王滑州",
        "author": "孔平仲",
        "content": "至意须同陈与雷，田家老瓦媿云罍。\n缶非可击参韶乐，木肯垂阴庇野苔。\n台辅雍容君有量，里闾寒贱我如灰。\n火龛对坐年华宴，安得西飞到滑台。",
        "dynasty": "宋",
        "collection_info": null
    },
    {
        "uuid": "98e3e5d07a83566ce1193449adc2bda0",
        "title": "寄贾宣州",
        "author": "孔平仲",
        "content": "高会当年喜得曹，日陪宴衎自忘劳。\n力回天地君应惫，心狭干坤我尚豪。\n豕亥论书非素学，子孙干禄有东皋。\n十年求友相知寡，分付长松荫短蒿。",
        "dynasty": "宋",
        "collection_info": null
    },
    {
        "uuid": "973d93bbf125ba892c45ebd8103c995a",
        "title": "咏高",
        "author": "孔平仲",
        "content": "先以下为基，终当保不危。\n泰山雄地镇，北斗正天维。\n敏手夸能赋，忠言愿听卑。\n百常登观阙，九仞揭旌旗。\n木有迁鶑集，墉惟射隼宜。\n举家何氏隠，双下李愔搥。\n大比杨雄好，长同巽卦为。\n巍然望尧帝，卓尔仰宣尼。\n羊肆犹陈义，皇坟或媲词。\n变更惊岸谷，丰稔阅京坻。\n醉枕日三丈，词场桂一枝。\n金城横绝险，龙马出权奇。\n已着名僧传，仍先国手棋。\n张弓聊抑尔，封岱更增之。\n郢曲故难和，牙琴谁復知。\n楩柟凌远壑，鸿鹄漾晴曦。\n汉祖兴邦日，商宗享国时。\n设科求德劭，巡狩问年耆。\n容驷开门户，摩霄展羽仪。\n形容上麟阁，勋阀照鰲碑。\n密勿云台议，揄扬崧岳诗。\n岩岩具瞻峻，那復嘆隆墀。",
        "dynasty": "宋",
        "collection_info": null
    },
    {
        "uuid": "2ab3160716be940aff3cffdb0731122c",
        "title": "咏大",
        "author": "孔平仲",
        "content": "观水宣尼志，歌风汉祖篇。\n鹏搏九万里，椿寿八千年。\n老子能谈道，唐尧亦法天。\n旅獒宜自戒，魏瓠不胜坚。\n西域瓜如斛，东山栗比拳。\n周蒿芟作柱，舜竹截为船。\n鲁语讥居蔡，邠诗咏献豜。\n雷声当拟圣，人迹谩疑仙。\n宝训书传百，真乘界说千。\n弓闻阳虎窃，鼎自郜城迁。\n冯异依乔木，刘公受一钱。\n小鲜无挠国，多稼最宜田。\n骨有专车异，珠求径寸圆。\n瘿垂惊罋盎，雹下骇杯桊。\n船泛银山浪，琴操急雨弦。\n恐时心缦缦，卧处腹便便。\n公罢三名府，官防五在边。\n从容隠朝市，指顾奠山川。\n已识古今体，且知天地全。\n介圭催入觐，夏屋示优贤。\n金印悬如斗，神毫运若椽。\n安荣可长享，儒效照青编。",
        "dynasty": "宋",
        "collection_info": null
    },
    {
        "uuid": "eabb354cb9727c0fd7efbb0683b7b92a",
        "title": "新作西庵将及春景戏成两诗请李思中节推同赋  其一",
        "author": "孔平仲",
        "content": "鄙性常山野，尤甘草舍中。\n钩帘阴卷柏，障壁坐防风。\n客土依云实，流泉架木通。\n行当归老去，已逼白头翁。",
        "dynasty": "宋",
        "collection_info": null
    },
    {
        "uuid": "4e4ae5fa15f26cc62abd46678a7ed79e",
        "title": "新作西庵将及春景戏成两诗请李思中节推同赋  其二",
        "author": "孔平仲",
        "content": "昨叶何摇落，今逢淑景天。\n山椒红杏火，岩石绿苔烟。\n炉火沉香烬，琴丝续断弦。\n忍冬已彻骨，衰白及长年。",
        "dynasty": "宋",
        "collection_info": null
    },
    {
        "uuid": "646a5dea52651e65aee08c2dc8a6aa1e",
        "title": "再赋  其一",
        "author": "孔平仲",
        "content": "楚泽兰纫佩，廉泉水洗心。\n荷锄通草径，戴笠钩藤阴。\n欲蚤休陈事，须甘遂陆沈。\n谩呈诗藁本，李杜若知音。",
        "dynasty": "宋",
        "collection_info": null
    },
    {
        "uuid": "50ae8085fc39d99207035ac2f0d92155",
        "title": "再赋  其二",
        "author": "孔平仲",
        "content": "鬰鬰金舒柳，青青黛染槐。\n繁阴庭侧柏，碎绿井中苔。\n雨漏芦檐破，风熏草意回。\n陟釐题短句，自洗笔头灰。",
        "dynasty": "宋",
        "collection_info": null
    },
    {
        "uuid": "f313aa36bfb26156e8b06b96f4abdada",
        "title": "再赋  其一",
        "author": "孔平仲",
        "content": "冻地榆抽笋，寒山药长苗。\n老翁鬚自白，积雪草方夭。\n折桂心安在，屠龙胆已消。\n花前胡不醉，排闷合欢谣。",
        "dynasty": "宋",
        "collection_info": null
    },
    {
        "uuid": "1910b88e46136bc5520b1f18932855d4",
        "title": "再赋  其二",
        "author": "孔平仲",
        "content": "此地龙舒国，池隍战血余。\n木香多是橘，石乳最宜鱼。\n古瓦松杉冷，旱天麻麦疏。\n题诗云母纸，笺腻粉难书。",
        "dynasty": "宋",
        "collection_info": null
    },
    {
        "uuid": "f5f34a57ed12961c317b8a30503f97f6",
        "title": "再赋  其一",
        "author": "孔平仲",
        "content": "百草霜雪死，半天河汉斜。\n竹含轻紫粉，梅发淡红花。\n蘸甲香醪酽，搔头垢髮华。\n北亭欢宴罢，灯烛夜明沙。",
        "dynasty": "宋",
        "collection_info": null
    },
    {
        "uuid": "5211ea0d24d5662e9cd895227decdc14",
        "title": "再赋  其二",
        "author": "孔平仲",
        "content": "起自然铜鼎，烹茶滴乳香。\n深冬灰正冷，新腊雪须当。\n我意空青眼，君才贯众长。\n唱酬几百合，衰白荷相忘。",
        "dynasty": "宋",
        "collection_info": null
    },
    {
        "uuid": "effc6ba4c30059fd9bbfd92a03f969f1",
        "title": "送李思中服阕入京",
        "author": "孔平仲",
        "content": "久客乌头白，家无石斛储。\n谙寻小草木，心合大空虚。\n已耐冬寒过，新知母服除。\n铜青即金紫，无患子穷居。",
        "dynasty": "宋",
        "collection_info": null
    },
    {
        "uuid": "98e5d7f8cfc592ef16e0cb45789628f3",
        "title": "酬惠诗",
        "author": "孔平仲",
        "content": "屡得真珠玉，天葩兰麝香。\n书灯心最苦，坐石胆应凉。\n松桂枝柯老，蛟龙骨骼长。\n急追无及已，请附子余光。",
        "dynasty": "宋",
        "collection_info": null
    },
    {
        "uuid": "72a88a71660c5ee945dbfb75f67cfa4e",
        "title": "离合转韵寄常父",
        "author": "孔平仲",
        "content": "舒州寄官舍，舍在潜峰下。\n密迩豫章城，山川无十程。\n音书常络绎，日日通消息。\n况復多唱酬，兄埙弟竽笛。\n秋风鸣竹林，火退避新金。\n怅望南来雁，长年空此心。",
        "dynasty": "宋",
        "collection_info": null
    },
    {
        "uuid": "fef7915279ffab370bbd2202196515de",
        "title": "又一首寄孙虢州",
        "author": "孔平仲",
        "content": "鳜鲩饮石乳，鱼中最温补。\n字画尚茫然，何由食鲜□。\n漆林自小足，水绕庵前竹。\n君性本清高，伊人又閒熟。\n三堂秋际余，一枕梦回初。\n斤斧却无事，新诗或起予。",
        "dynasty": "宋",
        "collection_info": null
    },
    {
        "uuid": "78b9076e4e16d665bda509881199b2b3",
        "title": "药名离合四时四首  其一",
        "author": "孔平仲",
        "content": "草满南园绿，青青復间红。\n花开不择地，锦绣径相通。",
        "dynasty": "宋",
        "collection_info": null
    },
    {
        "uuid": "26024ff6b857dbeb6fb0ca95b8d597e1",
        "title": "药名离合四时四首  其二",
        "author": "孔平仲",
        "content": "浆寒饮一石，蜜液和岩桂。\n心渴望天南，星河灿垂地。",
        "dynasty": "宋",
        "collection_info": null
    },
    {
        "uuid": "539cd13828b0c0c8aac1b3ceba4f50de",
        "title": "药名离合四时四首  其三",
        "author": "孔平仲",
        "content": "参旗挂疏木，通夕凉如水。\n银汉耿半天，河桥暝烟紫。",
        "dynasty": "宋",
        "collection_info": null
    },
    {
        "uuid": "e165259b57ff9afb77eee2aa0925c0b3",
        "title": "药名离合四时四首  其四",
        "author": "孔平仲",
        "content": "雪片拥颓垣，衣裘冷于甲。\n香醪不满榼，藤枕欹残腊。",
        "dynasty": "宋",
        "collection_info": null
    },
    {
        "uuid": "12fe452876cf7add263a78f572e753e0",
        "title": "药名离合寄孙虢州  其一",
        "author": "孔平仲",
        "content": "孙八远在虢，丹霞绚崔苍。\n耳目虽清远，志愿多参商。\n陆沉众人中，白首滞铅黄。\n耆英绍前烈，当復佐兴王。",
        "dynasty": "宋",
        "collection_info": null
    },
    {
        "uuid": "8c5e5f42b42d343de179f666062d0bb6",
        "title": "药名离合寄孙虢州  其二",
        "author": "孔平仲",
        "content": "朴也纔通贯，众安无吠狗。\n杞菊饭家常，山泉消昼漏。\n芦雁来蔽空，青眼思朋旧。\n历日惊晚景，天涯情更厚。",
        "dynasty": "宋",
        "collection_info": null
    },
    {
        "uuid": "0e2eb7eea3cd6f2273c737eeb74d56bb",
        "title": "十三日南湖之集宾主六人谨成诗十韵拜呈",
        "author": "孔平仲",
        "content": "律管秋灰动，铢衣暑服轻。\n居官半舜牧，环坐列周卿。\n揽辔湖边集，谈经席上倾。\n逸交希李白，奇策拟陈平。\n博奕休言戏，韬钤且议兵。\n续笺诗义白，重演卦爻成。\n午日停龙驭，西风驻鹢程。\n弓钧寒力壮，天暮霁华明。\n绿野接乡遂，良辰推甲庚。\n浴沂人已散，终日梦魂清。",
        "dynasty": "宋",
        "collection_info": null
    },
    {
        "uuid": "38eac40da51345cb2a695e4d615ca6af",
        "title": "再吟六诗四首拜呈  其一",
        "author": "孔平仲",
        "content": "摩天皆劲翮，对垒尽雄诗。\n汉士增三杰，唐儒益二夔。\n素修同德行，良会展尊彝。\n耻佩苏秦印，閒吟谷永诗。\n郡条颁美政，邦典守新规。\n暗换阴阳气，平分昼夜时。\n南朝余草树，战国旧城池。\n弱跪霜前蟹，奇眸水底龟。\n风标观画鹤，祸福中灵棋。\n尼父谈诸蔽，尤当谨礼仪。",
        "dynasty": "宋",
        "collection_info": null
    },
    {
        "uuid": "1e98702ebf7752b814236856a7112063",
        "title": "再吟六诗四首拜呈  其二",
        "author": "孔平仲",
        "content": "累日欲修礼，今兹清饮陪。\n位分干卦画，人比晋卿才。\n宗庙精禋近，侯邦舞羽来。\n光华连七璧，符采缀三台。\n仪凤须论德，良弓自有材。\n雄铓皆帝剑，直节倍公槐。\n吏计无先善，人情且去哀。\n箴思丹扆补，彩喜碧油回。\n穆若亲朋会，欣然肺腑开。\n驰蛟参骏轨，朽驭愧驽骀。",
        "dynasty": "宋",
        "collection_info": null
    },
    {
        "uuid": "61b22646d99acb8921e43a85348045c2",
        "title": "再吟六诗四首拜呈  其三",
        "author": "孔平仲",
        "content": "侯服安无事，官曹静不譁。\n畴非信善友，俱是孝廉家。\n荀衮传荣耀，温龙竞爪牙。\n尺舆思附凤，角扇笑萦蛇。\n士习贤科论，人趋太守衙。\n庄衢当自骋，陈药更谁夸。\n和露餐荷叶，临流饮雪花。\n草莱依瑞穗，荆布缀明珈。\n且固官庭守，宁忧柄用赊。\n它时摇玉佩，鰲禁定联华。",
        "dynasty": "宋",
        "collection_info": null
    },
    {
        "uuid": "fa5d22b217a12def247ffcb1acc6a2d0",
        "title": "再吟六诗四首拜呈  其四",
        "author": "孔平仲",
        "content": "龙笛霜号窍，熊旗露缀斿。\n追欢品加豆，偷暇日要囚。\n周冕英才集，商瑚瑞气浮。\n金弢书屡讲，蓬矢志须酬。\n草树双仙岛，风烟半玉楼。\n画图观隰驳，果实采沅榴。\n通贵人无恙，承平府孔修。\n官非剑外久，课比茂陵优。\n时变休成论，皇明已照幽。\n责躬无復事，嘉谷谒高秋。",
        "dynasty": "宋",
        "collection_info": null
    },
    {
        "uuid": "f87573354dc55d4fc1224d98a93c2ed0",
        "title": "十画农谣一首",
        "author": "孔平仲",
        "content": "春雨津浃洽，秋苗香苾芬。\n京坻看便是，完固促修囷。",
        "dynasty": "宋",
        "collection_info": null
    },
    {
        "uuid": "962e583f4a67cc8aa97d8110d9567801",
        "title": "惜别一首呈陆亨儒十画",
        "author": "孔平仲",
        "content": "恬和效春律，芳茂若秋松。\n杯毕花枝放，吴伻俳笑空。",
        "dynasty": "宋",
        "collection_info": null
    },
    {
        "uuid": "a55c50e59fe3a35b8269baebc2932eaf",
        "title": "九画一首",
        "author": "孔平仲",
        "content": "坦直吾所知，良彦君长者。\n村邦柱材美，丞府依炉冶。\n弗忘念夙昔，吟奕同茇舍。",
        "dynasty": "宋",
        "collection_info": null
    },
    {
        "uuid": "66fe089debb11a17678ec02e70449a25",
        "title": "八画一首",
        "author": "孔平仲",
        "content": "牧守有民社，佳言多告余。\n金芝先出谷，奔召戒征车。",
        "dynasty": "宋",
        "collection_info": null
    },
    {
        "uuid": "0eabe9df35e4920feb52d032e1ff0426",
        "title": "七画一首",
        "author": "孔平仲",
        "content": "予兮仲尼后，老作外州行。\n丹穴屯戎伍，朱衣走吏兵。",
        "dynasty": "宋",
        "collection_info": null
    },
    {
        "uuid": "a5ddf4d76ac150bab27347911ef998eb",
        "title": "十画四言",
        "author": "孔平仲",
        "content": "亨倅沉俗，泥虬卧虹。\n星君促面，省座班封。\n修治克茂，果有昌宗。\n耻于便倖，宜效孤忠。",
        "dynasty": "宋",
        "collection_info": null
    },
    {
        "uuid": "a0c9be5881f165a2eee9aebed3328be2",
        "title": "寄孙元忠  其一",
        "author": "孔平仲",
        "content": "君不见潇湘之山衡山高，八月秋高风怒号。\n草木黄落龙正蛰，哀鸿独叫求其曹。\n男儿生无所成头皓白，漂零已是沧浪客。\n呼儿觅纸一题诗，此心炯炯君应识。",
        "dynasty": "宋",
        "collection_info": null
    },
    {
        "uuid": "c5b09623535e03e84fa7f06b33c2c57a",
        "title": "寄孙元忠  其二",
        "author": "孔平仲",
        "content": "抱病江天白首郎，秋风此日晒衣裳。\n看我形容已枯槁，此岂有意仍腾骧。\n一官羁绊实藏身，富贵于我如浮云。\n致君尧舜付公等，几时高义排金门。",
        "dynasty": "宋",
        "collection_info": null
    },
    {
        "uuid": "ea69c7e2c8f833ff1d1b9f219bfbcb18",
        "title": "寄孙元忠  其三",
        "author": "孔平仲",
        "content": "呜呼古人已粪土，纷纷轻薄何须数。\n当面输心背面笑，翻手作云覆手雨。\n感君意气无所惜，于我见子真颜色。\n人生会合不可常，昔者相遇今不得。",
        "dynasty": "宋",
        "collection_info": null
    },
    {
        "uuid": "e625e339822dff43431a680d436d4b8e",
        "title": "寄孙元忠  其四",
        "author": "孔平仲",
        "content": "不恨我衰子贵时，经济实藉英雄姿。\n君有长材不贫贱，莫令斩断青云梯。\n骅骝作驹已汗血，坐看千里当霜蹄。\n省郎京尹必俯拾，军符侯印取岂迟。",
        "dynasty": "宋",
        "collection_info": null
    },
    {
        "uuid": "6e01a4a24e54b4981a0cb72be875614c",
        "title": "寄孙元忠  其五",
        "author": "孔平仲",
        "content": "岁云暮矣多北风，潇湘洞庭虚映空。\n中有云气随飞龙，黄鹄高于五尺童。\n殊方日落玄猿哭，芜没潇岸千株菊。\n少壮几时奈老何，喧呼且覆杯中渌。",
        "dynasty": "宋",
        "collection_info": null
    },
    {
        "uuid": "dedde49e75b3a7b4b599a8851489fe81",
        "title": "寄孙元忠  其六",
        "author": "孔平仲",
        "content": "老去悲秋强自宽，衰颜欲付紫金丹。\n坐卧只多少行立，岂可久在王侯间。\n与君相逢未恨晚，他日更仆语不浅。\n潇湘水国傍鼋鼍，吏情更觉沧洲远。",
        "dynasty": "宋",
        "collection_info": null
    },
    {
        "uuid": "5e8dbb6db3fc046a356822bd87a64138",
        "title": "寄孙元忠  其七",
        "author": "孔平仲",
        "content": "雄姿逸态何崷崒，自是君身有仙骨。\n彩服日向庭帏趋，百年未见欢娱毕。\n拖玉腰金致主身，起居八座太夫人。\n尔家最近魁三象，文采风流今尚存。",
        "dynasty": "宋",
        "collection_info": null
    },
    {
        "uuid": "5e58a6a008f82b66b114036a469439ab",
        "title": "寄孙元忠  其八",
        "author": "孔平仲",
        "content": "思君须向古人求，夙昔一逢无此流。\n文章有神交有道，名位岂肯卑微休。\n倜傥权奇难具论，鸷鸟举翮连青云。\n无路从容陪笑语，使人叹恨伤精魂。",
        "dynasty": "宋",
        "collection_info": null
    },
    {
        "uuid": "9ae803b3f4fc9b7f56c97cbb74af192f",
        "title": "寄孙元忠  其九",
        "author": "孔平仲",
        "content": "故人情谊晚难似，神倾意豁真佳士。\n可怜怀抱向人尽，再为后会知何地。\n老大徒伤未拂衣，白头吟望苦低垂。\n鱼龙寂寞秋江冷，不见湘妃鼓瑟时。",
        "dynasty": "宋",
        "collection_info": null
    },
    {
        "uuid": "1cfc0dbf2d53a6efb5b5d8981eb8966d",
        "title": "寄孙元忠  其一○",
        "author": "孔平仲",
        "content": "独立缥缈之飞楼，更有澄江销客愁。\n无边落木萧萧下，万里风烟接素秋。\n天青小城捣练急，渔翁暝踏孤舟立。\n嫩蕊浓花满目斑，临风三嗅馨香泣。",
        "dynasty": "宋",
        "collection_info": null
    },
    {
        "uuid": "e46fc5ec4fb7c4082b8fb0555a242224",
        "title": "寄孙元忠  其一一",
        "author": "孔平仲",
        "content": "玉几由来天北极，云近蓬莱常五色。\n五更三点入鹓行，朝回君是同舍客。\n岂意出守江城居，此身已媿须人扶。\n青眼高歌望吾子，早据要路岂捐躯。",
        "dynasty": "宋",
        "collection_info": null
    },
    {
        "uuid": "ed874e84e9d2f10f19c4c91779576dcd",
        "title": "寄孙元忠  其一二",
        "author": "孔平仲",
        "content": "秋风欻吸吹南国，天地黤惨忽异色。\n江石决裂青枫摧，波漂菰米沉云黑。\n儒术于我何有哉，口虽吟咏心中哀。\n隠居欲就庐山远，黄帽青鞋归去来。",
        "dynasty": "宋",
        "collection_info": null
    },
    {
        "uuid": "31279098723331fe6727c4b3a080b281",
        "title": "寄孙元忠  其一三",
        "author": "孔平仲",
        "content": "秋水浮阶溜决渠，啼猿僻在楚山隅。\n白沙翠竹江村暮，斗酒新诗终日疏。\n男儿生不成名身已老，但话夙昔伤怀抱。\n客至从嗔不出迎，逢迎少壮非吾道。",
        "dynasty": "宋",
        "collection_info": null
    },
    {
        "uuid": "ec71176bbcf788dac53e21c9029eac01",
        "title": "寄孙元忠  其一四",
        "author": "孔平仲",
        "content": "自断此生休问天，焉能终日心拳拳。\n人生几何春已夏，况我与子非壮年。\n东流江水西飞燕，可惜刻漏随更箭。\n细推物理须行乐，只愿无事长相见。",
        "dynasty": "宋",
        "collection_info": null
    },
    {
        "uuid": "7d172b6930f08dbff930280059cca293",
        "title": "寄孙元忠  其一五",
        "author": "孔平仲",
        "content": "小臣鲁钝无所能，况乃疏顽临事拙。\n今幸乐国养微躯，主恩前后三持节。\n未有涓埃答圣朝，却教江汉客魂销。\n云白山青千万里，便应黄髮老渔樵。",
        "dynasty": "宋",
        "collection_info": null
    },
    {
        "uuid": "b2e122fadbeb898dd75ade2b834979e0",
        "title": "寄孙元忠  其一六",
        "author": "孔平仲",
        "content": "秋风萧萧露泥泥，美人娟娟隔秋水。\n扬眉结义黄金台，欲向何门趿朱履。\n案头干死读书萤，遮莫邻鸡下五更。\n老夫卧稳朝慵起，肯信吾兼吏隠名。",
        "dynasty": "宋",
        "collection_info": null
    },
    {
        "uuid": "9b9faf5b90369371f01511155c059c63",
        "title": "寄孙元忠  其一七",
        "author": "孔平仲",
        "content": "注目寒江倚山阁，碧瓦朱甍照城郭。\n云物不殊乡国异，形胜有余风土恶。\n阶面青苔老更生，况乃秋后转多蝇。\n巫山不见庐山远，怅望秋天虚翠屏。",
        "dynasty": "宋",
        "collection_info": null
    },
    {
        "uuid": "840f0a3260c13b5ca6edbe3a6c61a9f0",
        "title": "寄孙元忠  其一八",
        "author": "孔平仲",
        "content": "隠几萧条戴鹖冠，强移栖息一枝安。\n重阳独酌杯中酒，醉把茱萸子细看。\n羞见黄花无数新，当令美味入吾唇。\n久拚野鹤如霜鬓，何用浮名绊此身。",
        "dynasty": "宋",
        "collection_info": null
    },
    {
        "uuid": "b002291bcd3134f3c0c6607a0796cf7f",
        "title": "寄孙元忠  其一九",
        "author": "孔平仲",
        "content": "高栋层轩已自凉，青枫叶赤天雨霜。\n自公多暇迎参伍，行酒赋诗殊未央。\n共指西日不相贷，万事尽付形骸外。\n自笑狂夫老更狂，诗酒尚堪驱使在。",
        "dynasty": "宋",
        "collection_info": null
    },
    {
        "uuid": "ab698888a022d998f354d83f64b881ef",
        "title": "寄孙元忠  其二○",
        "author": "孔平仲",
        "content": "摇落深知宋玉悲，东流之外西日微。\n寒衣处处催刀尺，谁家捣练风凄凄。\n篱边老却陶潜菊，前飞秃鹙后鸿鹄。\n安得送我置汝旁，怅望聊歌紫芝曲。",
        "dynasty": "宋",
        "collection_info": null
    },
    {
        "uuid": "476d7b09bef52b6eb852effbba10056e",
        "title": "寄孙元忠  其二一",
        "author": "孔平仲",
        "content": "秋风淅淅吹我衣，日日江楼坐翠微。\n江光隠见鼋鼍窟，水鸟衔鱼来去飞。\n菱叶荷花凈如拭，清簟疏帘看奕棋。\n雷声忽送千峰雨，波涛万顷堆琉璃。",
        "dynasty": "宋",
        "collection_info": null
    },
    {
        "uuid": "38cf6c785b64093e8b79be1fdd784ba7",
        "title": "寄孙元忠  其二二",
        "author": "孔平仲",
        "content": "草阁柴扉星散居，远开山岳散江湖。\n苍苔浊酒林中静，丹橘黄柑此地无。\n洞庭扬波江汉回，愿吹野水添金杯。\n巢燕养雏浑去尽，邻鸡还过短墙来。",
        "dynasty": "宋",
        "collection_info": null
    },
    {
        "uuid": "811c9a272773f036011b0de597483c3d",
        "title": "寄孙元忠  其二三",
        "author": "孔平仲",
        "content": "秋来相顾尚飘蓬，兼泛沧浪学钓翁。\n钟鼎山林各天性，知君才是济川功。\n万里寒空只一日，会是排风有毛质。\n攀龙附凤势莫当，莫度清秋吟蟋蟀。",
        "dynasty": "宋",
        "collection_info": null
    },
    {
        "uuid": "99bff1c62225136c59c28f586a6d10b1",
        "title": "寄孙元忠  其二四",
        "author": "孔平仲",
        "content": "诸公衮衮登台省，后来况接才华盛。\n天涯风俗自相亲，岁暮阴阳催短景。\n江风飒飒乱帆秋，天入沧浪一钓舟。\n愁极本凭诗遣兴，朔云寒菊倍离忧。",
        "dynasty": "宋",
        "collection_info": null
    },
    {
        "uuid": "868c5b13a2a3006ce733b65d7bd958c1",
        "title": "寄孙元忠  其二五",
        "author": "孔平仲",
        "content": "秋水才深四五尺，风灯照夜欲三更。\n千崖无人万壑静，新月犹悬双杵鸣。\n衰颜动觅藜床坐，仰看明星当空大。\n请君一来开我愁，南浮早鼓萧湘柂。",
        "dynasty": "宋",
        "collection_info": null
    },
    {
        "uuid": "a63a434ad47e47dda29b907c6b3449be",
        "title": "寄孙元忠  其二六",
        "author": "孔平仲",
        "content": "可怜为人好心事，今我能书数字至。\n人生会面难再得，安得如鸟有羽翅。\n日暮聊为梁父吟，非子谁復见幽心。\n入怀本倚昆山玉，许身媿比双南金。",
        "dynasty": "宋",
        "collection_info": null
    },
    {
        "uuid": "e8d7e4d292b327154046885430bbea2b",
        "title": "寄孙元忠  其二七",
        "author": "孔平仲",
        "content": "腐儒衰晚谬通籍，齿牙欲落真可惜。\n沧浪水深青冥阔，山鬼幽忧雪霜逼。\n老去新知见面稀，被褐短窄鬓如丝。\n秋天漠漠向昏黑，独立苍茫自咏诗。",
        "dynasty": "宋",
        "collection_info": null
    },
    {
        "uuid": "6437820bc3e71b69ad068c86fc957c2d",
        "title": "寄孙元忠  其二八",
        "author": "孔平仲",
        "content": "江上形容吾独老，百壶且试开怀抱。\n妙舞逶迤夜未休，多情依旧能潦倒。\n雨裛红蕖冉冉香，玉樽锦席高云凉。\n酒酣耳热忘头白，老儒不用尚书郎。",
        "dynasty": "宋",
        "collection_info": null
    },
    {
        "uuid": "8663814c258e4b7f32084ccdea280a72",
        "title": "寄孙元忠  其二九",
        "author": "孔平仲",
        "content": "江上今朝寒雨歇，翛然欲下阴山雪。\n山巅朱凤声嗷嗷，白鹄翅垂眼流血。\n老夫清晨梳白头，杖藜徐步立芳洲。\n使我残年但饱吃，微躯此外更何求。",
        "dynasty": "宋",
        "collection_info": null
    },
    {
        "uuid": "9328aafa877666fdd61ce2e896a48617",
        "title": "寄孙元忠  其三○",
        "author": "孔平仲",
        "content": "神仙中人不易得，京中旧见君颜色。\n同心不减骨肉亲，我居巷南子巷北。\n佳人屡出董娇娆，秋水为神玉为骨。\n孤城此日堪断肠，既饱欢娱亦萧瑟。",
        "dynasty": "宋",
        "collection_info": null
    },
    {
        "uuid": "04bb959bb63c6aa72d9df6146b5f9e33",
        "title": "寄孙元忠  其三一",
        "author": "孔平仲",
        "content": "封书寄与泪潺湲，童稚情亲四十年。\n离别不堪无限意，断肠分首各风烟。\n反锁衡门守环堵，闻道三年未曾语。\n数篇今见古人诗，更觉良工心独苦。",
        "dynasty": "宋",
        "collection_info": null
    },
    {
        "uuid": "d25ba25e70804595f73ff3510e4cc3ae",
        "title": "孙元忠寄示种竹诗戏以二十篇答  其一",
        "author": "孔平仲",
        "content": "青钱买野竹，持答翠琅玕。\n深栽小斋后，幽事颇相关。\n自有烟霞质，能令朱夏寒。\n引溜加灌溉，毋令雪霜残。",
        "dynasty": "宋",
        "collection_info": null
    },
    {
        "uuid": "822f182572d3814188a6b56ffa98b98b",
        "title": "孙元忠寄示种竹诗戏以二十篇答  其二",
        "author": "孔平仲",
        "content": "冠盖满京华，藩篱带松菊。\n看君用幽意，必种数竿竹。\n婵娟碧鲜静，窈窕一林麓。\n排闷强裁诗，清文动哀玉。",
        "dynasty": "宋",
        "collection_info": null
    },
    {
        "uuid": "2bc91d37fbef3e4b1c3be8f405dd2736",
        "title": "孙元忠寄示种竹诗戏以二十篇答  其三",
        "author": "孔平仲",
        "content": "秋风楚竹冷，倚杖更徘徊。\n想见阴山雪，朱炎安在哉。\n自今幽兴熟，携手卧苍苔。\n客居暂封殖，腊月更须栽。",
        "dynasty": "宋",
        "collection_info": null
    },
    {
        "uuid": "3fe7652fe8525941b79a135e3be5a82c",
        "title": "孙元忠寄示种竹诗戏以二十篇答  其四",
        "author": "孔平仲",
        "content": "赏静连云竹，移因风雨秋。\n我圃日苍翠，会心直罕俦。\n若人才思阔，文彩珊瑚鈎。\n新诗锦不如，札翰时相投。",
        "dynasty": "宋",
        "collection_info": null
    },
    {
        "uuid": "cf39c873671a349fbf866b4cc1a2daf9",
        "title": "孙元忠寄示种竹诗戏以二十篇答  其五",
        "author": "孔平仲",
        "content": "幽偏得自怡，种竹交加翠。\n雨露之所濡，成长容何易。\n叶密鸣蝉稠，啅雀争枝坠。\n客思回林垧，萧疏外声利。",
        "dynasty": "宋",
        "collection_info": null
    },
    {
        "uuid": "e396d664d9f74cf131c44ff598fb4826",
        "title": "孙元忠寄示种竹诗戏以二十篇答  其六",
        "author": "孔平仲",
        "content": "解榻秋露悬，竹凉侵卧内。\n幽姿可时睹，密干迭苍翠。\n况乃回风吹，低昂各有意。\n长啸一含情，洒落富清制。",
        "dynasty": "宋",
        "collection_info": null
    },
    {
        "uuid": "2919f7a0063ce36ead8b15713b7f1ede",
        "title": "孙元忠寄示种竹诗戏以二十篇答  其七",
        "author": "孔平仲",
        "content": "朱夏云鬰陶，种此何草草。\n儿童汲井华，颇亦恨枯槁。\n寒雨下霏霏，满眼颜色好。\n临眺独踌躇，山林迹如扫。",
        "dynasty": "宋",
        "collection_info": null
    },
    {
        "uuid": "4df62ab4fba11437bdc43307ae59bbee",
        "title": "孙元忠寄示种竹诗戏以二十篇答  其八",
        "author": "孔平仲",
        "content": "古墙犹竹色，真作野人居。\n青云羞叶密，空翠扑肌肤。\n寒日外惨淡，泠泠风有余。\n高斋坐林杪，兴远一萧疏。",
        "dynasty": "宋",
        "collection_info": null
    },
    {
        "uuid": "a8c2aca621f90a5ab3088daf975acaf1",
        "title": "孙元忠寄示种竹诗戏以二十篇答  其九",
        "author": "孔平仲",
        "content": "竹光团野草，秀气豁烦襟。\n赠此遣愁寂，萧然静客心。\n枕簟入林僻，鸟雀聚枝深。\n兴趣江湖迥，松筠起碧浔。",
        "dynasty": "宋",
        "collection_info": null
    },
    {
        "uuid": "b48e89905e9163ae039455cb90899c66",
        "title": "孙元忠寄示种竹诗戏以二十篇答  其一○",
        "author": "孔平仲",
        "content": "琳琅愈青荧，绿竹半含箨。\n霜露一沾凝，秋风动哀壑。\n才名四十年，晚就芸香阁。\n江上忆君时，风林纤月落。",
        "dynasty": "宋",
        "collection_info": null
    },
    {
        "uuid": "0d2eb95f92afddeb5fe238061b617b71",
        "title": "孙元忠寄示种竹诗戏以二十篇答  其一一",
        "author": "孔平仲",
        "content": "竹深留客处，僻近城南楼。\n眼边无俗物，淅淅野风秋。\n主人不世才，老气横九州。\n哀弦绕白云，清绝听者愁。",
        "dynasty": "宋",
        "collection_info": null
    },
    {
        "uuid": "2d67186778d288e462c857c342abaa71",
        "title": "孙元忠寄示种竹诗戏以二十篇答  其一二",
        "author": "孔平仲",
        "content": "入门高兴发，而无人世喧。\n丛篁低地碧，疏林听晚蝉。\n衰年旅炎方，只想竹林眠。\n安得骑鸿鹄，飞去坠尔前。",
        "dynasty": "宋",
        "collection_info": null
    },
    {
        "uuid": "e3f50bd37f6701b63ca62e377d4f520d",
        "title": "孙元忠寄示种竹诗戏以二十篇答  其一三",
        "author": "孔平仲",
        "content": "苔竹吾所好，开轩纳微凉。\n望中疑在野，景物洞庭旁。\n秋风亦已起，洒面若微霜。\n南客潇湘外，与君永相望。",
        "dynasty": "宋",
        "collection_info": null
    },
    {
        "uuid": "72c7ac8e2b58528ca60a0c65683f7826",
        "title": "孙元忠寄示种竹诗戏以二十篇答  其一四",
        "author": "孔平仲",
        "content": "有竹一顷余，舍下笋穿壁。\n新茁才出墙，满岁如松碧。\n苍苍众色晚，归鸟尽敛翼。\n宇宙此生浮，仰惭林间翮。",
        "dynasty": "宋",
        "collection_info": null
    },
    {
        "uuid": "2ec0199b3d90f74fd72cfba55fbeeb74",
        "title": "孙元忠寄示种竹诗戏以二十篇答  其一五",
        "author": "孔平仲",
        "content": "竹皮含旧翠，鸟雀满樛枝。\n冰壶动摇碧，故作傍人低。\n细雨荷锄立，秋风独杖藜。\n老来性情静，不是傲当时。",
        "dynasty": "宋",
        "collection_info": null
    },
    {
        "uuid": "4156ca24939839feff7b130483e43545",
        "title": "孙元忠寄示种竹诗戏以二十篇答  其一六",
        "author": "孔平仲",
        "content": "执热何曾有，亭午减汗流。\n风飘连野色，客意已惊秋。\n应接非本性，闭关人事休。\n潇洒送日月，兹焉心所求。",
        "dynasty": "宋",
        "collection_info": null
    },
    {
        "uuid": "42dcb60736f8b413645d8008482d1baa",
        "title": "孙元忠寄示种竹诗戏以二十篇答  其一七",
        "author": "孔平仲",
        "content": "寒城朝烟淡，竹日静晖晖。\n芊芊烟翠羽，罗列萧洒姿。\n清风左右至，秋色有余凄。\n日暮归几翼，鹪鹩在一枝。",
        "dynasty": "宋",
        "collection_info": null
    },
    {
        "uuid": "8adfa060c526f7d6e73d2022983e30d9",
        "title": "孙元忠寄示种竹诗戏以二十篇答  其一八",
        "author": "孔平仲",
        "content": "欻翕炎蒸景，汗踰水浆翻。\n凄凄自生凉，风竹在华轩。\n萧摵寒箨聚，比公头上冠。\n独在天一隅，可望不可攀。",
        "dynasty": "宋",
        "collection_info": null
    },
    {
        "uuid": "7fe8ef81732e8d2b148a59641b3125d0",
        "title": "孙元忠寄示种竹诗戏以二十篇答  其一九",
        "author": "孔平仲",
        "content": "密竹復冬笋，抽梢合过墙。\n明涵客衣静，阴过酒樽凉。\n初月出不高，茂林延疏光。\n欣然淡情素，丘壑道难忘。",
        "dynasty": "宋",
        "collection_info": null
    },
    {
        "uuid": "174acdf01e7ccc980d5f2185aad61683",
        "title": "孙元忠寄示种竹诗戏以二十篇答  其二○",
        "author": "孔平仲",
        "content": "碧色忽惆怅，霜埋翠竹根。\n啾啾黄雀啅，宅舍如荒村。\n侍婢艷倾城，焕若灵芝繁。\n天寒翠袖薄，染泪在丛筠。",
        "dynasty": "宋",
        "collection_info": null
    },
    {
        "uuid": "8548d76fada59e8b60f7bed2531b4456",
        "title": "两头纤纤  其一",
        "author": "孔平仲",
        "content": "两头纤纤新月眉，半白半黑对客棋。\n腷腷膊膊拊翼鸡，磊磊落落饤坐梨。",
        "dynasty": "宋",
        "collection_info": null
    },
    {
        "uuid": "4d5e1b9674c97ea304729d43eeff7d99",
        "title": "两头纤纤  其二",
        "author": "孔平仲",
        "content": "两头纤纤织妇梭，半白半黑雪没靴。\n腷腷膊膊鼓腹歌，磊磊落落金印多。",
        "dynasty": "宋",
        "collection_info": null
    },
    {
        "uuid": "92d79b58fcc8bef4386132838820fd06",
        "title": "两头纤纤  其三",
        "author": "孔平仲",
        "content": "两头纤纤枣子核，半白半黑纸上墨。\n腷腷膊膊手趁拍，磊磊落落山头石。",
        "dynasty": "宋",
        "collection_info": null
    },
    {
        "uuid": "c87fdf0b7b7f45a2ad129b5dee373bdf",
        "title": "两头纤纤  其四",
        "author": "孔平仲",
        "content": "两头纤纤柳叶书，半白半黑鹭间乌。\n腷腷膊膊失水鱼，磊磊落落大丈夫。",
        "dynasty": "宋",
        "collection_info": null
    },
    {
        "uuid": "1aada8e93d639564851b12bb944ec22d",
        "title": "两头纤纤  其五",
        "author": "孔平仲",
        "content": "两头纤纤新采菱，半白半黑玉污蝇。\n腷腷膊膊马踏冰，磊磊落落枝压橙。",
        "dynasty": "宋",
        "collection_info": null
    },
    {
        "uuid": "7759cd0c25cbc5ceeaa8621569e8e92b",
        "title": "五杂组  其一",
        "author": "孔平仲",
        "content": "五杂组，垂衣裳。\n往復来，就桀汤。\n不获已，剪夏商。",
        "dynasty": "宋",
        "collection_info": null
    },
    {
        "uuid": "3ffa7ebabb1aa35d8c10862bbf92b479",
        "title": "五杂组  其二",
        "author": "孔平仲",
        "content": "五杂组，封社土。\n往復来，使辽虏。\n不获已，拜阳虎。",
        "dynasty": "宋",
        "collection_info": null
    },
    {
        "uuid": "b52357aafeac369fe9ac6328b791ed6a",
        "title": "五杂组  其三",
        "author": "孔平仲",
        "content": "五杂组，庆云聚。\n往復来，东西渡。\n不获已，再娶妇。",
        "dynasty": "宋",
        "collection_info": null
    },
    {
        "uuid": "e0b03cf9594e56f97bd60a218018f9d2",
        "title": "五杂组  其四",
        "author": "孔平仲",
        "content": "五杂组，花木春。\n往復来，江湖人。\n不获已，议和亲。",
        "dynasty": "宋",
        "collection_info": null
    },
    {
        "uuid": "4480140d38620c9176e2996b07a688f4",
        "title": "五杂组  其五",
        "author": "孔平仲",
        "content": "五杂组，锦绣段。\n往復来，随阳雁。\n不获已，犹仕宦。",
        "dynasty": "宋",
        "collection_info": null
    },
    {
        "uuid": "07b374041ac452734c901d6fdaa6d731",
        "title": "五杂组  其六",
        "author": "孔平仲",
        "content": "五杂组，朝霞明。\n往復来，车马行。\n不获已，方用兵。",
        "dynasty": "宋",
        "collection_info": null
    },
    {
        "uuid": "8669ce206622c427600b53e8fcb683c0",
        "title": "寄芸叟  其一",
        "author": "孔平仲",
        "content": "未老已前胡不归，何须斑白及衰羸。\n婆娑石上弄明月，卧看春风生桂枝。",
        "dynasty": "宋",
        "collection_info": null
    },
    {
        "uuid": "0b8d29f55cc10a182089a2bd1119344e",
        "title": "寄芸叟  其二",
        "author": "孔平仲",
        "content": "愁云垂地黄映日，迭嶂插空青照楼。\n野菊花开秋又晚，便当归去老沧洲。",
        "dynasty": "宋",
        "collection_info": null
    },
    {
        "uuid": "a48114f7b4fbe74d9d1d626bc79c0325",
        "title": "寄芸叟  其三",
        "author": "孔平仲",
        "content": "年过半百合归去，谨杜衡门深退藏。\n衰白前途有多少，使君子细更商量。",
        "dynasty": "宋",
        "collection_info": null
    },
    {
        "uuid": "7bb72ca6b00ad4fa3c8e84a471f1bdc8",
        "title": "承芸叟寄示新词一篇以此寄谢扬子云书亦有色乎此亦书之色也",
        "author": "孔平仲",
        "content": "绮罗敷色新出机，嵩洛神秀钟妙词。\n关西子弟多习武，博学能文君最奇。\n目中无双成器早，少小玉立谁瑕疵。\n天王母后亲选擢，抱道韫德将发施。\n朝中议论太真朴，湖南威凤翅小垂。\n屈申后先皆有数，此理昭昭君自知。\n芰荷堆绿珠露冷，兰杜秋香风正吹。\n征鸿南飞燕北去，晚去潇湘君未归。",
        "dynasty": "宋",
        "collection_info": null
    },
    {
        "uuid": "38664b81b995829bd09c8b495edf64c1",
        "title": "夜宴曲",
        "author": "孔平仲",
        "content": "湘江绀碧玉照秋，丹枫红蓼君莫愁。\n江上女儿花见羞，吾曹大家行乐休。\n促席相虞美人出，羽觞昨许飞琼液。\n天明君醉苦相挽，肯念奴家隔江远。\n流苏小帐曲屈屏，留连为子都忘返。",
        "dynasty": "宋",
        "collection_info": null
    },
    {
        "uuid": "4693086653fc593af9e4fddf7b601ba5",
        "title": "七夕一首呈席上",
        "author": "孔平仲",
        "content": "琥珀杯浓酒味醇，鬰金裙转舞腰新。\n铅华第一人中白，歌响几多梁上尘。\n玉漏将沉香未断，银潢虽远志相亲。\n合欢促席留君醉，最苦参斜夜向晨。",
        "dynasty": "宋",
        "collection_info": null
    },
    {
        "uuid": "f2b4bc65d26658967b29558666dd3728",
        "title": "寄芸叟年兄",
        "author": "孔平仲",
        "content": "垂天雄翮抟海风，穷高极远志不同。\n盛年折桂心未歉，磨刀水际思平戎。\n西羌活擒偶失手，天南星堕郴山中。\n未甘遂葬江鱼腹，当归入觐明光宫。\n何尝仆射干荐举，芸台乌府选择公。\n蛟龙齿角老愈硬，楩楠材格寒更浓。\n耻为葳蕤要节目，预知子不见从容。\n川峡揭节建大戟，服紫腰金薄赏功。\n暮年车辖徙荆楚，江离摇碧水蓼红。\n橘洲桥口皆莽草，贾傅井中苔已空。\n我已衰白敛一郡，附子余光聊养蒙。\n尝言早休乃良策，倚空亲想莲花峰。\n请君先去采芝朮，我续随子栖蒿蓬。\n水甘松香真胜境，云滑石险多行踪。\n半天河汉倾瀑布，自然铜吼闻霜钟。\n董仙种杏人竞取，渊明石床苍藓封。\n怡神麯糵有妙理，禾收石斛岁屡丰。\n林迥岩屋尤可徧，溪间小桥横木通。\n手扪松萝攀紫葛，清凉半夏如秋冬。\n黄精久饵助冰雪，与君同作白头翁。",
        "dynasty": "宋",
        "collection_info": null
    },
    {
        "uuid": "781d93e0c42e8ff554ca24df6b8a409c",
        "title": "郡名诗呈吕元钧五首  其一",
        "author": "孔平仲",
        "content": "元钧家成都，洪秀禀天质。\n紫微耀文采，青锁联近密。\n德全无所累，道在固不屈。\n暮年徙江湖，寓舍安蓬荜。\n种花怜卫足，养乌爱均一。\n南轩幽兴发，北牖高卧佚。\n福庆有诸郎，寿康踰七帙。\n循环视天理，一马齐万物。\n我进亦随随，衰白纡郡绂。\n屡闻旷达论，顿觉蒙陋失。\n秋风吹楚泽，黄叶弄萧瑟。\n潭水凝练光，衡门刻霜骨。\n登楼足嘉景，分务饶暇日。\n且復相从游，新醅侑梨栗。",
        "dynasty": "宋",
        "collection_info": null
    },
    {
        "uuid": "18c4ac46c5321145d98f9f42a07e3c84",
        "title": "郡名诗呈吕元钧五首  其二",
        "author": "孔平仲",
        "content": "相人观久远，要且视资质。\n酒酸本多甘，绢败为少密。\n公家渭川后，端亮气不屈。\n播移虽裔土，宁妥如旧荜。\n优游归孔圣，坎壈笑赵壹。\n傥来等荣辱，所遇顺劳佚。\n道阁接谈宾，文房散书帙。\n当其泰定时，海宇更无物。\n耳目并已忘，何心蕲冕绂。\n忽闻韶曲奏，更觉巴音失。\n温纯比金玉，清越胜琴瑟。\n似追少陵步，真得建安骨。\n从今益淬厉，及此舒长日。\n唱酬安敢同，心钦但斋栗。",
        "dynasty": "宋",
        "collection_info": null
    },
    {
        "uuid": "d3b125071b48cbdf4be1acd1ecb2e24e",
        "title": "郡名诗呈吕元钧五首  其三",
        "author": "孔平仲",
        "content": "二帝本仁爱，三王首忠质。\n颇知周德厚，不似秦网密。\n平生勇自信，戈戟未易屈。\n何尝恋儋耳，但欲返衡荜。\n诏条甚明白，宣布要齐一。\n御众莫若宽，使民宜以佚。\n古人贵守义，昭晰在缃帙。\n公言屡见广，我惠惭及物。\n河檀负廪梢，梁鹈议印绂。\n庐山须决去，云卧未为失。\n琼章屡起予，凤吹杂瑶瑟。\n芝兰暗有香，嵩华清见骨。\n君开笔头花，我耀牖中日。\n九牛登巨鰲，视我真蛮栗。",
        "dynasty": "宋",
        "collection_info": null
    },
    {
        "uuid": "066c088a5a5a15201f7e441ab5e4d24f",
        "title": "郡名诗呈吕元钧五首  其四",
        "author": "孔平仲",
        "content": "南轩何靓深，触处皆野质。\n檐间画眉语，砌下霜筠密。\n小窗任明晦，一榻随伸屈。\n宿鸟聚樛枝，凉蝉噪𡴴荜。\n端居得颐养，诚意更精一。\n夏阑体长健，春至转安佚。\n铅鼎熟黄牙，仙经横缥帙。\n和言不忤俗，定力何转物。\n嗟我已龙钟，江潭恋章绂。\n尘中素袍化，镜裏韶颜失。\n爱君诗思茂，雅奏合竽瑟。\n爱君道气成，金石丛寿骨。\n及瓜期尚远，发药容有日。\n德爵齿俱尊，登门但祗栗。",
        "dynasty": "宋",
        "collection_info": null
    },
    {
        "uuid": "93da38ce55a07d20e01789079fa38a5d",
        "title": "郡名诗呈吕元钧五首  其五",
        "author": "孔平仲",
        "content": "吕公杞梓材，自是栋梁质。\n岷山岩谷邃，蜀锦机杼密。\n含章同豹隠，荣进异蠖屈。\n兴起自艰微，败席代门荜。\n扬庭挺科两，许国操心一。\n理财务廉约，持宪从宽佚。\n言动肃以舒，丝纶蔚成帙。\n琐围使辽土，政府论仪物。\n陈郡剖侯封，潞郊纾守绂。\n今栖重湖外，久矣齐得失。\n高吟贻华莞，静鼓云和瑟。\n知音旷寰宇，自养融心骨。\n冥鸿难遂去，塞马有归日。\n会见促召还，忻欢投枣栗。",
        "dynasty": "宋",
        "collection_info": null
    },
    {
        "uuid": "ba729b18c5f52f17b71a5b9621fb914b",
        "title": "偶作",
        "author": "孔平仲",
        "content": "日影秋渐薄，月华寒更清。\n光生含江水，天色晚来晴。\n德微惭郡绂，山野拙将迎。\n河流弥浅峻，壮木亦凋零。\n帝子閟瑶瑟，居闻鹗鹏声。\n太刚每忤俗，平进谁提衡。\n何为尚录录，以此思归耕。\n报使扫旧荜，愿言嘿余龄。\n上楼想羌庐，一望烟冥冥。\n封壤邈千里，书之寄余情。",
        "dynasty": "宋",
        "collection_info": null
    },
    {
        "uuid": "d94100f7203a346a97d0c7d0901aea0c",
        "title": "芸叟寄新词作八阵图一首",
        "author": "孔平仲",
        "content": "功业不復议，盖载无所容。\n三湘逶迤水，分与清河公。\n国士大手笔，名声蔚摩空。\n成材兼众制，八面任见攻。\n阵马势遒勇，图绘出纤秾。\n江神敷妙词，流入韶濩中。\n石心铁为肠，不意于此工。\n转调协击拊，遗音扣玲珑。\n恨我狂既和，失之太匆匆。\n吞咀知隽永，吴越安可同。",
        "dynasty": "宋",
        "collection_info": null
    },
    {
        "uuid": "ee25918c63233d2b881b3afcbb28026c",
        "title": "二十八宿寄芸叟",
        "author": "孔平仲",
        "content": "张公角立孰敢先，亢宗自许英妙年。\n捕逐氐羌先着鞭，文房余思如涌泉。\n题诗写心蟠远烟，黑蛟矫尾明秋渊。\n南箕吐舌风堕鸢，弱羽斗落郴江边。\n蜗牛客舍弔影眠，寒女晚嫁私自怜。\n谁知虚实久粲然，安危之理如循环。\n归来藏室阅青编，东壁步武追神仙。\n绣衣白简犹奎躔，体健不復娄金丸。\n肠胃充实颊骨坚，昴宿老人飞上天。\n志愿未毕西馈边，野鹳砺觜不啄羶。\n曾参杀人知谬传，赏花坠井皆妄言。\n载鬼一车疑已捐，人欲折柳送公船。\n去同众星环紫垣，张公张公人最贤。\n丹凤奋翼蔚高鶱，更调玉轸续熏弦。",
        "dynasty": "宋",
        "collection_info": null
    },
    {
        "uuid": "2943dee94fd03ef8e02b15e8618ee0b6",
        "title": "卦名寄芸叟",
        "author": "孔平仲",
        "content": "小丰犹可喜，况此大有年。\n流庸已归妹，狱讼久萧然。\n明圣临六合，吁俞萃羣贤。\n干坤协气满，井邑欢声连。\n张公性谦静，玉节镇湘壖。\n茇舍富暇豫，铃斋恒昼眠。\n万家人喜悦，邻壤蒙安全。\n譬如泰山云，益此涸辙泉。\n我鄙无所解，昔随公得仙。\n超升已连帅，羁旅今华颠。\n属郡损末理，邮筒贲新篇。\n坎坎我鼓腹，咸韶媿朱弦。\n暌乖每自念，姤遇两何缘。\n野色小过雨，秋声渐号蝉。\n园林凄剥落，楼观蔚腾骞。\n曳履烟景外，支颐岚翠前。\n尝闻东晋士，多闻远师禅。\n盛世非否塞，微生自屯邅。\n庐岳决遯去，老夫无妄言。\n迹同人间世，心炼鼎中铅。\n流俗若飞蛊，困途多堕鸢。\n相需缑岭上，一比洪崖肩。",
        "dynasty": "宋",
        "collection_info": null
    },
    {
        "uuid": "3f377fb090d9511e84b669a31ee7511b",
        "title": "本是一首寄芸叟",
        "author": "孔平仲",
        "content": "本末已倒置，是非当告谁。\n同为天涯客，根冷聊相依。\n生平尚气节，相约老不衰。\n煎烹虽炎炎，何损百炼姿。\n太过空自反，急鞭尤恐迟。",
        "dynasty": "宋",
        "collection_info": null
    },
    {
        "uuid": "809c93d95fcf50d7b9ae2413460e6359",
        "title": "相看一首寄芸叟",
        "author": "孔平仲",
        "content": "相与同少壮，看看俱老人。\n过日如脱兔，半生若浮云。\n百事多龃龉，不如收此身。\n寄心青霞杪，一笑轻千钧。\n行行秋雁去，书此赠情亲。",
        "dynasty": "宋",
        "collection_info": null
    },
    {
        "uuid": "5bd05e64dd5d99b7ac850f6af4491a4c",
        "title": "朋友一首寄芸叟",
        "author": "孔平仲",
        "content": "面朋随俯仰，心友存终始。\n频数寄诗书，因斯作疮痏。\n此疏彼何密，已矣难湔洗。",
        "dynasty": "宋",
        "collection_info": null
    },
    {
        "uuid": "745efa673978c2bd6c54075072f5ae15",
        "title": "题织锦璇玑图  其一",
        "author": "孔平仲",
        "content": "红窗小泣低声怨，永夕春寒斗帐空。\n中酒落花飞絮乱，晓鶑啼破梦匆匆。",
        "dynasty": "宋",
        "collection_info": null
    },
    {
        "uuid": "728753bee1a7a225d061b25120c83a70",
        "title": "题织锦璇玑图  其二",
        "author": "孔平仲",
        "content": "晞草露如郎行薄，乱花风似客情多。\n归鸿见处弹珠泪，语燕闻时敛翠蛾。",
        "dynasty": "宋",
        "collection_info": null
    },
    {
        "uuid": "ac1a754c69cc08a5eafd899a22436070",
        "title": "题织锦璇玑图  其三",
        "author": "孔平仲",
        "content": "同谁更倚閒窗绣，落日红扉小院深。\n东復西流分水岭，恨兼愁续断弦琴。",
        "dynasty": "宋",
        "collection_info": null
    },
    {
        "uuid": "167db2955917b48fdc7900963dc21a9a",
        "title": "题织锦璇玑图  其四",
        "author": "孔平仲",
        "content": "肠断写愁萦字字，锦纹传意寄君看。\n床空照月残灯冷，黄叶霜前秋信寒。",
        "dynasty": "宋",
        "collection_info": null
    },
    {
        "uuid": "611786fe304143b457348da1f6d6d685",
        "title": "题织锦璇玑图  其五",
        "author": "孔平仲",
        "content": "前堂画烛残凝泪，半夜清香旧惹衾。\n烟锁竹枝寒宿鸟，水沉天色霁横参。",
        "dynasty": "宋",
        "collection_info": null
    },
    {
        "uuid": "295d036190e1b13fc96c2014b13ce1f5",
        "title": "星名诗呈提刑曾朝散",
        "author": "孔平仲",
        "content": "华胄参元后，高门辅弼臣。\n庄池初奋翼，舜旦早逢辰。\n云木千寻秀，鑪金百炼纯。\n日边虚位着，楚尾望车尘。\n尚德真肤使，存心信吉人。\n包含誉尤美，平格泽惟均。\n短髮怜衰老，黄金媿拊循。\n礼容长不责，恩义极相亲。\n最要箕张口，深怜井有人。\n孤危荷全度，谋报毕余身。",
        "dynasty": "宋",
        "collection_info": null
    },
    {
        "uuid": "62efb698250ada2cfa83f6002b9110bb",
        "title": "和徐道腴波字",
        "author": "孔平仲",
        "content": "人横玉管宁无意，风入春江总是波。\n把袂相牵招饮去，岳阳城外酒徒多。",
        "dynasty": "宋",
        "collection_info": null
    },
    {
        "uuid": "e1fb07088daa8f2c01c3222ec8bde1ee",
        "title": "席上口授杜仲观",
        "author": "孔平仲",
        "content": "暮雨萧萧何不止，东风弄白起江波。\n绿杨绾作同心结，杜子春来狂兴多。",
        "dynasty": "宋",
        "collection_info": null
    },
    {
        "uuid": "4fd8ae708dcbb33c1e59032248c8d7c8",
        "title": "累约慎思视事今已入境盘桓不进欲以十四日交承又云六甲穷日戏作藏头一首",
        "author": "孔平仲",
        "content": "工巧新诗寄递筒，同声稍稍变他宫。\n口传知受诸君指，日好何论六甲穷。\n躬自省愆方久仄，人多助虐更磨砻。\n石渠旧友年家契，大笑今朝已落空。",
        "dynasty": "宋",
        "collection_info": null
    },
    {
        "uuid": "28729430c91cc770f30c21d9937a7122",
        "title": "慎思移日至月望交割口占奉呈",
        "author": "孔平仲",
        "content": "日日高楼倚望君，口吟心想跂清尘。\n土膏着雨苍葭出，山色凝云翠黛颦。\n卑冗一官谁羽翼，异同千状极艰辛。\n十分明月迎新守，寸步江村老尽春。",
        "dynasty": "宋",
        "collection_info": null
    },
    {
        "uuid": "f42386d9434f3dddfab8c742a2d5b403",
        "title": "建茶一首",
        "author": "孔平仲",
        "content": "建茶一杯午睡起，除渴蠲烦无此比。\n满庭叶暗啼野鶑，平地雨足生春水。\n定心宁息守丹竈，执固养和归赤子。\n破须速补勉旃修，危可求安灼然理。\n成事何论轩冕贵，收身早占云泉美。\n开门纳盗误人多，闭关扫轨从今始。",
        "dynasty": "宋",
        "collection_info": null
    },
    {
        "uuid": "3e4b29610994bd4942e4990aab11c971",
        "title": "周亨叔推官见示诗轴",
        "author": "孔平仲",
        "content": "黄金炼语玉琢词，绢素中度无轻纰。\n幼时文采已奇绝，妇老儿长今可知。\n外窥骄虏亦有作，孙吴暗合知兵略。\n虀盐气味异膏粱，臼中丹砂非俗药。",
        "dynasty": "宋",
        "collection_info": null
    },
    {
        "uuid": "93b0d7ff6aae7b2590a6ca6c688b53f0",
        "title": "集文选句赠别",
        "author": "孔平仲",
        "content": "离别在须臾，置酒宴所欢。\n借问此何时，萋萋春草繁。\n江蓠生幽渚，山樱发欲然。\n游丝映空转，红药当阶翻。\n飞鸟绕树翔，哀猿响南蛮。\n相与数子游，行迈越长川。\n相去日已远，光景不可攀。\n举目增永慕，叙意于濡翰。",
        "dynasty": "宋",
        "collection_info": null
    },
    {
        "uuid": "43188de84ec6ff6f51cd3240216258a1",
        "title": "文选集句寄慎思交代学士慎思游岳老夫守舍叙述游旧慎问交承与夫舍舟登陆之策俱在此矣",
        "author": "孔平仲",
        "content": "邓生何感激，志尚好书诗。\n清机发妙理，言论准宣尼。\n翰墨时间作，文雅纵横飞。\n弥年缺相从，梦想见容辉。\n自昔同寮寀，恩爱两不疑。\n洁身跻秘阁，携手游郊畿。\n一麾乃出守，桑梓有余辉。\n濡迹涉江湘，将就衡阳栖。\n渺渺孤舟游，洲渚既淹时。\n凤凰集南岳，平生遂幽期。\n岩峭岭稠迭，高高入云霓。\n企石挹飞泉，陵冈掇丹荑。\n即事既多美，游子澹忘归。\n春仲尚未发，悠悠隔山陂。\n今我惟困蒙，处身孤且危。\n顾影悽自怜，悄悄令人悲。\n一心抱区区，知音世所希。\n块然守空堂，高窗时动扉。\n仰视浮云翔，密雨如散丝。\n中夜抚枕叹，轩车来何迟。\n倾想迟嘉音，会合何时谐。\n借问下车日，临路犹迟迴。\n春江壮风涛，渔潭雾未开。\n肃此尘外轸，以副饥渴怀。",
        "dynasty": "宋",
        "collection_info": null
    },
    {
        "uuid": "a57cadcf4137f79c6ee6df7169f23a8b",
        "title": "一胜篇",
        "author": "孔平仲",
        "content": "我与承君棋，结局赢一路。\n太多亦何用，停则无胜负。\n天清与地宁，妙绝占此数。\n正如贾坚射，不中乃奇处。",
        "dynasty": "宋",
        "collection_info": null
    },
    {
        "uuid": "cc12ed26d6db45652208cd04e560d3bd",
        "title": "再胜篇",
        "author": "孔平仲",
        "content": "再胜路几许，非一亦非三。\n小雅连大雅，周南兼召南。\n舜目处其半，临爻与之参。\n在我犹不足，自笑无乃贪。",
        "dynasty": "宋",
        "collection_info": null
    },
    {
        "uuid": "ddc85328cddbcef2aae0c6d98872e7dc",
        "title": "嘲承君",
        "author": "孔平仲",
        "content": "已填实局余五黑，天数相符岂人力。\n虽于洪范少四畴，若比武成多二策。\n我诗杂组今几首，鼯鼠技穷那復有。\n泰山风拔大夫松，彭泽霜陨先生柳。",
        "dynasty": "宋",
        "collection_info": null
    },
    {
        "uuid": "513bd9018c6fa4b406b3534f69d550a9",
        "title": "承君棋输包子诗以促之  其一",
        "author": "孔平仲",
        "content": "君看射夫指，柔软作皮室。\n君看艷妇手，缝帛恐不密。\n草木渐丛生，正渴柚与橘。\n亟遣中丞来，莫令章句出。",
        "dynasty": "宋",
        "collection_info": null
    },
    {
        "uuid": "ec77e1ccb676b899f192fe9aae7ad3da",
        "title": "承君棋输包子诗以促之  其二",
        "author": "孔平仲",
        "content": "承君非耄荒，意似羞棋败。\n未应倒干戈，当且解粉黛。\n如何画虎手，乃作死麕态。\n贡茅缓不诛，含覆吾已大。",
        "dynasty": "宋",
        "collection_info": null
    },
    {
        "uuid": "1ab6e8bc0901261c93667abe6ce379af",
        "title": "承君输十三筹",
        "author": "孔平仲",
        "content": "欲知输筹数，计月乃闰年。\n秦筝有几弦，汴上楼几间。\n宝从真如献，人逐耿恭还。\n老氏死之徒，孙子着书篇。",
        "dynasty": "宋",
        "collection_info": null
    },
    {
        "uuid": "2519a5cf2cbe26005bf3d94455421e2e",
        "title": "走笔呈承君",
        "author": "孔平仲",
        "content": "围棋屡北当復战，乘兴能来不待邀。\n杜牧诗如道今日，最宜檐雨竹萧萧。",
        "dynasty": "宋",
        "collection_info": null
    },
    {
        "uuid": "3c98a1a7965e0bceb11e916d432c9292",
        "title": "风人一绝",
        "author": "孔平仲",
        "content": "须烦玉手自操刀，便趁槐芽作冷淘。\n剩泼葱油抹羊肉，不嫌潇洒爱萧骚。",
        "dynasty": "宋",
        "collection_info": null
    },
    {
        "uuid": "c2efc589f7bc057cee277aff2d35f5fd",
        "title": "戏承君  其一",
        "author": "孔平仲",
        "content": "一自棋输日望之，至今肃肃草生时。\n知君苦爱刀笔吏，使我长吟风雨诗。\n已共苞稂泉浸湿，更听甫草马鸣悲。\n子云寂寞方无頼，想见馨香杂祭脂。",
        "dynasty": "宋",
        "collection_info": null
    },
    {
        "uuid": "15a3aeca721903f06493cc0950800c4d",
        "title": "戏承君  其二",
        "author": "孔平仲",
        "content": "越上荒山浪得名，如何开邑在彭城。\n飘萧云意迷秋日，索寞人心恋玉京。\n花倚宫墙无限好，泉流古寺有余清。\n尽芟野艾栽修竹，更听虞弦奏九成。",
        "dynasty": "宋",
        "collection_info": null
    },
    {
        "uuid": "6e2a52993929d34c235e0646b66e7205",
        "title": "戏承君  其三",
        "author": "孔平仲",
        "content": "至忠至朴少人知，思话胸中听者谁。\n长史移家真暂住，相君为冠定他时。\n道斋不废持三宝，资斧何须措一辞。\n更有閒堂奉清宴，客来檐雨看围棋。",
        "dynasty": "宋",
        "collection_info": null
    },
    {
        "uuid": "369eb0a82aab341e958b8c1107b779bd",
        "title": "戏承君  其四",
        "author": "孔平仲",
        "content": "次君门户想风标，千载齐梁已寂寥。\n隋后如何依异域，秋晨定不怨凉飈。\n半揎红袖能调瑟，满把真珠看结条。\n它日兰陵若归去，临江滩上略相邀。",
        "dynasty": "宋",
        "collection_info": null
    },
    {
        "uuid": "2119e0e85c2edd8a4e60e0057e27b229",
        "title": "承君输棋八路",
        "author": "孔平仲",
        "content": "君希元凯才，我异厨顾党。\n诛蛮几首级，十指屈其两。\n疾风摧桂林，异梦吞卦象。\n疲极曳杖归，颦眉有余怏。",
        "dynasty": "宋",
        "collection_info": null
    },
    {
        "uuid": "5b2ccc2fddfbb029d8d96f269c65d8e5",
        "title": "萧器之小饮诵王舒公药名诗因效其体",
        "author": "孔平仲",
        "content": "萧郎嘉客近远志，把酒劝宾郎半醉。\n自然同类易相投，官守从容况无事。\n清晨曲糵寒有力，倒洒金钟乳花滴。\n十分蘸甲香且醇，不觉昏黄连夜色。\n雀噪乌栖奈晚何，匆匆白日若飞梭。\n青青百草霜已歇，墙阴浅白微轻雪。\n庭梅香腻粉苞解，岁律将旋復花发。\n铜壶泣水银箭短，漏声断续随风远。\n起视天南星斗稀，蟾蜍已黑牵牛低。\n知子多情惜分散，山公酩酊自当归。",
        "dynasty": "宋",
        "collection_info": null
    },
    {
        "uuid": "cff047dab15b76acafd5a376f1a2680b",
        "title": "再作药名诗一篇呈器之",
        "author": "孔平仲",
        "content": "肥羊作臛香出厨，膏粱姜桂品味俱。\n夙开东阁戒诸客，千金腾踊沽酒壶。\n飞觥倒杓约不退，一卷百盏皆无余。\n不须呼卢会六博，笙簧琴筑非真乐。\n萧郎独以酒娱宾，怜子心勤憎子虐。\n眼前覆花不容起，面赤復令须满酌。\n更深闪闪灯焰消，照天烛黄蜡洒膏。\n欲逃人觉安敢去，饮水只欲吞波涛。\n青烟鬰鬰金鸭细，花上红酥合香蒂。\n四垂银箔不知寒，却劝金罂子同醉。\n久不见子眼空青，见子宛然犹旧情。\n败船如簁寄江水，天阴夜半防风起。\n告归急走城西角，如粉霜花衣上落。\n屡蒙大幅扫长篇，才薄何由继高作。",
        "dynasty": "宋",
        "collection_info": null
    },
    {
        "uuid": "30a71fd31a7ffad1625e8a4341cc5a6b",
        "title": "与董承君棋辄胜四筹作药名五言诗奉戏",
        "author": "孔平仲",
        "content": "董子犷且狂，孔公孽更毒。\n文楸石棋子，白及黑对局。\n预知子轻敌，锐胆坐看覆。\n一时罗列徧，先与推大腹。\n欻如飞廉驱，窘若防风戮。\n余兵尚百合，续断聊忽忽。\n猛虎仗爪牙，中涂佯踯躅。\n嗟嗟草草甚，驱猪令迫逐。\n直前无夷险，觱拨下子速。\n而我颇从容，莽草先设伏。\n常山肆纵横，大戟挟长毂。\n威灵先震荡，巨胜侔破竹。\n萧萧马鸣退，战血余川谷。\n百步笑奔崩，独活嗟穷蹙。\n萎蕤不復骋，销蚀神采缩。\n作诗诮伊棋，我壮知子曲。",
        "dynasty": "宋",
        "collection_info": null
    },
    {
        "uuid": "8d893fb09ab9ce2794becf071b1c0c84",
        "title": "亶父寄示与谯冲元唱和药名诗因作一篇奉寄",
        "author": "孔平仲",
        "content": "天南星斗垂晶荧，麻姑山色排空青。\n人中白眉谁第一，周郎独以文章名。\n少年折桂心已壮，大学弱冠众所惊。\n严徐长卿词格老，合上芸台预雠讨。\n赤车素者已为淹，復令倅郡淮南道。\n蕲春何幸人熙熙，有贤使君子副之。\n铃阁深沉香一炷，綵笺舒卷百篇诗。\n藏鳞伏翼聊展转，有才无患子不显。\n楚泽兰芳莫谩悲，秦乌头白终当返。\n我栖江上松萝深，自甘草莽长陆沉。\n忽忽光景又半夏，书房风月澄人心。\n昏黄禽噪悄不乐，架木通渠清河濯。\n雨余凉风袭衣襟，半天河汉垂檐角。\n惟恨与子未从容，紫芝眉宇何时逢。\n频以青琅玕寄我，不须怊怅白头翁。",
        "dynasty": "宋",
        "collection_info": null
    },
    {
        "uuid": "975a93c92f358fa05d964a7ba3a78c2d",
        "title": "再作药名诗一首寄亶父并用本字更不假借此诸名布在本草中虽或隠晦然以为不当但取世俗之所知而遗其所不知亦君子之用心也至于搜索牵合亦可以发人意思而消磨光景请亶父同作",
        "author": "孔平仲",
        "content": "忆昔见子龙沙边，冰台玉壶气凛然。\n才薄人微辱取友，青蒿媿倚昆崙颠。\n诗锋利如立刀剑，谈经辨博森戈鋋。\n贤愚校我几百倍，预知子必转青天。\n别来喧卑共谁语，神游阆苑长思仙。\n京师再见空草草，琐细辛勤官事牵。\n如今相去水南北，一别羁旅还隔年。\n每思益友在咫尺，九江地与蕲黄连。\n作诗寄我解离恨，紫贝珊瑚堆目前。\n灵蛇含珠久不吐，骏马衔脱谁能先。\n弥天雄句骇俗耳，入木香煤濡綵笺。\n嗟余鄙讷会强敌，蜀鸡格斗非所便。\n未甘遂服强一战，光焰消缩何由然。\n我居此土颇大适，门对庐山飞玉泉。\n火云烧赤赫日炽，委蛇退食甘昼眠。\n环池老木自却暑，清波白石明相鲜。\n木香漠漠初过雨，水英灿灿新开莲。\n区区余心最念子，空对黄昏江月圆。\n重楼远望君不见，淮南细草迷苍烟。",
        "dynasty": "宋",
        "collection_info": null
    },
    {
        "uuid": "326a7cef83b1c9e4c8f71aeeff07334f",
        "title": "亶甫寄示庐山高药名诗亦作一首奉酬不犯唱首兼用本字更不假借",
        "author": "孔平仲",
        "content": "噫戏庐山乎高哉，山连大江势横绝。\n虎卷龙拏起霜雪，五湖七泽泻波来。\n百穿千孔吞吐成云雷，其上自有飞瀑水。\n白如一疋练，半天河汉倾崔嵬。\n苍苍石壁插空翠，漠漠云华自开闭。\n水甘松香涧谷深，黄精枸杞生成林。\n地无虎狼毒草木，但闻仙童玉女语笑之清音。\n君不见当时匡续断世故，结庐莽草无寻处。\n又不见渊明无心五斗米，石床醉卧呼不起。\n真君种杏人获生，远公白莲开玉英。\n松肪柏实皆可饱，何必皓露栖金茎。\n我欲攀崖采紫芝，道中逢仙一问之。\n接余之手生虹蜺，昆崙太室相追随。\n玄台绛阙恣远游，旁通三岛逮十洲。\n柯消石烂未肯休，千秋万岁一瞑目，下视尘世如蜗牛。",
        "dynasty": "宋",
        "collection_info": null
    },
    {
        "uuid": "530ce120af50fa6fd9283ad1c699258c",
        "title": "八音诗  其一",
        "author": "孔平仲",
        "content": "金风荡炎暑，六合气已清。\n石崇南山高，晨起见峥嵘。\n丝垂虫就茧，彼各有所营。\n竹实不足饱，凤凰尚饥鸣。\n匏瓜固贱草，引蔓上高城。\n土地之所宜，结子如瓶罂。\n革带守空文，岁月逝可惊。\n木落行且秀，欣欣候春荣。",
        "dynasty": "宋",
        "collection_info": null
    },
    {
        "uuid": "0f9d27f5e492daef03b81fcf11372739",
        "title": "八音诗  其二",
        "author": "孔平仲",
        "content": "金杯十分酒，酌子消百忧。\n石可补青天，弃与瓦砾侔。\n丝可弦南风，织成绢素柔。\n竹帛未书功，光景忽以遒。\n匏繫久不食，栖栖江上洲。\n土鼓与蒉桴，为用先鸣球。\n革带人所贱，犹列下邳侯。\n木有栋梁材，终当回万牛。",
        "dynasty": "宋",
        "collection_info": null
    },
    {
        "uuid": "7f33227005b768937d840acf47d5eb6e",
        "title": "八音诗  其三",
        "author": "孔平仲",
        "content": "金谷草离离，绿珠魂已蛰。\n石崇虽富贵，一散不可集。\n丝亦不须悲，岐亦不须泣。\n竹林诸逸士，以醉名自立。\n匏弦且为乐，惜此光景急。\n土人劝我勤，朱紫当早拾。\n革性以从容，矫揉未易入。\n木散姑自全，宁求斧斤及。",
        "dynasty": "宋",
        "collection_info": null
    },
    {
        "uuid": "6ed3638f44cfb3740e1ebf0ddedc9d49",
        "title": "八音诗  其四",
        "author": "孔平仲",
        "content": "金色晦尘垢，人疑以为鍮。\n石有洁白姿，昧者比琳璆。\n丝缲不尽绪，谁与结绸缪。\n竹可裁笙竽，奈何困薪槱。\n匏黄已落蔕，岁序飒惊秋。\n土壤厌卑湿，山川嗟阻修。\n革车召武士，折敌当与谋。\n木铎一奋剑，为君斩倡优。",
        "dynasty": "宋",
        "collection_info": null
    },
    {
        "uuid": "914b0828147f09dca0baf09597988d6b",
        "title": "八音诗  其五",
        "author": "孔平仲",
        "content": "金弦调阴阳，诸公尽梁栋。\n石室校图书，英才皆屈宋。\n丝侵鬓边髮，濒老知无用。\n竹径理旧居，蔬畦阅新种。\n匏刳以酌酒，自唱出歌送。\n土燥叶可收，水清鱼益众。\n革屦随藜杖，徜徉步方纵。\n木末见栖鸦，暝归街鼓动。",
        "dynasty": "宋",
        "collection_info": null
    },
    {
        "uuid": "1387b5cd8c5d1479cf5e139eb6bf82fd",
        "title": "八音诗  其六",
        "author": "孔平仲",
        "content": "金乌卷海水，东欲上扶桑。\n石性本沉滞，不能随波扬。\n丝萦自作茧，渐老甘退藏。\n竹会有青色，牵人幽兴长。\n匏羹若可饱，何必羡牛羊。\n土室若可安，不须高栋梁。\n革以脂自柔，铁遇火则烊。\n木可揉而直，惟士心有常。",
        "dynasty": "宋",
        "collection_info": null
    },
    {
        "uuid": "a6626bf02341caf138a8b68e3abca6d5",
        "title": "又谢诸君酬和",
        "author": "孔平仲",
        "content": "金兰诸益友，一一皆诗家。\n石音尽清越，使我惭淫哇。\n丝棼强抽绪，语句多疵瑕。\n竹笺屡涂窜，谁谓点不加。\n匏实虽百枚，不如一甘瓜。\n土朱重千钧，不如一丹砂。\n革去齐梁体，羡君吐天葩。\n木强未肯休，余辞缀车斜。",
        "dynasty": "宋",
        "collection_info": null
    },
    {
        "uuid": "f7a8502c8de11063e5050d2b517f9f8c",
        "title": "又奉项元师",
        "author": "孔平仲",
        "content": "金刚有遗偈，难以声音求。\n石击乃有光，是名为火不。\n丝从何处来，认着从茧抽。\n竹本由根生，根外又何由。\n匏开即为勺，针屈即为钩。\n土地水火风，合为一浮沤。\n革易固不常，沩山水牯牛。\n木性无荣谢，古今春復秋。",
        "dynasty": "宋",
        "collection_info": null
    },
    {
        "uuid": "66eafa4d09e45c0dc07a8626850eb099",
        "title": "又奉朱明叟",
        "author": "孔平仲",
        "content": "金榜阅名姓，于今二十秋。\n石陨鹢退飞，才命不相谋。\n丝绳可比直，应笑曲如鈎。\n竹未遇蔡邕，有声谁见求。\n匏瓜岂无蔓，奈何枝不樛。\n土俗相慢侮，有如东家丘。\n革囊贮珠玉，至宝勿暗投。\n木若假先容，为君效绸缪。",
        "dynasty": "宋",
        "collection_info": null
    },
    {
        "uuid": "9c4e86a0c04360fdf46c88d4a433a2e3",
        "title": "又奉周文之",
        "author": "孔平仲",
        "content": "金台招俊乂，之子值明时。\n石藴荆山璞，当为璧与珪。\n丝随物所染，在涅要不缁。\n竹箭中有筠，岁寒尚猗猗。\n匏叶异甘苦，采掇须自知。\n土性殊美恶，栽培择所宜。\n革急而韦缓，古人贵调胹。\n木老雁被烹，吾师乃支离。",
        "dynasty": "宋",
        "collection_info": null
    },
    {
        "uuid": "9a82d4735aafde1f63bc5f02c7cd372c",
        "title": "郡集虎渡亭宾主十人  其一",
        "author": "孔平仲",
        "content": "筑馆当阳月，驱车及上旬。\n盈分劝美酒，排旨聚佳宾。\n阙里推高第，姬朝倚乱臣。\n全医参老手，驽驾望清尘。\n佛地前缘旧，尧曦普照均。\n瀛洲何足羡，天日坐中人。",
        "dynasty": "宋",
        "collection_info": null
    },
    {
        "uuid": "a4f15a1d39bdd782cc8430ff8205f94f",
        "title": "郡集虎渡亭宾主十人  其二",
        "author": "孔平仲",
        "content": "欲结朱轮日，相期已及旬。\n木图横画栋，玉德集谈宾。\n济济多周伯，诜诜倍舜臣。\n身调宰夫膳，目视属车尘。\n闻一才将埒，能千智亦均。\n可知前世陋，作者欠三人。",
        "dynasty": "宋",
        "collection_info": null
    },
    {
        "uuid": "a4c219873cba770cd0d879731b854713",
        "title": "郡集虎渡亭宾主十人  其三",
        "author": "孔平仲",
        "content": "璜台成百日，斗酒宴兹旬。\n文雅昇平客，风流结绮宾。\n桡椎皆敏手，谏俎必名臣。\n御史归清望，黄门扫俗尘。\n专门知业广，就傅亦年均。\n忠信推吾邑，畴非善行人。",
        "dynasty": "宋",
        "collection_info": null
    },
    {
        "uuid": "3ee6633936911e85f0b120657ec70822",
        "title": "郡集虎渡亭宾主十人  其四",
        "author": "孔平仲",
        "content": "盛比芳林会，欢非洛汭旬。\n国城推帅长，龟数集朋宾。\n益一参卿列，增三补谏臣。\n天泉开象纬，日辉散光尘。\n束帛蒙恩厚，玈弓校力均。\n论言虽幼学，柳恽实兼人。",
        "dynasty": "宋",
        "collection_info": null
    },
    {
        "uuid": "a969774fe7f7e1bf088448f652fa08f8",
        "title": "郡集虎渡亭宾主十人  其五",
        "author": "孔平仲",
        "content": "长亭接双堠，良月届初旬。\n修义推贤守，同心会众宾。\n公卿正当位，舆隶迭相臣。\n庇荫楼层势，追随骥步尘。\n束薪恩不薄，瑴玉价仍均。\n共取封侯贵，持旌将万人。",
        "dynasty": "宋",
        "collection_info": null
    },
    {
        "uuid": "a6595353eac9fc2570df2fb6461f445b",
        "title": "一字至七字送梦锡梦锡託疾引归",
        "author": "孔平仲",
        "content": "行，行。\n宿驾，宵征。\n秋渐老，雨初晴。\n黄叶归思，青山去程。\n身随一雁远，眼入故乡明。\n流水光阴可惜，浮云轩冕自轻。\n把酒日飞鹦鹉盏，寻花更到凤凰城。",
        "dynasty": "宋",
        "collection_info": null
    },
    {
        "uuid": "d6d007ba7e630a2f408a296656202af6",
        "title": "七字至一字",
        "author": "孔平仲",
        "content": "仕宦千忧出海涛，功名一笑付秋毫。\n荣望弃如脱屣，归心断若操刀。\n东堂展图画，北牖缀风骚。\n晴煎越茗，寒泛宫醪。\n超世网，释天弢。\n就逸，辞劳。\n高，高。",
        "dynasty": "宋",
        "collection_info": null
    },
    {
        "uuid": "f05f1e17765bd34dff68fcf72781a877",
        "title": "十一月十二日会集宾主共八人",
        "author": "孔平仲",
        "content": "自笑开阳畔，辉光接斗魁。\n名希周士贵，德慕舜元才。\n共享珍羞美，同骑骏马回。\n它时立天柱，曾作饮仙来。",
        "dynasty": "宋",
        "collection_info": null
    },
    {
        "uuid": "b1fecaf0dc5b756c0eaabc5ac793db90",
        "title": "送程给事知越州",
        "author": "孔平仲",
        "content": "曾筑长城制百蛮，归来青琐照朝班。\n一言不为戎人屈，万里能全汉节还。\n已有直声留朔漠，更将吟兴入稽山。\n陛辞天语尤稠密，知得蓬莱几日闲。",
        "dynasty": "宋",
        "collection_info": null
    },
    {
        "uuid": "ff649ae3b129f241f6badeed62607cce",
        "title": "翠微亭",
        "author": "孔平仲",
        "content": "蜡屐萦纡洞府间，飞甍人在最高巅。\n青山东去无余地，黄潦西来正接天。\n太子池塘烟漫漫，紫微踪迹草芊芊。\n松枯石朽由来事，莫作常情嘆逝川。",
        "dynasty": "宋",
        "collection_info": null
    },
    {
        "uuid": "110758b925db03c09e6b83f8a14d084c",
        "title": "句  其一",
        "author": "孔平仲",
        "content": "箫韶有遗韵，流入武溪中。",
        "dynasty": "宋",
        "collection_info": null
    },
    {
        "uuid": "642b6dfb6205926dd5a52aa78dec6cbc",
        "title": "句  其二",
        "author": "孔平仲",
        "content": "斜拖阙角龙千尺，澹抹墙腰月半棱。",
        "dynasty": "宋",
        "collection_info": null
    },
    {
        "uuid": "ca5ae092c9d6238d86001b7fa8dbfbfc",
        "title": "句  其三",
        "author": "孔平仲",
        "content": "遗爱海波无继处，去思秋色有余清。",
        "dynasty": "宋",
        "collection_info": null
    },
    {
        "uuid": "9191ae0abf5d25d8f031b1058a54a3de",
        "title": "句  其四",
        "author": "孔平仲",
        "content": "写出十分秋。",
        "dynasty": "宋",
        "collection_info": null
    },
    {
        "uuid": "cdd0d3731091f13a37db1ac1f22db3fe",
        "title": "存目  其一",
        "author": "孔平仲",
        "content": "诗题：了语首句：公餗欲成忽覆鼎。",
        "dynasty": "宋",
        "collection_info": null
    },
    {
        "uuid": "61c74a29698c47d0271f644d973cd8eb",
        "title": "存目  其二",
        "author": "孔平仲",
        "content": "诗题：不了语首句：无言以手寻佩环。",
        "dynasty": "宋",
        "collection_info": null
    },
    {
        "uuid": "fb5b02c40a9d9c2988b79ec1ef2154da",
        "title": "存目  其三",
        "author": "孔平仲",
        "content": "诗题：吴正宪夫人挽诗首句：赞夫成相业。",
        "dynasty": "宋",
        "collection_info": null
    },
    {
        "uuid": "9a75e8f0ef730be3b96878c5c3b69b56",
        "title": "晦堂歌为邑令朱天经作",
        "author": "邹极",
        "content": "吾邑有贤令，才猷足经国。\n政成越一考，俊誉自赫赫。\n既圃闢后堂，背南面西北。\n为爱园中景，花木皆手植。\n乘閒一造见，问名名未得。\n反覆为君思，请以晦题额。\n晦取用而明，非谓入宴息。\n韬藏莅众术，蓄养辅世德。\n制动本以静，对语定以默。\n大欲扬王庭，小亦去民忒。\n有如匣中剑，利在诛奸慝。\n又若山下泉，出乃作惠泽。\n公家急期会，诉牒仍堆积。\n一判情僞分，经目犹白黑。\n堂中琴寂寞，昔优今逼迫。\n堂内经纵横，客至君欣怿。\n岂无诗酒兴，相与乐暇隙。\n平台歌舞地，池上有瑶席。\n坐揖竹风细，行依桧阴直。\n返照亘天红，轻烟半山白。\n试观禽鸟细，所畏网与弋。\n我晦异君子，终焉兹屏迹。\n出处各一时，俯仰无愧色。\n作诗见情性，拟古丽以则。",
        "dynasty": "宋",
        "collection_info": null
    },
    {
        "uuid": "e6fbce3ab593739b64695db5429a6781",
        "title": "一翁亭歌",
        "author": "邹极",
        "content": "一翁亭高半空住，老健身轻若平步。\n昔约隠者招不来，今日招魂返何处。\n亭压峻岭出茂林，百里山水如镜聚。\n俯窥井邑在涧底，凤台狮子沈烟雾。\n豁然气象心胸开，阴晴异景天际来。\n巧思难穷画工笔，冥搜不尽诗人才。\n春归谷暖花卉乱，士女游嬉情烂漫。\n暑风清快秋思多，玉树琼楼雪中看。\n时时独上凭危栏，为爱孤松不可攀。\n百年天畀作伴侣，偃蹇肯落尘凡间。\n有时携琴坐松下，竹径虽扫门常关。\n风吹清韵月散影，家僮不至那知还。\n有时为招三两客，对松置酒味松德。\n坏梁栋挠彼小材，大夫自是粗官职。\n醉来摩松鳞触手，污松以官亦何有。\n许由洗耳常不嗔，伯夷饿死吾无取。\n登亭自负只一翁，四海退者岂我同。\n多缘失志畏罪废，往往养誉要王公。\n我由兰署出持节，按道适至亲庭中。\n亟遭大变仅存息，无復有意图勋庸。\n遂沥丹诚叩天阙，乞得真馆栖玉隆。\n岁余尚厌仕籍在，抽簪解组颜犹红。\n是非荣辱自此杜，生事无忧付农圃。\n种蔬植果鸡鱼肥，日具宾庖式歌舞。\n斯亭最后得景多，百年过半能几何。\n经营土木亦可止，尽取此生适而已。",
        "dynasty": "宋",
        "collection_info": null
    },
    {
        "uuid": "ad27dff56a24fa64c98758bea0c329ee",
        "title": "鑑泉歌为邑令吴无求作",
        "author": "邹极",
        "content": "鑑泉之窦山之麓，百年芜秽暗渟滀。\n吴侯天与仁智资，退食俯窥嗟不足。\n试披沙滓凿为沼，深纔数尺阔盈幅。\n迸流日夕不可穷，碎如珠玑莹如玉。\n南邻野叟号逍遥，潄石枕泉真所欲。\n一来临视推不去，草草杯盘勉君速。\n解衣款入凌阴坐，六月正午忘暑毒。\n涤烦沃渴汲復溢，长流清风去残酷。\n此鑑不窥示养正，用明岂特鬚眉烛。\n巧非镕范浄非磨，应物无心奸自伏。\n宝奁青铜世所贵，凤舞龙盘耀人目。\n勿轻勺水当静观，能动天关翻地轴。\n主人宝此方澄清，野叟挠之安敢渎。\n举觞随分拥叵罗，醉狂拟学鸳鸯浴。\n世无秦法饮无禁，心动胆张惊且缩。\n可怜渫在百里间，四海王明俱受福。\n显幽用舍姑置之，君颜渐淍吾髮秃。\n相逢一顾一回笑，满酌为君歌此曲。",
        "dynasty": "宋",
        "collection_info": null
    },
    {
        "uuid": "7c5af80f96cf7bfac83d1d039e617dd9",
        "title": "月庵歌",
        "author": "邹极",
        "content": "吴侯之来适荒年，政修民苏犹解悬。\n庭无留讼狱屡空，百姓爱悦奸吏悛。\n公余何以度永日，坐督皂隶先疏泉。\n泉潴为沼浄可鑑，清范即与名俱传。\n今年时丰民事简，退食纵步山之巅。\n诛锄芜秽出古木，矫如虬龙上参天。\n夷高培坳荫其下，百里胜景尽目前。\n烂柯石局候仙侣，月庵竹榻容醉眠。\n或弄瑶琴或放歌，或谈玄理或安禅。\n圆虚洞照万缘息，干坤有量斯无边。\n庵中主人趣高上，喜我相过时留连。\n所嗟官满差迁去，肯顾衰翁须后贤。",
        "dynasty": "宋",
        "collection_info": null
    },
    {
        "uuid": "5c11054d332b90758cebf990685d23fe",
        "title": "题显阳寺疏快轩",
        "author": "邹极",
        "content": "溪边穿小径，寺后起幽轩。\n伐使恶木尽，养教修竹繁。\n閒听渔唱静，卧隔市场喧。\n疏快宜人处，追惟子美言。",
        "dynasty": "宋",
        "collection_info": null
    },
    {
        "uuid": "397db2a45ff37194c80f4c0b498fc5ad",
        "title": "题招福寺檀栾轩  其一",
        "author": "邹极",
        "content": "开轩得幽致，槛外筑檀栾。\n日射黄金碎，风敲碧玉寒。\n暑清移榻就，雪暖拥炉看。\n一水尘埃隔，壶中境界宽。",
        "dynasty": "宋",
        "collection_info": null
    },
    {
        "uuid": "b9597368cae003a0b7dfdda499ae87bc",
        "title": "题招福寺檀栾轩  其二",
        "author": "邹极",
        "content": "出郭渡清溪，僧閒昼掩扉。\n造轩惟爱竹，植杖即披衣。\n家舍杯盘近，村庄鸡犬肥。\n频来君莫厌，倒载夜深归。",
        "dynasty": "宋",
        "collection_info": null
    },
    {
        "uuid": "212978bdd655e1f4924069ed4ec40467",
        "title": "题县簿清心亭",
        "author": "邹极",
        "content": "君向池边展旧亭，坐临止水觉心清。\n暑风菡萏尘难染，霜月苍烝节更明。\n对酒独醒公外况，隔墙人语静中声。\n谁怜老凤堪栖棘，梦断韶音奏九成。",
        "dynasty": "宋",
        "collection_info": null
    },
    {
        "uuid": "b6d0103fb503a84ecc77190306e18036",
        "title": "游曹山",
        "author": "邹极",
        "content": "一到重来二纪余，身閒方悞昔迷途。\n龙迴涧合木长润，圣隠岩空峰转孤。\n自放山林随处适，相逢云水有心无。\n野僧见我犹生敬，我即休官祇旧儒。",
        "dynasty": "宋",
        "collection_info": null
    },
    {
        "uuid": "32e65d0dcaf561ff57d536dad36c87c1",
        "title": "赤松寺书事",
        "author": "邹极",
        "content": "宅畔池台景自幽，御风更作赤松游。\n岚光浓丽经梅雨，天气凄清正麦秋。\n插稻农夫晨赤脚，缫丝蚕妇昼蓬头。\n閒身免赴公家急，饱食无心为汝谋。",
        "dynasty": "宋",
        "collection_info": null
    },
    {
        "uuid": "9842f084c3352ef44075dc46ad610f20",
        "title": "石䂬潺湲亭",
        "author": "邹极",
        "content": "危亭跨幽涧，涧水日潺湲。\n响与鼓钟应，静无车马喧。\n布金因利物，潄玉自澄源。\n练引千寻远，珠倾万斛繁。\n倚空横石壁，夹岸带山樊。\n涨骇天河决，湍流地轴翻。\n僧栖真梦觉，客至涤尘烦。\n不尽登临意，忘言愧有言。",
        "dynasty": "宋",
        "collection_info": null
    },
    {
        "uuid": "b2de45bd6ace3006a46e5c44d0d4683d",
        "title": "句  其一",
        "author": "邹极",
        "content": "愿君早作归来计，同醉园林二十春。",
        "dynasty": "宋",
        "collection_info": null
    },
    {
        "uuid": "afe3b9c520309d500054fc6f667d544d",
        "title": "句  其二",
        "author": "邹极",
        "content": "休缘招隠空生嘆，自是中心悦美官。",
        "dynasty": "宋",
        "collection_info": null
    },
    {
        "uuid": "10dcfb520ffe06ed609d47772515c036",
        "title": "句  其三",
        "author": "邹极",
        "content": "如君报国须终老，閒健归来只一翁。",
        "dynasty": "宋",
        "collection_info": null
    },
    {
        "uuid": "f86b901c754a94af9e5c39fc581bf1e1",
        "title": "偈",
        "author": "释道楷",
        "content": "吾年七十六，世缘今已足。\n生不爱天堂，死不怕地狱。\n撒手横身三界外，腾腾任运何拘束。",
        "dynasty": "宋",
        "collection_info": null
    },
    {
        "uuid": "f40c4a86c6a79ccefe702332864d1b87",
        "title": "妙唱不干舌偈",
        "author": "释道楷",
        "content": "剎剎尘尘处处谭，不劳禅子善财参。\n空生也解通消息，花雨岩前鸟不嗛。",
        "dynasty": "宋",
        "collection_info": null
    },
    {
        "uuid": "033ab33afaf6ee1e24702a315d29b96e",
        "title": "死蛇惊出草偈",
        "author": "释道楷",
        "content": "日炙风吹草裏埋，触他毒气又还乖。\n闇地若教开死口，长安依旧绝人来。",
        "dynasty": "宋",
        "collection_info": null
    },
    {
        "uuid": "a71d83a6ca25e89109dd20ea95c06e5a",
        "title": "解针枯骨吟偈",
        "author": "释道楷",
        "content": "死中活得是非常，密用他家别有长。\n半夜髑髅吟一曲，冰河红燄却清凉。",
        "dynasty": "宋",
        "collection_info": null
    },
    {
        "uuid": "2f2bad2f814f9f03ef59d2b77b714d09",
        "title": "铁锯和三台偈",
        "author": "释道楷",
        "content": "不是宫商调，谁人和一场。\n伯牙何所措，此曲旧来长。",
        "dynasty": "宋",
        "collection_info": null
    },
    {
        "uuid": "05de71f30033264244338f5a182e7b10",
        "title": "古今无间偈",
        "author": "释道楷",
        "content": "一法元无万法空，箇中那许悟圆通。\n将谓少林消息断，桃华依旧笑春风。",
        "dynasty": "宋",
        "collection_info": null
    },
    {
        "uuid": "84d33bd7efe7d503357fdfd6f8e87460",
        "title": "寄伊阳宰韩承议偈  其一",
        "author": "释道楷",
        "content": "老爱依山人事稀，虎驯庵畔怪来迟。\n寥寥石室尘埃满，不知何日是归期。",
        "dynasty": "宋",
        "collection_info": null
    },
    {
        "uuid": "fd4dd65f622596efcf168016e5497bd6",
        "title": "寄伊阳宰韩承议偈  其二",
        "author": "释道楷",
        "content": "数里无人到，山黄始觉秋。\n岩间一觉睡，忘却百年忧。",
        "dynasty": "宋",
        "collection_info": null
    },
    {
        "uuid": "24c9b54bd4051803527712257e2e81b4",
        "title": "答僧",
        "author": "释庆璁",
        "content": "东山西岭青，雨下却天晴。\n更问箇中意，鹁鸠生鹞鹰。",
        "dynasty": "宋",
        "collection_info": null
    },
    {
        "uuid": "b58f52e82900a4ceefbe7f705584d2f1",
        "title": "颂",
        "author": "释玄本",
        "content": "看经不识经，徒劳损眼睛。\n欲得不损眼，分明识取经。",
        "dynasty": "宋",
        "collection_info": null
    },
    {
        "uuid": "67f80a2f9b00bea72103d7c10992ebf7",
        "title": "偈",
        "author": "释觉海",
        "content": "碧落静无云，秋空月有明。\n长江莹如练，清风来不歇。\n林下道人幽，相看情共悦。",
        "dynasty": "宋",
        "collection_info": null
    },
    {
        "uuid": "1c108155af35398d44e84afcb8b7fd01",
        "title": "偈",
        "author": "释圆照",
        "content": "片月浸寒潭，微云满空碧。\n若于达道人，好箇真消息。",
        "dynasty": "宋",
        "collection_info": null
    },
    {
        "uuid": "7043dbfc85a819646aaf48a85e550a21",
        "title": "偈",
        "author": "释慧通",
        "content": "从无入有易，从有入无难。\n有无俱尽处，且莫自颟顸。\n举来看，寒山拾得礼丰干。",
        "dynasty": "宋",
        "collection_info": null
    },
    {
        "uuid": "a9d461a42e753475ce55d94ed8ea0ded",
        "title": "偈",
        "author": "释慧宪",
        "content": "我有一条拄杖，寻常将何比况。\n采来不在南山，亦非昆崙西嶂。\n拈起满目光生，放下骊龙缩项。\n同徒若也借看，卓出人中之上。",
        "dynasty": "宋",
        "collection_info": null
    },
    {
        "uuid": "1facf852f6d95eda1fb351cef2cfd5e1",
        "title": "偈",
        "author": "释元善",
        "content": "君问西来意，马师踏水潦。\n若认一毛头，何曾知起倒。\n劫火纔洞然，愚夫觅干草。\n宁知明眼人，为君长懊恼。",
        "dynasty": "宋",
        "collection_info": null
    },
    {
        "uuid": "9b58d034eef0ca4bf162475b2e809d6d",
        "title": "偈",
        "author": "释用机",
        "content": "清平过水，投子卖油。\n一年三百六十日，不须频向数中求。",
        "dynasty": "宋",
        "collection_info": null
    },
    {
        "uuid": "2c269ad0a2448defbfc38fc34c762c50",
        "title": "辞众偈",
        "author": "释法明",
        "content": "平生醉裏颠蹶，醉裏却有分别。\n今宵酒醒何处，杨柳岸晓风残月。",
        "dynasty": "宋",
        "collection_info": null
    },
    {
        "uuid": "05e2f35fe926d08c1e97ac7b2f5a168a",
        "title": "偈",
        "author": "释真觉",
        "content": "善慧遗风五百年，云黄山色祇依然。\n而今祖令重行也，一句流通徧大千。",
        "dynasty": "宋",
        "collection_info": null
    },
    {
        "uuid": "7343f3e50d1fcadbb961e63bb994f6b7",
        "title": "偈  其一",
        "author": "释祖镜",
        "content": "兰芳春谷菊秋篱，物必荣枯各有时。\n昔毁僧尼专奉道，后平道佞復僧尼。",
        "dynasty": "宋",
        "collection_info": null
    },
    {
        "uuid": "40731671ff49a8300eab7352fd7a83d3",
        "title": "偈  其二",
        "author": "释祖镜",
        "content": "吾顶从来似月圆，虽冠其髮不成仙。\n今朝抛下无遮障，放出神光透碧天。",
        "dynasty": "宋",
        "collection_info": null
    },
    {
        "uuid": "65d9fabbcb9d53f0845878a1e7971440",
        "title": "偈  其三",
        "author": "释祖镜",
        "content": "如来昔日贸皮衣，数载惭将鹤氅披。\n还我丈夫调御服，须知此物不相宜。",
        "dynasty": "宋",
        "collection_info": null
    },
    {
        "uuid": "289a41f321c9803d5fb89ee78df61b2a",
        "title": "偈  其四",
        "author": "释祖镜",
        "content": "为嫌禅板太无端，岂料遭他象简瞒。\n今日因何忽放下，普天致仕老仙官。",
        "dynasty": "宋",
        "collection_info": null
    },
    {
        "uuid": "105fcb1eb60d4dd459a5087c81ee632e",
        "title": "偈  其五",
        "author": "释祖镜",
        "content": "达磨携将一隻归，儿孙从此赤脚走。\n借他朱履代麻鞋，休道时难事掣肘。\n化鹏未遇不如鵾，画虎不成反类狗。",
        "dynasty": "宋",
        "collection_info": null
    },
    {
        "uuid": "6ecbe20a12b2221c8dfb34aed861d956",
        "title": "偈  其六",
        "author": "释祖镜",
        "content": "今朝拄杖化为龙，分破华山千万重。\n珍重佛心真圣主，好将尧德振吾宗。",
        "dynasty": "宋",
        "collection_info": null
    },
    {
        "uuid": "33d827a8c648536bcda1ec2db45f5a12",
        "title": "句",
        "author": "释祖镜",
        "content": "一池荷叶衣无尽，数树松花食有余。",
        "dynasty": "宋",
        "collection_info": null
    },
    {
        "uuid": "6b1012e3531c317c48a38f99085bcdb3",
        "title": "临终示偈",
        "author": "释悟新",
        "content": "说时七颠八倒，默时落二落三。\n为报五湖禅客，心王自在休参。",
        "dynasty": "宋",
        "collection_info": null
    },
    {
        "uuid": "6df869e242d06ef499be2fc9161dd38f",
        "title": "凌云行",
        "author": "张商英",
        "content": "麻姑何代仙，南城有遗坛。\n双练飞绝巘，天风逼人寒。\n枯螺抱怪石，几见海水干。\n清都在何许，烟雾不可干。\n宫阙镂白玉，辎軿驾朱鸾。\n念非粗浊质，可以超云端。\n冲虚尽尘滓，变化生羽翰。\n悠悠戚施子，汲汲营餔餐。\n颀然硕且大，躯干压马鞍。\n奉养恐不至，齿髮忽已残。\n呼吸一时绝，枯骸积巑岏。\n膝行望碧落，霄露零衣冠。\n愿闻道之妙，不用掷米丹。\n人间宁足乐，弃去夫何难。",
        "dynasty": "宋",
        "collection_info": null
    },
    {
        "uuid": "09f390bdb3b89b72bc3e0801950f9880",
        "title": "过梁口",
        "author": "张商英",
        "content": "迢迢一水遶千山，桑柘阴阴聚落宽。\n好事莫传江上信，渔樵自不识衣冠。",
        "dynasty": "宋",
        "collection_info": null
    },
    {
        "uuid": "6d5d2cc3d5b8b4b0c428b9b8b9a99aa4",
        "title": "赠玉岩",
        "author": "张商英",
        "content": "四围岩谷上通天，岩底幽人抱腹眠。\n不羡庄鹏抟九万，肯随齐客列三千。\n养成白雪高歌调，散尽黄金有简编。\n野鹿今朝入城市，为余有意下林泉。",
        "dynasty": "宋",
        "collection_info": null
    },
    {
        "uuid": "090db30ac08ca8572d8884263639fd75",
        "title": "睢阳五老图",
        "author": "张商英",
        "content": "德政调元向道閒，天朝诏许实辞冠。\n丹心耿耿悬象魏，青史昭昭照玉桓。\n晚节友贤阳凤暖，老年忧世谷驹寒。\n太平犹自存龟鑑，后进仪刑仰慕看。",
        "dynasty": "宋",
        "collection_info": null
    },
    {
        "uuid": "84f808126a93f918079b585c0ac69d87",
        "title": "蒋坊寺赐老僧",
        "author": "张商英",
        "content": "九十光阴欠五年，寒灰枯木老云泉。\n眼明尚可穿针鼻，齿硬犹能嚼石莲。\n疑是合知诸佛印，果然别得一枝禅。\n不因看破真赃物，安得囊中出小编。",
        "dynasty": "宋",
        "collection_info": null
    },
    {
        "uuid": "1dc1cd2de27cf2a45ce234ef1e4b0e9d",
        "title": "香林院",
        "author": "张商英",
        "content": "瑟瑟松上风，冥冥竹间露。\n窗虚簟色寒，石侧苍苔古。\n长廊寂无人，殿阁下铃语。\n此意两萧然，徘徊不能去。",
        "dynasty": "宋",
        "collection_info": null
    },
    {
        "uuid": "d408f3c1af9729bfcf477a3cc473daba",
        "title": "金精山留题",
        "author": "张商英",
        "content": "秦亡项灭汉罢兵，分王宗室皆连城。\n西方女子不用事，张氏有妇怀金精。\n吴山之下吴水曲，石鼓峰峦翠相矗。\n山幽水邃闺阁严，二八芳年貌如玉。\n吴王闻知心欲狂，珠琲缯纩罗千箱。\n苦凭青翼致消息，陈说富贵夸膏粱。\n玉人冷笑吾当许，汝第为吾开洞府。\n洞成赋诗悲下土，悲哉下土人皆苦。\n飘飘仙袂凌上苍，天街昴毕腾辉光。\n使回千里涩进步，目极五云空断肠。\n吴王悒悒忽不乐，入顾后宫情索寞。\n仙凡会合竟何年，多谢君王凿洞天。",
        "dynasty": "宋",
        "collection_info": null
    },
    {
        "uuid": "9fd7409bb6e2a9af605aa785bbd94079",
        "title": "孤愤吟二首  其一",
        "author": "张商英",
        "content": "平津谀武帝，尧舜未为聪。\n归来东阁士，称颂比周公。\n势利变人心，上下交相蒙。\n低颜望眉睫，一喜生春风。\n优游卒兹岁，安知朝野空。",
        "dynasty": "宋",
        "collection_info": null
    },
    {
        "uuid": "be595f6b81750f6f799e3cd6a23c5e91",
        "title": "孤愤吟二首  其二",
        "author": "张商英",
        "content": "青青一本桑，下可百夫息。\n泠泠一井泉，上有千人汲。\n千里以为郡，百里以为邑。\n生齿岂不繁，教化繄尔力。\n何事北窗人，叹此徒劳职。",
        "dynasty": "宋",
        "collection_info": null
    },
    {
        "uuid": "9d4167fcc0b460727b120c081700c4de",
        "title": "挽老苏先生",
        "author": "张商英",
        "content": "近来天下文章格，尽是之人咳唾余。\n方喜丘园空繐帐，何期箫吹咽轜车。\n一生自抱萧张术，万古空传杨孟书。\n大志未酬身已没，为君双泪湿衣裾。",
        "dynasty": "宋",
        "collection_info": null
    },
    {
        "uuid": "1ecdd609c76dbf91c278d77711b7adfe",
        "title": "题关公像",
        "author": "张商英",
        "content": "月缺不改光，剑折不改铓。\n月缺白易满，剑折尚带霜。\n势利寻常事，难屈志士肠。\n男儿有死节，可杀不可量。",
        "dynasty": "宋",
        "collection_info": null
    },
    {
        "uuid": "aedc47f599ac34fd93b144c8bf4c9013",
        "title": "护国寺",
        "author": "张商英",
        "content": "薄宦区区可叹嗟，寂寥寒馆过村家。\n神锥岂向囊中出，宝剑聊凭醉后夸。\n就禄勉持毛义檄，读书空满惠生车。\n掩关不识青春好，一夜狂风已落花。",
        "dynasty": "宋",
        "collection_info": null
    },
    {
        "uuid": "ba3f9b6f1ea703da181984fe6d3fe4a1",
        "title": "与刘跛子饮市桥",
        "author": "张商英",
        "content": "迁客湖湘召赴京，轮蹄迎迓一何荣。\n争如与子市桥饮，且免人间宠辱惊。",
        "dynasty": "宋",
        "collection_info": null
    },
    {
        "uuid": "6e168c75f14c25ce8bc2a86d54c9e88a",
        "title": "游天平山",
        "author": "张商英",
        "content": "洞天金阙天平爵，层{山廛}石崖寒玉削。\n突兀云生缥缈间，鬅松树大侵寥廓。\n苍鹿挨摧北斗魁，耍猿弄损南辰角。\n碑文压破石鳌头，琅玕烂折玉兔脚。\n背岩松柏碧森森，向日杂花红灼灼。\n遮碍林虑半壁天，琢成云汉千里壑。\n宫宰炉烧延寿香，避秦采得长生药。\n风物依稀紫府宫，岚光缭绕朱陵阁。\n路转樵人目下迷，桃源仙子心无错。\n千形万状天平山，剖判玄黄天地作。",
        "dynasty": "宋",
        "collection_info": null
    },
    {
        "uuid": "ddfb2bd9d1bbdc4fe7ca5144dcc4179e",
        "title": "题天平山扑猪岭",
        "author": "张商英",
        "content": "玉皇不禁上天梯，半筑临崖与斗齐。\n昨日我因寻药到，祇疑惊起日中鸡。",
        "dynasty": "宋",
        "collection_info": null
    },
    {
        "uuid": "fd45ac4eae7bddf73726070689660c95",
        "title": "五台山",
        "author": "张商英",
        "content": "五顶嵯峨接太虚，就中偏称我师居。\n毒龙池畔云生早，猛兽岩前客过疏。\n冰雪满山银点缀，香花徧地锦舒铺。\n展开坐具长三尺，方占山河五百余。",
        "dynasty": "宋",
        "collection_info": null
    },
    {
        "uuid": "d595e1fb51308eb3de74e1c559edf315",
        "title": "见山亭",
        "author": "张商英",
        "content": "帘捲疏烟醉眼开，浮云飞尽见崔嵬。\n苦嗟霖雨遮藏久，深谢晴风列致来。\n丹桂有时明月满，旧山无路白猿哀。\n禅僧指我真空理，心火茫然一夜灰。",
        "dynasty": "宋",
        "collection_info": null
    },
    {
        "uuid": "bf368a3ff29f29a90808a47e0d31d432",
        "title": "游青原山",
        "author": "张商英",
        "content": "所至纷纷簿领堆，也须风月洗尘埃。\n明朝相与寻师去，况是同行掉臂来。",
        "dynasty": "宋",
        "collection_info": null
    },
    {
        "uuid": "8ca926d80c0a53114e502d4c7255aeed",
        "title": "华阳洞",
        "author": "张商英",
        "content": "素虎斑虬蹑紫烟，几看沧海变桑田。\n赤城玉笥寻真后，又到华阳第八天。",
        "dynasty": "宋",
        "collection_info": null
    },
    {
        "uuid": "652467579ce531b180c942bb34651ba0",
        "title": "涢阴亭",
        "author": "张商英",
        "content": "驾言晨出涢台隅，涢上登临酒拍壶。\n不似岘山羊叔子，心随汉水欲吞吴。",
        "dynasty": "宋",
        "collection_info": null
    },
    {
        "uuid": "a0a709ee519d3d57854b876fafb1f412",
        "title": "东台",
        "author": "张商英",
        "content": "迢迢云水涉峰峦，渐觉天低宇宙宽。\n东北分明睹大海，西南咫尺望长安。\n圆光化现珠千颗，耸日初昇火一团。\n风雨每从岩下起，那罗洞裏有龙蟠。",
        "dynasty": "宋",
        "collection_info": null
    },
    {
        "uuid": "a35798644806715e8dfe687bec5803e7",
        "title": "南台",
        "author": "张商英",
        "content": "迢迢策杖上南台，北望清凉眼豁开。\n二片烟霞笼紫府，万年松径锁苍苔。\n人游灵境涉溪去，我访真容踏顶来。\n前后三三知者少，衲僧到此费徘徊。",
        "dynasty": "宋",
        "collection_info": null
    },
    {
        "uuid": "acf65ff9d49e5a3ec49dad4b0c7ef3ea",
        "title": "西台",
        "author": "张商英",
        "content": "宝台高峻足穹苍，狮子遗踪八水傍。\n五色云中游上界，九重天外看西方。\n三时雨泪龙宫冷，一夜风飘月桂香。\n土石尚能消罪障，何劳菩萨放神光。",
        "dynasty": "宋",
        "collection_info": null
    },
    {
        "uuid": "bd75557ccaeead47c32f7d4511444e37",
        "title": "北台",
        "author": "张商英",
        "content": "北台高峻碧崔嵬，多少游人到便迴。\n怕见目前生地狱，愁闻耳畔发风雷。\n七星每夜霑峰顶，六出长年积涧隈。\n若遇黑龙灵懆者，人间心念自然灰。",
        "dynasty": "宋",
        "collection_info": null
    },
    {
        "uuid": "2c4cfceef0e58a7ebc16b75bf91f22f2",
        "title": "中台",
        "author": "张商英",
        "content": "中台岌岌最堪观，四面林峰拥翠峦。\n万壑松声心地嚮，数条山色骨毛寒。\n重重燕水东南阔，漠漠黄沙西北宽。\n总信文殊归向者，大家高步白云端。",
        "dynasty": "宋",
        "collection_info": null
    },
    {
        "uuid": "0cc1858cfe5df77796c45a5f6eae2a59",
        "title": "凈明塔",
        "author": "张商英",
        "content": "月满汾川宝铎寒，谁来此地葬金棺。\n育王得道行空际，尊者飞光出指端。\n天上凝云常覆定，人间劫火漫烧残。\n三千世界无留迹，聊向阎浮示涅槃。",
        "dynasty": "宋",
        "collection_info": null
    },
    {
        "uuid": "bd104cf85a1ff8625a5d8eff63fd2482",
        "title": "圣灯",
        "author": "张商英",
        "content": "云贴西山日出东，一轮明相现云中。\n修行莫道无榜模，只恐修行落断空。",
        "dynasty": "宋",
        "collection_info": null
    },
    {
        "uuid": "be14e08a5b014205a7784f309b8c2275",
        "title": "解脱禅师道场",
        "author": "张商英",
        "content": "圣凡路上绝纤痕，解脱文殊各自论。\n东土西天无着处，佛光山下一龛存。",
        "dynasty": "宋",
        "collection_info": null
    },
    {
        "uuid": "c2c37bf620f048f07eb23a059e1cf09d",
        "title": "秘魔岩",
        "author": "张商英",
        "content": "阅尽龙宫五百函，三年不下秘魔岩。\n须知别有安身处，脱却如来鹘臭衫。",
        "dynasty": "宋",
        "collection_info": null
    },
    {
        "uuid": "0feefda23a5d3b63b5d3b041c1fd8224",
        "title": "宋老生殉难诗",
        "author": "张商英",
        "content": "血战保孤城，嗟哉宋老生。\n身甘殉隋难，义不屈唐兵。\n骨已尘埃尽，光犹日月争。\n裴刘等死耳，谁重復谁轻。",
        "dynasty": "宋",
        "collection_info": null
    },
    {
        "uuid": "522b6d61aa7f46f357f06c184d99fcb6",
        "title": "和前韵",
        "author": "张商英",
        "content": "东湖水落露堤沙，舟过湖心藻荇斜。\n野径小桥穿竹巷，烟村疏柳间芦花。\n新秔炊熟胭脂白，活鲫珍于丙穴嘉。\n饮散肩舆乘皓月，烛笼何用两行纱。",
        "dynasty": "宋",
        "collection_info": null
    },
    {
        "uuid": "716bfeacb3a5f774954a8b664ca0abbe",
        "title": "赠博士承议",
        "author": "张商英",
        "content": "南归迁客气平和，磊落胸中所得多。\n白日过从唯陆谞，清宵梦想适维摩。\n裴徊未忍捐鸡肋，寂寞犹能顾雀罗。\n好与乡人敦薄俗，莫因哺啜负岷峨。",
        "dynasty": "宋",
        "collection_info": null
    },
    {
        "uuid": "e3a37f680fb7d1c7c94a0bb29529f123",
        "title": "和孙右司沅州道上过元夕",
        "author": "张商英",
        "content": "三五皇州夜色鲜，使车方事武陵蛮。\n华灯邈想端门外，翠辇初临太一还。\n月满九衢闻舜乐，云开双阙见尧颜。\n自怜风雨新城道，陟彼崔嵬我马艰。",
        "dynasty": "宋",
        "collection_info": null
    },
    {
        "uuid": "6ecff710450a243e20a949b31f883d00",
        "title": "平阳道中过上元",
        "author": "张商英",
        "content": "元夕吾何处，吾行次晋郊。\n乐棚垂苇席，灯柱缚松梢。\n俚妇朱双脸，村夫赤两骹。\n春田夸积雪，酒胆醉仍杪。",
        "dynasty": "宋",
        "collection_info": null
    },
    {
        "uuid": "2403e1d896f1817b9c55292e88eff82e",
        "title": "上元秭归溪西社火点灯  其一",
        "author": "张商英",
        "content": "百丈游灯遶石坡，溪西保社事黄魔。\n草花灼灼迎新福，腰鼓冬冬踏旧歌。",
        "dynasty": "宋",
        "collection_info": null
    },
    {
        "uuid": "3af8f6e05332f5aa3425423455a4d076",
        "title": "上元秭归溪西社火点灯  其二",
        "author": "张商英",
        "content": "溪西灯社宝莲台，一点光明远更开。\n料得长杨宫裏见，却疑仙火下云来。",
        "dynasty": "宋",
        "collection_info": null
    },
    {
        "uuid": "0dc9dc0eab862b11f83e79d684d0de2c",
        "title": "和刘尉赤岸上巳  其一",
        "author": "张商英",
        "content": "教池天气不胜情，携手聊同陌上行。\n洛禊嬉游修故事，楚歌欢笑集村氓。\n慕潘珍果盈车掷，挑卓幽琴满座倾。\n为报兰亭王逸少，且无今日管弦声。",
        "dynasty": "宋",
        "collection_info": null
    },
    {
        "uuid": "956b88b70ea7171f3cad70f2c5de755d",
        "title": "和刘尉赤岸上巳  其二",
        "author": "张商英",
        "content": "采兰时节近清明，朝野欢娱值太平。\n坦率从来如庾亮，穷愁素不学虞卿。\n三年阳渚成何事，一觉邯郸悟此生。\n把酒花前须醉倒，肯教风雨落繁英。",
        "dynasty": "宋",
        "collection_info": null
    },
    {
        "uuid": "63d2cf4c5658da0ee629372ddf8bc092",
        "title": "上巳舣舟汉口命驾凤栖成二绝句  其一",
        "author": "张商英",
        "content": "上巳嬉游集汉阳，云收雨霁日舒光。\n瑞烟和气横寥廓，何用兰亭祓不祥。",
        "dynasty": "宋",
        "collection_info": null
    },
    {
        "uuid": "2b7d64cd2e966c15ed61c2c61f5e0db1",
        "title": "上巳舣舟汉口命驾凤栖成二绝句  其二",
        "author": "张商英",
        "content": "池上澄辉冻已销，阳和巧思着花梢。\n残云断霭归何处，翠幰红帷遍乐郊。",
        "dynasty": "宋",
        "collection_info": null
    },
    {
        "uuid": "403c8a2c437fc3409c6014d1852abd8f",
        "title": "竞渡",
        "author": "张商英",
        "content": "龙舟鼓笛和吴歌，采索缠筒弔汨罗。\n文腿千人齐举棹，岂知湖海有风波。",
        "dynasty": "宋",
        "collection_info": null
    },
    {
        "uuid": "e3ab0fcc3f04c7e6eb51c9cac8c99eab",
        "title": "端午偶题",
        "author": "张商英",
        "content": "孤忠不屈赴湘流，甘与干逢地下游。\n若共蛟龙争口食，何如附会楚王休。",
        "dynasty": "宋",
        "collection_info": null
    },
    {
        "uuid": "bcff0c62314541922d3ac214c3c3fce2",
        "title": "端午献扇",
        "author": "张商英",
        "content": "纨扇新成献乃翁，草堂虚寂起清风。\n欲知妙用真无有，不离而今掌握中。",
        "dynasty": "宋",
        "collection_info": null
    },
    {
        "uuid": "21c63a7f10e79988dba920e96444be4f",
        "title": "端午同子宣平岚榭晚酌望南山而有作",
        "author": "张商英",
        "content": "相见常嗟相聚稀，平岚危榭对斜晖。\n牛羊遍野草初绿，槐柳成阴春已归。\n顶上绯生麋角解，嘴边黄尽燕初飞。\n白头共作天涯客，几向南山咏式微。",
        "dynasty": "宋",
        "collection_info": null
    },
    {
        "uuid": "fd8d1ed2e67bfd1ad0fb9db03b9e2603",
        "title": "立秋会监司",
        "author": "张商英",
        "content": "片叶飞空忽报秋，玉醅浮蚁恰新篘。\n相逢昂饮聊乘兴，万事从它一日休。",
        "dynasty": "宋",
        "collection_info": null
    },
    {
        "uuid": "4e4b6e3316a34e0deca9c4c286eb99d9",
        "title": "跋胡德林七夕",
        "author": "张商英",
        "content": "鼓盆新恨度良宵，怅望仙娥未见邀。\n会取天河离合意，何曾灵鹊久成桥。",
        "dynasty": "宋",
        "collection_info": null
    },
    {
        "uuid": "ecc0462afcb14186f8add9a50274f2e4",
        "title": "中秋夜寄克道运使",
        "author": "张商英",
        "content": "不见柯山客，中秋月又圆。\n夜分清滴露，天末淡收烟。\n念远情非俗，凌虚骨欲仙。\n素琴明此恨，相与对婵娟。",
        "dynasty": "宋",
        "collection_info": null
    },
    {
        "uuid": "742bda5919519a7c3e4c82e75d38bf29",
        "title": "进贺冬至",
        "author": "张商英",
        "content": "烛满天街晓漏长，杜门牢落叹台纲。\n金吾六卒闲私第，玉笋千官守未央。\n五贵吁谟恩盗贼，一朝新事劾风霜。\n尧天咫尺横云雾，遥庆南山万寿觞。",
        "dynasty": "宋",
        "collection_info": null
    },
    {
        "uuid": "fdcf01e82a4b81508d486fc1a540e79b",
        "title": "偈一首",
        "author": "张商英",
        "content": "五老机缘共一方，神锋各向袖中藏。\n明朝老将登坛看，便请横矛战一场。",
        "dynasty": "宋",
        "collection_info": null
    },
    {
        "uuid": "87d643db592b06f351f89a3a0a44cc50",
        "title": "颂一首",
        "author": "张商英",
        "content": "鼓寂钟沉托钵回，岩头一拶语如雷。\n果然只得三年活，莫是遭他受记来。",
        "dynasty": "宋",
        "collection_info": null
    },
    {
        "uuid": "f183a323a0224e71ee85e865277369f5",
        "title": "诗一首",
        "author": "张商英",
        "content": "野僧迎客下烟岚，试问如何是翠岩。\n门近洪崖千尺井，石桥分水绕松杉。",
        "dynasty": "宋",
        "collection_info": null
    },
    {
        "uuid": "1099fd8118ed6c8695062b44cfd7c9e8",
        "title": "题真浄肖像",
        "author": "张商英",
        "content": "云庵纲宗，能用能照。\n冷面严眸，神光独耀。\n孰传其旨，觌露唯肖。\n前悦后洪，如融如肇。",
        "dynasty": "宋",
        "collection_info": null
    },
    {
        "uuid": "64fab088ff666ed7cc96bdf7eaf5fbd7",
        "title": "偈二首  其一",
        "author": "张商英",
        "content": "乱云堆裏数峰高，绝学高人此遯逃。\n无奈俗官寻住处，前驱一喝散猿猱。",
        "dynasty": "宋",
        "collection_info": null
    },
    {
        "uuid": "7caef525e464245fdb53f4ced044a820",
        "title": "偈二首  其二",
        "author": "张商英",
        "content": "久嚮黄龙山裏龙，到来只见住山翁。\n须是背触拳头外，别有灵犀一点通。",
        "dynasty": "宋",
        "collection_info": null
    },
    {
        "uuid": "63b4065632380857f271f9ede0807837",
        "title": "雪",
        "author": "张商英",
        "content": "六出飘萧万瓦干，冰壶天地不容看。\n金门贺客螭头冷，草阁吟终粟瓦寒。\n故人家在西溪上，欲叩柴门兴已阑。",
        "dynasty": "宋",
        "collection_info": null
    },
    {
        "uuid": "a94793b25b6a3d7e288fbb24c7b13cf1",
        "title": "神仙",
        "author": "张商英",
        "content": "土木形容殷七七，水云情性许閒閒。\n身中火枣无人会，此药元来便驻颜。",
        "dynasty": "宋",
        "collection_info": null
    },
    {
        "uuid": "e3bcce014b5f399cd1f096c537a78794",
        "title": "涪州",
        "author": "张商英",
        "content": "瘴地风云早，温天气候催。\n穷冬不见雪，正月已闻雷。",
        "dynasty": "宋",
        "collection_info": null
    },
    {
        "uuid": "83db781a37de0ebe407cb6d0b10d1840",
        "title": "咏戏仙亭",
        "author": "张商英",
        "content": "浓洄江水泻高滩，中有神龙久屈蟠。\n众乐妙音时响亮，双娃长袖忽阑珊。\n世间变化无非幻，阁上登临正好欢。\n观幻见真真亦幻，谷花岩草谩凭阑。",
        "dynasty": "宋",
        "collection_info": null
    },
    {
        "uuid": "a55bd4b53f67c3a30761b1a883654e9d",
        "title": "猫",
        "author": "张商英",
        "content": "白玉狻猊藉锦茵，写经湖上凈名轩。\n吾方大谬求前定，尔亦何知不少喧。\n出没任从仓内鼠，钻窥宁似槛中猿。\n高眠永日长相对，更约冬裘共足温。",
        "dynasty": "宋",
        "collection_info": null
    },
    {
        "uuid": "f2248f0b3d45972259d4262d2d3511be",
        "title": "赋新繁周表权如诏亭",
        "author": "张商英",
        "content": "乌犀解轴黄金装，吴绫蜀锦鸾凤翔。\n欧虞飞毫洒中诏，帝曰咨汝田曹郎。\n汝能教子以义方，济济来仕吾国光。\n贲汝爵秩及身章，潜德晦耀吾岂忘。\n田曹有亭在繁上，旧以义方揭亭榜。\n安知教子三千年，契合前言被天奬。\n翰林为易如诏名，春入丘园添气象。\n里老来观归责儿，急寻字解治王诗。\n綵衣朱旛典便郡，简池太守真汝师。",
        "dynasty": "宋",
        "collection_info": null
    },
    {
        "uuid": "814d89117ab58547debaeac5326f7cb0",
        "title": "朱泾船子禅师",
        "author": "张商英",
        "content": "芦苇萧萧江岸秋，长天独月向西流。\n离鈎三寸无人道，笑倚兰桡自点头。",
        "dynasty": "宋",
        "collection_info": null
    },
    {
        "uuid": "402fca068ed47b7a5a05c8374dbd6042",
        "title": "四贤堂",
        "author": "张商英",
        "content": "文昭文定与文忠，内翰元之共四公。\n政事风流俱第一，典刑人物更谁同。\n能诗只有东坡老，到处唯寻六一翁。\n欲遣滁阳招作客，五星同聚此堂中。",
        "dynasty": "宋",
        "collection_info": null
    },
    {
        "uuid": "fff260f2361367680da5d25d81c6440b",
        "title": "江陵",
        "author": "张商英",
        "content": "地连云梦水无边，天断夷陵欲尽山。\n曾是刘虬高饮地，不知何处扣玄关。",
        "dynasty": "宋",
        "collection_info": null
    },
    {
        "uuid": "3f4c8cfbbdd95b97778224deb324b998",
        "title": "吴孟宗",
        "author": "张商英",
        "content": "孟宗泣竹冬笋生，岂是青青竹有情。\n大抵主张非有物，人心但莫负幽明。",
        "dynasty": "宋",
        "collection_info": null
    },
    {
        "uuid": "17135c66a15d8ea64370dc0c6a8474fd",
        "title": "灵泉寺着华严合论作",
        "author": "张商英",
        "content": "合论流通七卷经，点教开眼示群生。\n不须天女添瓶水，自有灵泉一派清。",
        "dynasty": "宋",
        "collection_info": null
    },
    {
        "uuid": "00d183d84cfd43ce2a81eb2a174eb9c2",
        "title": "归州",
        "author": "张商英",
        "content": "归州男子屈灵均，归乡女儿王昭君。\n山穷林薄不肥沃，生尔才貌空绝群。\n男为逐臣沉湘水，女嫁穹庐夫万里。\n汉宫无色楚无人，丑陋险邪君自喜。",
        "dynasty": "宋",
        "collection_info": null
    },
    {
        "uuid": "a253aa54070e43222742341d266e6237",
        "title": "秭归  其一",
        "author": "张商英",
        "content": "乱石乌牛伏，惊涛白马奔。\n大家齐拭目，看我过龙门。",
        "dynasty": "宋",
        "collection_info": null
    },
    {
        "uuid": "c8accd6cc863c1a6a18e022dc661fda9",
        "title": "秭归  其二",
        "author": "张商英",
        "content": "惊心乌石莲花淖，过眼黄牛竹节滩。\n征棹直从中溜去，好山只得片时看。",
        "dynasty": "宋",
        "collection_info": null
    },
    {
        "uuid": "abd37734d367acb94bc8680d095556b1",
        "title": "秋兴亭",
        "author": "张商英",
        "content": "风送片帆来北客，霜凋万木见东州。\n湖光碧湛郎官水，苇岸黄深鹦鹉洲。",
        "dynasty": "宋",
        "collection_info": null
    },
    {
        "uuid": "234408a4f71090c4e1c6f895ed6e2a69",
        "title": "南峰寺",
        "author": "张商英",
        "content": "寺据南峰顶，僧传北祖禅。\n孤云飞远峤，落日满平川。\n法界穷三大，河山遍大千。\n香灯方丈小，又结一来缘。",
        "dynasty": "宋",
        "collection_info": null
    },
    {
        "uuid": "1619381968fd024964bf3845d9318955",
        "title": "拟岘亭",
        "author": "张商英",
        "content": "英雄往事堪叹息，栏干徙倚情何极。\n学取山翁醉似泥，不同羊祜谋人国。",
        "dynasty": "宋",
        "collection_info": null
    },
    {
        "uuid": "9b445fce2d1c10b36aa737a7d4f29336",
        "title": "读书灯",
        "author": "张商英",
        "content": "小笼疏四面，明纸罩孤灯。\n自小共寒热，相亲如友朋。\n旧书曾递照，新烛莫相憎。\n几为吟诗苦，留光到夙兴。",
        "dynasty": "宋",
        "collection_info": null
    },
    {
        "uuid": "d8ba65b6e0d8ded47d092420e5a26fc0",
        "title": "七夕歌",
        "author": "张商英",
        "content": "河东美人天帝子，机杼年年劳玉指。\n织成云雾紫绡衣，辛苦无懽容不理。\n帝怜独居无与娱，河西嫁得牵牛夫。\n贪懽不归天帝怒，谪归却踏来时路。\n但令一岁一相逢，七月七日桥边渡。",
        "dynasty": "宋",
        "collection_info": null
    },
    {
        "uuid": "ff971f0fcb4422785cbc7c1e80d758a2",
        "title": "颂一首",
        "author": "张商英",
        "content": "马师一喝大雄峰，深入髑髅三日聋。\n黄蘗闻之惊吐舌，江西从此立宗风。",
        "dynasty": "宋",
        "collection_info": null
    },
    {
        "uuid": "faf82577a4e7023aebe2669c639ebc30",
        "title": "答平禅师",
        "author": "张商英",
        "content": "吐舌耳聋师已晓，搥胸祇得哭苍天。\n盘山会裏翻筋斗，到此方知普化颠。",
        "dynasty": "宋",
        "collection_info": null
    },
    {
        "uuid": "e9906f15ca049fc74a8b4d9bf8503dac",
        "title": "牡丹",
        "author": "张商英",
        "content": "落日宾朋醉帽斜，笙歌一曲上云车。\n颇知春色随轩去，不见东庵满槛花。",
        "dynasty": "宋",
        "collection_info": null
    },
    {
        "uuid": "80bf579bb15d1833227c310f672fd27a",
        "title": "龙眼",
        "author": "张商英",
        "content": "托根初不异南山，十八妖娆带渥丹。\n玉润满苞甘露浥，文绡团蹙绛纱丸。\n便为仙苑千年果，回笑幽皋九畹兰。",
        "dynasty": "宋",
        "collection_info": null
    },
    {
        "uuid": "f6d1ad72c6d8a5c957ad12a4daec1896",
        "title": "笋二首  其一",
        "author": "张商英",
        "content": "卧病十余日，不见西轩竹。\n稚子忽报言，新笋抽五六。",
        "dynasty": "宋",
        "collection_info": null
    },
    {
        "uuid": "ec463e59467077561ad8d5ffecd8aa3a",
        "title": "笋二首  其二",
        "author": "张商英",
        "content": "长江萦绕地膏腴，风气相连不甚殊。\n自是苦根分彼此，致令苦笋胜宜都。",
        "dynasty": "宋",
        "collection_info": null
    },
    {
        "uuid": "b97dd6d64390dd02a0c62d49dd383a4c",
        "title": "苦根",
        "author": "张商英",
        "content": "壑源山势上连云，合占南州第一春。\n自有化工钟粹气，时生灵叶奉严宸。",
        "dynasty": "宋",
        "collection_info": null
    },
    {
        "uuid": "86ff401cb4ff1b354cadf120c008504e",
        "title": "银杏",
        "author": "张商英",
        "content": "鸭脚半熟色犹青，纱囊驰寄江陵城。\n城中朱门翰林宅，清风六月吹帘旌。\n玉纤雪椀白相照，烂银殻破玻璃明。",
        "dynasty": "宋",
        "collection_info": null
    },
    {
        "uuid": "2bf45a187f4266dcb78dd495ea5e98dd",
        "title": "留题慧山寺",
        "author": "张商英",
        "content": "咸阳获重之明年，五月端午予泛船。\n二闸新成洞常润，组练直贯吴松川。\n淮南柁师初入浙，借问邑里犹茫然。\n茶经旧说慧山泉，海内知名五十年。\n今日亲来酌泉水，一见信异传闻千。\n置茶适自建安到，青杯石臼相争先。\n辗罗万过玉泥腻，小瓶蟹眼汤正煎。\n乳头云脚盖盏面，吸嗅入鼻消睡眠。\n涤釜操壶贮甘液，缄题远寄朱门宅。\n仙人见水是瑠璃，乃知陆羽非凡客。",
        "dynasty": "宋",
        "collection_info": null
    },
    {
        "uuid": "93ef039389ff75166747b879ee29002a",
        "title": "题风水洞",
        "author": "张商英",
        "content": "岭头松竹自生寒，两穴茫茫彻鬼关。\n风窃虎威时弄草，泉欺龙睡故离山。\n不嫌淅沥惊尘耳，聊挹清冷洗病颜。\n窗外月高湘簟冷，更无閒梦到人间。",
        "dynasty": "宋",
        "collection_info": null
    },
    {
        "uuid": "85554533575e66b0c4e497e6e6ca57d6",
        "title": "题太平兴龙寺",
        "author": "张商英",
        "content": "荡荡东风着物华，渡江初喜绝尘沙。\n蔽空杉径四百里，在处旗亭三五家。\n山叶半青茶未过，水畦漫白稻初芽。\n慇懃说似潭园侣，南北随乡不是夸。",
        "dynasty": "宋",
        "collection_info": null
    },
    {
        "uuid": "8dc58030e69255e83af3c76b586d411a",
        "title": "干明寺",
        "author": "张商英",
        "content": "隔垣禅律两招提，却是人心咫尺迷。\n百亿须弥四天下，凭君为我指东西。",
        "dynasty": "宋",
        "collection_info": null
    },
    {
        "uuid": "9095dca94cbc5ae52aeccb1da90a3b5c",
        "title": "赞喻弥陀画丈六佛",
        "author": "张商英",
        "content": "丈六金身，毫端三昧。\n精妙入神，充满法界。\n善知众艺，得大自在。\n游戏神通，一切无碍。\n恒河沙劫，金刚不坏。\n万象森罗影现中，一颗圆光非内外。",
        "dynasty": "宋",
        "collection_info": null
    },
    {
        "uuid": "283454e7cb0a991a21648b9847eec169",
        "title": "临终偈",
        "author": "张商英",
        "content": "幻质朝章八十一，沤生沤灭谁人识。\n撞破虚空归去来，铁牛入海无消息。",
        "dynasty": "宋",
        "collection_info": null
    },
    {
        "uuid": "35a80c71e31c8d9e4a861b0f3abedcb0",
        "title": "头陀岩",
        "author": "张商英",
        "content": "半间囗室安禅地，盖代功名不易磨。\n白囗老龙归海去，岩中留得老头陀。",
        "dynasty": "宋",
        "collection_info": null
    },
    {
        "uuid": "21a0309a6261363b8347569f499985e9",
        "title": "进仰山瑞禾诗宋大雅十三章  其一",
        "author": "张商英",
        "content": "彼修者禾，其穗七兮。\n夐古所无，今感格兮。",
        "dynasty": "宋",
        "collection_info": null
    },
    {
        "uuid": "bf426d6cb9da37e3a414506eb14cb43c",
        "title": "进仰山瑞禾诗宋大雅十三章  其二",
        "author": "张商英",
        "content": "岁在庚辰，利见大人。\n十有二祀，而纪庚寅。\n干坤六子，遇庚则新。\n大人法天，有革有因。",
        "dynasty": "宋",
        "collection_info": null
    },
    {
        "uuid": "6236d487f27676a2737cc82f39f1c8bf",
        "title": "进仰山瑞禾诗宋大雅十三章  其三",
        "author": "张商英",
        "content": "皇帝孝仁，羹墙神考。\n遹追先猷，三代之道。\n炳然规模，百世之宝。\n敢弗祇从，率意改造。",
        "dynasty": "宋",
        "collection_info": null
    },
    {
        "uuid": "07627d43fcb0d29e96c5d8f099c6c640",
        "title": "进仰山瑞禾诗宋大雅十三章  其四",
        "author": "张商英",
        "content": "蔽自渊衷，恪遵熙丰。\n法非补完，熙丰是同。",
        "dynasty": "宋",
        "collection_info": null
    },
    {
        "uuid": "2a86e90c111831da77571609b5488f13",
        "title": "进仰山瑞禾诗宋大雅十三章  其五",
        "author": "张商英",
        "content": "乃戢干戈，不勤远略。\n烦敛是蠲，冗官是削。\n屏斥浮虚，尊敦俭朴。\n舳舻尾衔，泝流通洛。",
        "dynasty": "宋",
        "collection_info": null
    },
    {
        "uuid": "f2f4e25cf08ab11d2989f8ec6b95a7fe",
        "title": "进仰山瑞禾诗宋大雅十三章  其六",
        "author": "张商英",
        "content": "泉币既平，商旅云行。\n四民乐化，迭为重轻。",
        "dynasty": "宋",
        "collection_info": null
    },
    {
        "uuid": "d9044089a3643875bc3e1637c3e85776",
        "title": "进仰山瑞禾诗宋大雅十三章  其七",
        "author": "张商英",
        "content": "乃疏禁网，及释青枉。\n流徒赐还，鹿解禽放。\n戴恩和顺，涵泳旷荡。\n父子怡怡，朋友交饷。",
        "dynasty": "宋",
        "collection_info": null
    },
    {
        "uuid": "a91db8bfa7b6d1c6fc26e006c6b21b8d",
        "title": "进仰山瑞禾诗宋大雅十三章  其八",
        "author": "张商英",
        "content": "百度孔修，德泽滂流。\n官知奉法，吏畏纳赇。\n农夫熙熙，服我先畴。\n桴鼓不鸣，奠枕靡忧。",
        "dynasty": "宋",
        "collection_info": null
    },
    {
        "uuid": "cdc7d1cf9371c20817f05586c59577a6",
        "title": "进仰山瑞禾诗宋大雅十三章  其九",
        "author": "张商英",
        "content": "职是善化，有赫临下。\n阴阳泰通，熏蒸陶冶。\n惠两柔风，太和塞野。\n渗漉百嘉，芃芃禾稼。",
        "dynasty": "宋",
        "collection_info": null
    },
    {
        "uuid": "b8a75dfd6d806eec912eb82b5443ae7d",
        "title": "进仰山瑞禾诗宋大雅十三章  其一○",
        "author": "张商英",
        "content": "帝宅中天，何知其然。\n四方郡国，咸奏丰年。\n丰年之象，何以昭宣。\n爰有异粟，八节如鞭。",
        "dynasty": "宋",
        "collection_info": null
    },
    {
        "uuid": "5670881be5f39a6db3b6c4ad558e78dd",
        "title": "进仰山瑞禾诗宋大雅十三章  其一一",
        "author": "张商英",
        "content": "一本之上，双茎相向。\n穗叶敷荣，挺拔寻丈。",
        "dynasty": "宋",
        "collection_info": null
    },
    {
        "uuid": "c553f482f5c36972800d6b2543af6c4f",
        "title": "进仰山瑞禾诗宋大雅十三章  其一二",
        "author": "张商英",
        "content": "高而不危，神力扶持。\n同而能异，济物是宜。",
        "dynasty": "宋",
        "collection_info": null
    },
    {
        "uuid": "b992fd972b95ca776be12d567b81bbb6",
        "title": "进仰山瑞禾诗宋大雅十三章  其一三",
        "author": "张商英",
        "content": "彼修者禾，其实骈罗。\n天子万年，本枝蕃多。",
        "dynasty": "宋",
        "collection_info": null
    },
    {
        "uuid": "c95671d275aa7c6c69e6fbefc6f5ec63",
        "title": "濮公山",
        "author": "张商英",
        "content": "野陂衰草接荒城，千里浮光点太清。\n不与众山为伴侣，自然八面露峥嵘。\n偶因仕宦身来到，渐远尘埃眼更明。\n问道膝行无处所，渡头新月小舟横。",
        "dynasty": "宋",
        "collection_info": null
    },
    {
        "uuid": "a5d88169933403e52f4d4aa12098698d",
        "title": "青原山七祖塔",
        "author": "张商英",
        "content": "一派青原出少林，信衣到此只传心。\n寻常示众无人会，尽向庐陵米价寻。",
        "dynasty": "宋",
        "collection_info": null
    },
    {
        "uuid": "903ddad85862947b376237d77177750a",
        "title": "过新城院",
        "author": "张商英",
        "content": "昔读旴川集，尝闻泰伯贤。\n新城文刻在，往事野僧传。\n气格终惊俗，光芒合贯天。\n田翁不知价，只得十千钱。",
        "dynasty": "宋",
        "collection_info": null
    },
    {
        "uuid": "405a3a4219fb86e54b4804d0af909a38",
        "title": "蛇谷道中闻杜宇",
        "author": "张商英",
        "content": "高杉何亭亭，北接岢岚山。\n如何蜀杜宇，飞鸣来此间。\n羽翼误尔身，浩荡迷乡关。\n日长岩谷迥，口角流朱殷。\n我亦有先庐，三峨出尘寰。\n别来二十年，仕宦髮欲斑。\n岂不怀西归，青葱映潺湲。\n有翼尚飘泊，无翼何时还。",
        "dynasty": "宋",
        "collection_info": null
    },
    {
        "uuid": "b7b3c03dccb6087342c5fb9d5cd7a65c",
        "title": "题介公庙",
        "author": "张商英",
        "content": "十九年从晋重耳，艰棘忧危同践履。\n田中乞食桑下谋，茧足周旋垂万里。\n一心奉事不自欺，逆知天意开公子。\n及河忽闻舅犯言，如以朝衣蹈泥滓。\n鄙夫岂可与同行，携母入山甘隠藏。\n公子归来霸业强，筑坛践土尊天王。\n大夫卿士环佩锵，斩袪寺人纷颉颃。\n念子昔者皆奔亡，舍我长逝情怛伤。\n大蒐纵火焚山冈，烈焰不肯回刚肠。\n嗟乎义士不可量，何人谬作龙蛇章。",
        "dynasty": "宋",
        "collection_info": null
    },
    {
        "uuid": "ab26bd95c3e2d12de4bd2921ba371d96",
        "title": "高光堡道中",
        "author": "张商英",
        "content": "故碾迎朝日，高光眩晚霞。\n峰峦成地势，桑柘似人家。\n柳叶依墙密，溪流刷石斜。\n土氓尊使者，再拜馈酥茶。",
        "dynasty": "宋",
        "collection_info": null
    },
    {
        "uuid": "ef3e93c974dc46cb6fcdd4fc1209637f",
        "title": "溪亭二首  其一",
        "author": "张商英",
        "content": "林檎园北小桥南，水绿山青不易兼。\n戴胜降时桑破甲，驾犁啼处稻抽尖。\n柳因倒植风流甚，花为新移蓓蕾纤。\n独碾云龙坐溪石，几人今夕共银蟾。",
        "dynasty": "宋",
        "collection_info": null
    },
    {
        "uuid": "254cf0f9f0afa9f49f2719f650553930",
        "title": "溪亭二首  其二",
        "author": "张商英",
        "content": "萧寺回环石磴间，山光草色远相连。\n坐中清景追唐蹟，门外红尘接渭川。\n落涧飞泉千丈玉，过墙修竹一梢烟。\n画工谁绘当时巧，移得江南在眼前。",
        "dynasty": "宋",
        "collection_info": null
    },
    {
        "uuid": "7b597ac63a695021f2adc5574f719197",
        "title": "游绵山",
        "author": "张商英",
        "content": "夕阳返照影流东，点点寒鸦过远峰。\n渔叟罢竿收钓饵，牧童吹笛弄西风。\n日光隠隠沉沧海，山色青青耸碧空。\n万壑千崖增秀丽，往来人在画图中。",
        "dynasty": "宋",
        "collection_info": null
    },
    {
        "uuid": "6f4ffc57875a09ce01985466c67a61bc",
        "title": "凌云行",
        "author": "张商英",
        "content": "我本耕钓夫，素嗜山水乐。\n补吏来旴江，潜解组绶缚。\n独上凌云行，青梯入寥廓。\n万象富观览，四面峻岩壑。\n天风袭衣襟，断霞半空落。\n仙家鸡犬鸣，惊起巢松鹤。\n胜游最后时，萍梗念漂泊。\n回首顾人间，佳景满城郭。",
        "dynasty": "宋",
        "collection_info": null
    },
    {
        "uuid": "03f23d70935b47de67f762ee07307f07",
        "title": "步虚词",
        "author": "张商英",
        "content": "珠佩珊珊路绝尘，凤凰山上夕朝真。\n甘棠美政行南国，列宿寒光拱北辰。\n篆冷金盘云屋晓，书飞玉阙洞天春。\n一声辽鹤归传报，寿益君王福在民。",
        "dynasty": "宋",
        "collection_info": null
    },
    {
        "uuid": "cd2024181ddf73a0510b0ed445ff0d31",
        "title": "句  其一",
        "author": "张商英",
        "content": "天连远水三吴阔，人倚危楼万象低。",
        "dynasty": "宋",
        "collection_info": null
    },
    {
        "uuid": "25b66c57ef68e6744bc2ba23883f095f",
        "title": "句  其二",
        "author": "张商英",
        "content": "湖上青山一抹高，烟中草木细如毫。",
        "dynasty": "宋",
        "collection_info": null
    },
    {
        "uuid": "ebdb4c176243c45b97735e639ef984aa",
        "title": "句  其三",
        "author": "张商英",
        "content": "安得将相似仲山。",
        "dynasty": "宋",
        "collection_info": null
    },
    {
        "uuid": "82e7bd4429a0135b974ed82e03a47416",
        "title": "句  其四",
        "author": "张商英",
        "content": "大士慈悲度有情，亦要时节因缘并。\n也应笑我空经营，虽多手眼难支撑。",
        "dynasty": "宋",
        "collection_info": null
    },
    {
        "uuid": "685df95c437239950b4b76bf08bb4f65",
        "title": "句  其五",
        "author": "张商英",
        "content": "灵山会上别世尊，各以愿力济群生。\n子勿诮我徒经营，手眼太少难支撑。",
        "dynasty": "宋",
        "collection_info": null
    },
    {
        "uuid": "8b822157240fcd5e7fc0e23cbb0edb65",
        "title": "句  其六",
        "author": "张商英",
        "content": "每闻回列进，不觉寸心忙。",
        "dynasty": "宋",
        "collection_info": null
    },
    {
        "uuid": "3a9803a899593d24fba8ffd8824cc2a0",
        "title": "句  其七",
        "author": "张商英",
        "content": "星文占地谶，巽水直江流。",
        "dynasty": "宋",
        "collection_info": null
    },
    {
        "uuid": "1de5a32eac9a74a2673d2b7d751463eb",
        "title": "句  其八",
        "author": "张商英",
        "content": "虽贋犹堪贵，前贤况可师。",
        "dynasty": "宋",
        "collection_info": null
    },
    {
        "uuid": "8fdb53ca3f482ca1b1bcb4ccb9bf5ce7",
        "title": "句  其九",
        "author": "张商英",
        "content": "欲到崄头寻怪石，夜来春水涨前溪。",
        "dynasty": "宋",
        "collection_info": null
    },
    {
        "uuid": "6bf1bab84e1e1ba513e591442687ba4d",
        "title": "句  其一○",
        "author": "张商英",
        "content": "赞唐山石裂半岸，壅遏波涛雪霜起。",
        "dynasty": "宋",
        "collection_info": null
    },
    {
        "uuid": "ed4b6924020b7f9b14489072d5ba4f70",
        "title": "句  其一一",
        "author": "张商英",
        "content": "橹声呕哑下巴东，路接阳台十二峰。",
        "dynasty": "宋",
        "collection_info": null
    },
    {
        "uuid": "3d0abd6b485808db99f02087fc349405",
        "title": "句  其一二",
        "author": "张商英",
        "content": "因寻太上长生诀，偶到青城大面山。",
        "dynasty": "宋",
        "collection_info": null
    },
    {
        "uuid": "7a601448b85728f4ab5de1fd9c101039",
        "title": "句  其一三",
        "author": "张商英",
        "content": "楠生石合头陀出，此记传闻岁月遥。",
        "dynasty": "宋",
        "collection_info": null
    },
    {
        "uuid": "83c5201783e1efc6bc54a90fa3f5d93f",
        "title": "句  其一四",
        "author": "张商英",
        "content": "水味甘腴偏宜煮，茗非陆羽莫能辨。",
        "dynasty": "宋",
        "collection_info": null
    },
    {
        "uuid": "0436096e1c199d54be0aad2b1227b700",
        "title": "句  其一五",
        "author": "张商英",
        "content": "四时积雪瞻岷岭，三派飞泉出洞天。",
        "dynasty": "宋",
        "collection_info": null
    },
    {
        "uuid": "69b183d539a00823c43eca44a25abb01",
        "title": "句  其一六",
        "author": "张商英",
        "content": "空将泪作雨滂沱，泪痕有尽愁无竭。",
        "dynasty": "宋",
        "collection_info": null
    },
    {
        "uuid": "5980422c737c2fe9053f1b477b6133fc",
        "title": "句  其一七",
        "author": "张商英",
        "content": "灵官召集役神鹊，直渡银河横作桥。",
        "dynasty": "宋",
        "collection_info": null
    },
    {
        "uuid": "9563837935577818b7d1b42f95485c3e",
        "title": "句  其一八",
        "author": "张商英",
        "content": "不向庐山寻落处，象王鼻孔谩辽天。",
        "dynasty": "宋",
        "collection_info": null
    },
    {
        "uuid": "7242924c275e421934779d1ed5e6ec94",
        "title": "句  其一九",
        "author": "张商英",
        "content": "秦庭繁杏两株开。",
        "dynasty": "宋",
        "collection_info": null
    },
    {
        "uuid": "f5110364e408a98d82149d0c503a42b8",
        "title": "句  其二○",
        "author": "张商英",
        "content": "庭前积水过不流，落叶千片水上浮。\n怜花不忍见凋谢，风力颠猛摧娇柔。",
        "dynasty": "宋",
        "collection_info": null
    },
    {
        "uuid": "3e6c280af00889bdfbfa68df5f0d037b",
        "title": "句  其二二",
        "author": "张商英",
        "content": "如障如屏如绣画，似幢似盖似旌旗。",
        "dynasty": "宋",
        "collection_info": null
    },
    {
        "uuid": "6df45ed99da645129cef45d245e513eb",
        "title": "句  其二三",
        "author": "张商英",
        "content": "分付着身先引去，免教人道贩私茶。",
        "dynasty": "宋",
        "collection_info": null
    },
    {
        "uuid": "d9df1ce6dd66e15fdc36764347a65922",
        "title": "句  其二四",
        "author": "张商英",
        "content": "最怜高冢临官道，细细烟莎编烧痕。",
        "dynasty": "宋",
        "collection_info": null
    },
    {
        "uuid": "4d4c2c90a7175202bf18191812349808",
        "title": "句  其二五",
        "author": "张商英",
        "content": "鹤髮飘飘紫府仙，摩娑金狄不知年。",
        "dynasty": "宋",
        "collection_info": null
    },
    {
        "uuid": "13e08d32663d5e806fa15e73c8ccfe39",
        "title": "贺拜罢南郊献诗",
        "author": "黄裳",
        "content": "中天台上闻天语，将下人间会真主。\n王室堂开秋意深，匆匆瑞气排羣阴。\n插空仪物望不断，文采高下成遥林。\n铁衣十万熊罴勇，忽拥天衢海涛动。\n两序朱帘语相庆，皆谓君王能绍圣。\n昭昭神考体天德，昔向明堂布仁政。\n君王欲报天地恩，乃修宗祀开端门。\n玉辂亭亭张日月，中望尧云降天阙。\n清宫行事斋心微，默与神交谁得知。\n献飨归来待祠殿，上帝先从道心见。\n龙衣登降天香浓，一片钧天庭燎中。\n振鹭于飞佩声响，恍如三代观臣工。\n先皇基绪既肯构，配侑岂或惭高穹。\n安得公尸不来燕，自是诸侯皆望风。\n奏歌已荐致和乐，饮受乃酢持盈功。\n晓来忽听道傍语，从此天观观九叙。\n琐琐愚臣何所补，只愿献诗归乐府。",
        "dynasty": "宋",
        "collection_info": null
    },
    {
        "uuid": "df2baa70f5a1ed561ce8188e9c8bfa1c",
        "title": "次鲁直烹密云龙之韵  其一",
        "author": "黄裳",
        "content": "密云晚出小团块，虽得一餠犹为丰。\n相对幽亭致清话，十三同事皆诗翁。\n苍龙碾下想化去，但见白云生碧空。\n雨前含蓄气未散，乃知天贶谁能同。\n不足数啜有余兴，两腋欲跨清都风，岂与凡羽夸雕笼。\n双井主人煎百椀，费得家山能几本。",
        "dynasty": "宋",
        "collection_info": null
    },
    {
        "uuid": "ee59b8a1fc606f37a9f368ab9c8ac920",
        "title": "次鲁直烹密云龙之韵  其二",
        "author": "黄裳",
        "content": "春来腰筥修溪童，摘山归去如年丰。\n主人长啜不言酒，焉用儿女扶山翁。\n闻说佳致欲相遂，劳生急放尘缘空。\n时走长鬚汲双井，岂吝七椀邀卢仝。\n夜归须步三峰月，晓望还乘五桂风，静中且看狙公笼。\n此乐吾宗好方寸，已向清斋望根本。",
        "dynasty": "宋",
        "collection_info": null
    },
    {
        "uuid": "cfcd37d94dc279348b22606020c71b41",
        "title": "次鲁直烹密云龙之韵  其三",
        "author": "黄裳",
        "content": "三峰峭拔如武夷，秀气入草根干丰。\n秋堂一笑诗相共，竹杖未化谁知翁。\n非特鹰爪致我啜，芋栗亦慰肠中空。\n修鱼上钓开酒瓮，但欲醉我君宁同。\n须饮一斗寄混沌，吹使自觉桃源风，此言当践非相笼。\n百岁岂能空自窘，万顷汪汪同一本。",
        "dynasty": "宋",
        "collection_info": null
    },
    {
        "uuid": "84d7c0f0f5f7bb643656ae26519f5ae2",
        "title": "次鲁直烹密云龙之韵  其四",
        "author": "黄裳",
        "content": "春山椎鼓雀舌细，石涧垂丝鱼肉丰。\n异时相逐许余地，杖藜自号田家翁。\n有年无累反观处，水天云尽涵秋空。\n虽然出处有义命，必欲长往非人同。\n校书千古窜讹谬，日长閒御瀛洲风，故园且付烟云笼。\n落笔成诗今几卷，洗我烦襟求副本。",
        "dynasty": "宋",
        "collection_info": null
    },
    {
        "uuid": "5498324a1bc6300326cb5c96f94a5e9c",
        "title": "次曾德宣竹窗之韵",
        "author": "黄裳",
        "content": "导彼清泠泉，育此婵娟身。\n幽哉窗户间，猗猗窥鳞鳞。\n有霜能独留，无德难相亲。\n乃闻曾子风，嗜好非今人。",
        "dynasty": "宋",
        "collection_info": null
    },
    {
        "uuid": "e9bfc5d550ea316ea718db200966ca5c",
        "title": "简政堂",
        "author": "黄裳",
        "content": "简政岂在事，养源无他心。\n持守得纲领，施设从胸襟。\n虚静古意远，平易人情深。\n光景尘不染，悉付公余吟。",
        "dynasty": "宋",
        "collection_info": null
    },
    {
        "uuid": "0b24e899952e366e11eb37f96dff828c",
        "title": "题杨氏聚义轩",
        "author": "黄裳",
        "content": "聚义归清虚，无欠亦无余。\n聚利赴嗜慾，自丧俄自续。\n义在诗与书，利在金与珠。\n金珠壮人颜，俯仰一世间。\n我去彼不随，彼去我不观。\n诗书入青瞳，藏蓄心腑中。\n贻之修乃孙，操之修乃躬。\n秧种秀沃壤，愿饱万腹空。\n源泉洌清甃，既与还不穷。\n开轩有意哉，短什嘉仙翁。\n黾勉慎所交，高攀古人风。",
        "dynasty": "宋",
        "collection_info": null
    },
    {
        "uuid": "45032c8d7668df1b7484ef0b5e6281a4",
        "title": "听隠士琴",
        "author": "黄裳",
        "content": "幽意不可象，因声而后形。\n至声不可僞，因心而后生。\n三尺膝上孤，一寸胸中鸣。\n急声如飞泉，泻泻秋云边。\n巧声如流鶑，历历春风前。\n幽人无此心，素弦无此声。\n心与手相忘，意与声相迎。\n弹者自到古，闻者谁知音。\n但见风色吹我清，欲御此风天上行。",
        "dynasty": "宋",
        "collection_info": null
    },
    {
        "uuid": "967b67a7f1de28acb4a4abcc6bf28bf5",
        "title": "送胡君游洛",
        "author": "黄裳",
        "content": "得丧纷纷转羣慾，谁及爱嵩三十六。\n有客忽自东南来，已为湖山饱双目。\n逸兴不住皇州春，天津桥南酒初熟。\n长念花王司马坂，洛阳今寓谁家馆。\n已闻香信满东风，嫔御相从水光畔。\n芳容须向盛时吟，昔也醉翁长恨晚。\n谷雨且老黄鹂声，急上征鞍望瀍涧。\n送行诗句无纤尘，自有交游在霄汉。\n藜苋肠中何所须，但愧银鈎落香翰。\n看花知遗生，看山知养神。\n妖奇怪丽九十种，未失东风助培壅。\n三十六峰元气清，独插太虚无古今。",
        "dynasty": "宋",
        "collection_info": null
    },
    {
        "uuid": "e2df69f97a54c4f0d275974406bd418f",
        "title": "湖上閒赋",
        "author": "黄裳",
        "content": "钱塘吴之雄，西湖乃其贰。\n晴虚混高下，寒光堕苍翠。\n俯仰睨澄澈，融结会幽邃。\n日月司晦明，烟云管开闭。\n楼阁生有无，尘凡换奇异。\n素蔼俄包藏，物象已非二。\n中有虚一子，四顾银色世。\n云罅漏余晷，稍盛却阴翳。\n遽回天汉明，收摄何所置。\n近影认遥碧，故态献新媚。\n振羽鹭初起，一苇出天际。\n大巧现奇画，人欢发幽思。\n杖履秋林深，弦管春波细。\n名字人不知，閒藏洞霄吏。",
        "dynasty": "宋",
        "collection_info": null
    },
    {
        "uuid": "d5d0b5cfeb9139b5e012100abcfaa087",
        "title": "寄题存心堂因简正仲运使",
        "author": "黄裳",
        "content": "有乐不在物，况当仕而优。\n外骛乃自苦，作德能日休。\n身计苟未适，安能为道谋。\n基址更所寓，得地东南陬。\n经营喜宋子，阐绎嘉毛侯。\n纷嚣落寂境，蒸鬰回素秋。\n事少德机静，风微花信幽。\n林悄鸟相应，日閒丝自游。\n中发灵台光，下照彪池流。\n神怡况味远，意虚才智周。\n真见造不灭，妄想降无求。\n所示良可助，所超安可酬。\n会合果有道，宁復嗟阻修。",
        "dynasty": "宋",
        "collection_info": null
    },
    {
        "uuid": "19f00697d169ef408f0b525606969181",
        "title": "惇礼兵部久不作诗偶成数韵奉戏",
        "author": "黄裳",
        "content": "南宫先生好谈古，齿牙所挂多老杜。\n剑气中盘几时吐，欲看光芒出庭户。\n平生气直易言语，不解聱牙斲诗句。\n先生莫学东野苦，我愿为云相逐去。",
        "dynasty": "宋",
        "collection_info": null
    },
    {
        "uuid": "bbae5f842c7d8fc8a92b7d011b98a067",
        "title": "汴河解冻郭公域将行以诗奉寄",
        "author": "黄裳",
        "content": "霜华一望银河道，闻说行舻犹未果。\n清旸想快东去情，未斩凝冰已先破。\n东邻空忆樽前佐，为谁更把金巵倒。\n汾阳远裔今有人，不见纤尘落幽抱。\n画梁燕子趁时归，故园莫放春光老。",
        "dynasty": "宋",
        "collection_info": null
    },
    {
        "uuid": "2c025388b0d1e54050f3788718ffb619",
        "title": "简元舆祠部  其一",
        "author": "黄裳",
        "content": "文艺相从春欲暮，未去皇州散还聚。\n岂期扰扰凶器场，却会高谈翫千古。\n冷官辄对华省郎，亦许烹煎待宾主。\n文章虽自根本来，裂破大全空缕缕。\n如公自蓄胸中奇，长短岂能欺五度。\n旷野羣陂渴霖雨，欲叫虾蟆已窥户。\n春衫未迭麦寒薄，最惬含毫斲诗句。\n如公简静意尤远，卒迩清风慰遐慕。\n牵率鄙兴游太虚，满我缣箱始归去。",
        "dynasty": "宋",
        "collection_info": null
    },
    {
        "uuid": "8c9136130443180a5794815cccb6846f",
        "title": "简元舆祠部  其二",
        "author": "黄裳",
        "content": "百花岩上仙人住，岩下为州山水聚。\n白头青冢南北人，倒影沈沈独怀古。\n倚栏把酒与谁同，况是使君为献主。\n应唤渔舟疏苇中，旋脍游鳞落红缕。\n秘书座上最轩昂，能共春云争态度。\n红衣带月今何处，几转春残掩朱户。\n飞船送客空断肠，梁尘漫落声中句。\n虚白亭前湖水閒，忽为霓裳起思慕。\n出门沙土乱如雨，熏风吹梦天南去。",
        "dynasty": "宋",
        "collection_info": null
    },
    {
        "uuid": "eac1abe14f479b05e86ef09619286e25",
        "title": "观试",
        "author": "黄裳",
        "content": "题墨脱新镌，扃钥开清晓。\n文衡朝士高，香案天风小。\n银袍带残月，玉鹭集寒沼。\n赳赳干城材，衔枚出远徼。\n才气方自强，未战意先挑。\n临文寻汝贤，形见乃微妙。\n人才焉可齐，云汉多年少。\n悭思忧明膏，俊性翫斜照。\n得丧召荣辱，美恶露嚬笑。\n修毫饮流液，灵珠落光耀。\n雕琢破巨璞，歌舞探长鞘。\n含蓄既寂寂，运动还渺渺。\n重赏岂敢吝，行当塞明诏。",
        "dynasty": "宋",
        "collection_info": null
    },
    {
        "uuid": "7ac72489fd15fb4c884362ca243d2619",
        "title": "简无咎学士",
        "author": "黄裳",
        "content": "北澶车马来何暮，芹茅池边失欢聚。\n有分共为文字游，却向西郊话今古。\n人頼聪明多自僞，信厚期君中有主。\n职事无尘静相对，满榻诗书香数缕。\n严扃如在柳阴中，绿幄朱帘细风度。\n紫犀銙破雪花浓，石鼎煎声遶窗户。\n准拟七椀邀卢仝，清涤烦襟出新句。\n共笑先生最贫苦，误使帘前客相慕。\n虚名薄利能几多，裹饭区区来復去。",
        "dynasty": "宋",
        "collection_info": null
    },
    {
        "uuid": "ddac3dcf326cbf6142c8ae5b804e3005",
        "title": "酬罗正之提刑城东赏花之什",
        "author": "黄裳",
        "content": "一气适来颜色明，一气适去颜色衰。\n花缘根蒂岂所托，颜色亦非花可为。\n花约一时枯且荣，人约百岁行復归。\n一时百岁孰多寡，花发乃知人盛时。\n一回花发一度醉，已无百与花为期。\n韩子空寻院中长，走马归来谩惆怅。\n昔日城西未同醉，今日城东还独赏。\n万事着意令人悲，邂逅多欢人愿随。\n破腊中来春渐渐，閒见芳梢青数点。\n韶华九十犹更长，未尝一朝游醉乡。\n中含万巧欲倾泻，将与才思争光芒。\n天台近得醉吟老，寄我新篇颂花好。\n扬鞭直指都城中，已踏东风杨柳道。\n上苑初开芳意浓，急走长鬚为余报。\n竞香论色如梦中，蝴蝶翩翩遶芳草。\n朱颜未愧雕栏红，莫向忙中放春过。",
        "dynasty": "宋",
        "collection_info": null
    },
    {
        "uuid": "21907d7197564d0fd86cf67ebb532438",
        "title": "寄题妙光亭",
        "author": "黄裳",
        "content": "天边月下云初尽，江上潮来风已定。\n两物无情岂有期，但见圆光非远近。\n潮回月落杳难寻，元无此景何须问。\n沙北渡头人自忙，谁为山翁说真性。\n涤除尘垢无少休，他日危楼与君凭。",
        "dynasty": "宋",
        "collection_info": null
    },
    {
        "uuid": "dc2deaf510db2e6de89d0ed356ac3f7d",
        "title": "观蚕",
        "author": "黄裳",
        "content": "大巧不为蚕上簇，机妇飞梭双注目。\n腹空万绪徒自劳，缣素如山人未足。",
        "dynasty": "宋",
        "collection_info": null
    },
    {
        "uuid": "dedf85c74b7e5700f58b47deda142e57",
        "title": "圆石六题 迎晖亭",
        "author": "黄裳",
        "content": "始自旸谷见，余霞敛微明。\n亟从林末动，幽禽发清声。\n羣阴既扫迹，众象聊遣情。\n捲帘取遥望，挥毫写初迎。\n行乐自此始，勿为多事萦。\n一世如过隙，顷刻宁可轻。\n胜概岂虚置，倒樽慰浮生。",
        "dynasty": "宋",
        "collection_info": null
    },
    {
        "uuid": "97028d5a7d31690a641a338cf7b12154",
        "title": "圆石六题 邀月亭",
        "author": "黄裳",
        "content": "迎晖不觉一日尽，邀月又会三人閒。\n未言期约绿岩畔，且共歌舞清樽间。\n霜轮皎皎无今古，世途扰扰多新故。\n今月曾经照故人，古人问月今何处。\n百年光景行復催，有月可邀能几回。\n双岩达士不须说，始见迎晖復邀月。",
        "dynasty": "宋",
        "collection_info": null
    },
    {
        "uuid": "ec3e7b898cea4c1bdfa670c8a4ecf806",
        "title": "圆石六题 清辉亭",
        "author": "黄裳",
        "content": "山色翠欲流，水光澄可照。\n二物偶相际，清风发微妙。\n中有逍遥翁，寓意得欢笑。\n此道復何求，仁智姑自劭。",
        "dynasty": "宋",
        "collection_info": null
    },
    {
        "uuid": "32b3f64b54da23b4e49fe8231e6d3ed8",
        "title": "圆石六题 翠筠庵",
        "author": "黄裳",
        "content": "外环碧玉千寻直，中起真香一篆清。\n宴坐主人俄出定，岁寒枝上得秋声。",
        "dynasty": "宋",
        "collection_info": null
    },
    {
        "uuid": "8d164fa13eaee7b209fecd5a6ea815b1",
        "title": "圆石六题 快览亭",
        "author": "黄裳",
        "content": "欲跨晴虚两腋风，曲栏干外意无穷。\n忘形独坐双岩下，遣兴旁观万象中。\n数韵瑰奇聊自适，满怀清爽可谁同。\n飒然而下吾能赋，未必登临愧楚宫。",
        "dynasty": "宋",
        "collection_info": null
    },
    {
        "uuid": "60a873a054cecde03a4bf66929fed846",
        "title": "圆石六题 招仙亭",
        "author": "黄裳",
        "content": "仙人岂可招，固有招仙道。\n钦信勿自欺，仁恕满中抱。\n何惭紫芝翁，惠然及予坐。\n众行示要路，羣实指虚果。\n脱落形数中，行在从所好。\n踌躇即有碍，清樽急须倒。\n天风欻尔动，相忘一何果。\n几日当復来，斜阳满芳草。",
        "dynasty": "宋",
        "collection_info": null
    },
    {
        "uuid": "cad3da405dcfb6cd5f5de00c3d0ddf52",
        "title": "龙凤茶寄照觉禅师",
        "author": "黄裳",
        "content": "有物吞食月轮尽，凤翥龙骧紫光隠。\n雨前已见纤云从，雪意犹在浑沦中。\n忽带天香堕吾箧，自有同干欣相逢。\n寄向仙庐引飞瀑，一簇蝇声急须腹。\n禅翁初起宴坐间，接见陶公方解颜。\n颐指长鬚运金碾，未白眉毛且须转。\n为我对啜延高谈，亦使色味超尘凡。\n破闷通灵此何取，两腋风生岂须御。\n昔云木马能嘶风，今看茶龙解行雨。",
        "dynasty": "宋",
        "collection_info": null
    },
    {
        "uuid": "7fae71082b33c14c7973fb9b190e9870",
        "title": "送范子镇",
        "author": "黄裳",
        "content": "东南有人不可攀，生轻义重人所难。\n此风雕落不復见，得公今日如芝兰。\n千人忽堕风涛间，义气有感心生寒。\n以情论法不可枉，使法可枉吾宁閒。\n兼遗物己为虚舟，遂授此属还平流。\n相逢鹰犬颜何厚，剑水闽山公不朽。\n有恩流到墓中魂，无累乞寻林下友。\n得官西去心胆雄，帐下将军望公久。\n此生义在公无惭，未到青云空白首。\n男子屈伸当有时，行置长缨远夷脰。\n浩歌一阕公临政，马上东风曲堤柳。\n卯酒醺醺吹復醒，纤毫谩引无中有。\n洒然得句谁其酬，寄我须烦置邮走。",
        "dynasty": "宋",
        "collection_info": null
    },
    {
        "uuid": "0f528dfa5181b4694b3dbf884c152a4d",
        "title": "卜居潮山",
        "author": "黄裳",
        "content": "胜致久不示，幽居今已该。\n盖待出尘子，将作还玄斋。\n升高独南望，大巧安用裁。\n天目形势落，秋空屏障开。\n吴境岸边断，越峰天际回。\n双臂龙虎揖，两潮风雨来。\n直视江渚印，蛟蜃遗灵胎。\n旁闻海门出，波浪生春雷。\n平生乐山水，邂逅奚所猜。\n秋老竹林冷，攀竹趋岩隈。\n得石喜奇怪，且席青钱苔。\n泉甘地脉正，吸泉如传杯。\n人静道始集，境幽心易灰。\n老圃听吾语，勿以慵相推。\n勤将日力进，速副韶光催。\n长生且有道，当悟接与栽。\n务使翠华远，长大如婴孩。\n琼蕊覆青径，木香兼荼梅。\n疏凿取清浅，结甃移碑材。\n飞桥渡流水，俯仰无纤埃。\n虽谓夕阳好，见月还徘徊。\n卜筑非偶尔，供吟何快哉。\n栖养此固足，会晤谁可偕。",
        "dynasty": "宋",
        "collection_info": null
    },
    {
        "uuid": "a66ea03590ae04c572f31f1453422210",
        "title": "假山",
        "author": "黄裳",
        "content": "天作乃说真，人作故云假。\n堆迭孕奇怪，含思亦如画。\n遥岑出寸碧，羣岫拥而亚。\n苍苔抱秀骨，尤惬时雨洒。\n去来何所人，度岭策羸马。\n安得无心云，经从断而挂。\n日落行且休，寒岩峙孤舍。\n假合虽使然，登览忧亦写。\n万法资诸心，一念有神化。\n缔构况融结，犹造秋与夏。\n摄用还一空，何取亦何舍。\n莫认假与真，外乐聊以借。",
        "dynasty": "宋",
        "collection_info": null
    },
    {
        "uuid": "c78c488b89f486f3407d4c37d5afb08a",
        "title": "谢人惠茶器并茶",
        "author": "黄裳",
        "content": "三事文华出何处，岩上含章插烟雾。\n曾被西风吹异香，飘落人寰月中度。\n美林见器安所施，六角灵犀用相副。\n目下发缄谁致勤，爱竹山翁傍云住。\n遽命长鬚烹且煎，一簇蝇声急须吐。\n每思北苑滑与甘，尝厌乡人寄来苦。\n试君所惠良可称，往往曾沾石坑雨。\n不畏七椀鸣饥肠，但觉清多却炎暑。\n几时对话爱竹轩，更引毫瓯斲诗句。",
        "dynasty": "宋",
        "collection_info": null
    },
    {
        "uuid": "d9649e59393e8ec0943432fd1825e881",
        "title": "陪会稽太守游鑑湖会于禹祠之下",
        "author": "黄裳",
        "content": "一鑑沈沈含万象，千岩竞秀还相向。\n季真梦断归去来，数顷寒光对夷旷。\n管弦公外与民同，秘阁先生千骑长。\n从公于迈巷无人，画船解缆争先放。\n去探禹穴升稽山，语笑相逢洞天上。\n玉帛纷纷何处寻，谩对遗陵起悽怆。\n越王羞辱微之欢，山水依然人独往。\n先生揖我欹金巵，吾道本来无得丧。\n日月如飞奚用劳，醉舞言归勿令荡。\n湘灵不见湘江閒，回首斜阳落秦望。",
        "dynasty": "宋",
        "collection_info": null
    },
    {
        "uuid": "be9e118f6553e56ad33651cd02601939",
        "title": "送满龙图守奉化",
        "author": "黄裳",
        "content": "台省两称公，郡国三换节。\n海角承重寄，螭头怀远别。\n俯仰七迁迅，觉梦一炊热。\n先生自怡怡，浮世谁惙惙。\n暴霖驾西洛，华舻指东浙。\n香径摧芰荷，丰厨拾鱼鼈。\n窥影入贺鑑，访古探禹穴。\n未暇登四明，方思白华洁。\n使车贻亲荣，闽山迓来辙。\n岂须老莱衣，始能事耆耋。\n往往回首时，千岩看堆雪。\n行观真卿书，德政满青碣。",
        "dynasty": "宋",
        "collection_info": null
    },
    {
        "uuid": "1d6a0fc9ff19e26910c525053a97b3e3",
        "title": "次舒尧文秋夜有感之韵",
        "author": "黄裳",
        "content": "自越趋儒林，由吴两江渡。\n四年如退之，疏慵傲名数。\n西风今又来，庭柯泣珠露。\n荣枯几番新，閒日常自度。\n誓为天汉游，捣药看玉兔。\n逆行非吾心，焉用忧日暮。\n典籍犹可捐，宁雕子云赋。\n万事归自然，所得先去故。\n洒落桐庐君，高源欲东赴。\n外物非所谋，此学良足据。\n但以中致虚，元气腹当饫。\n壮怀感暮秋，羣动还太素。\n宋玉悲何为，忘失聊适屦。",
        "dynasty": "宋",
        "collection_info": null
    },
    {
        "uuid": "b7cfd85c26f5d856519a7684b4ecc337",
        "title": "送刘和甫之江东",
        "author": "黄裳",
        "content": "去年相逢时，霜华轻压梅花枝。\n今年相别日，苹末秋风惨行色。\n逢时易为乐，别时易为伤。\n谁知伤与乐，各是羁旅肠。\n送者难为留，离者难为行。\n谁知离与合，各是天涯人。\n离合有分不可料，彼此有适当忘情。\n君今此去何时来，韦编频向灯前开。\n读书患在少思索，时将寸管书清才。\n君今此去何时到，风力攻帆急如火。\n秋光照人益潇洒，一叶轻舠又东下。\n松陵鲈脍是时节，无惜霜锋傍船切。\n泛入东南第一州，八月仙涛驾天白。\n江头此景须吟看，少留轩旆开朱颜。\n徐徐踰江诣所舍，心閒应爱云中山。\n用其所乐以自遣，莫教乡思为心关。\n他时握手又西上，多在后岁秋风间。",
        "dynasty": "宋",
        "collection_info": null
    },
    {
        "uuid": "5ef77bc6056fa593672e586b3608a991",
        "title": "酬子明冬后出思正夏中见招之什",
        "author": "黄裳",
        "content": "大学閒官闭门坐，渍墨磨丹满文藁。\n霜风门外潮头过，马首长鬚欲吹倒。\n双眸厌为尘沙昏，出外遽止从予好。\n不復见君今几时，相忆还惊岁华老。\n恨得新诗何太晚，瓜李为期閒梦断。\n余酒喜见忘机翁，声色尝与心相同。\n小沼荷花未云昨，君来且负炉中红。\n东邻交友亦爱客，烹鲜盘馔工于侬。\n青蜗乌贼欠此可，蟹蛤已有吴间风。\n劳生多故岂足念，莫不有分劳冲冲。\n有钱取醉亦足矣，满腹以外吾何容。\n漫漫雪意稍含蓄，瑶池将见涵春空。\n两骑翩翩踏琼玖，州北主人相望久。\n解颜一笑如君难，区区论报非吾友。",
        "dynasty": "宋",
        "collection_info": null
    },
    {
        "uuid": "18735e22c0b12cd266bec49ad7671ccc",
        "title": "酬程忠彦见赠",
        "author": "黄裳",
        "content": "与子邂逅春闱中，子未及壮文何雄。\n淡书名姓青云旁，天风吹我襟怀香。\n巨源耻作寻常流，洪涛忽驾西江秋。\n剽窃袭蹈非子情，伯乐一睨人皆惊。\n乃更退托多楚狂，谓我有感潭中央。\n腰间跃去为龙藏，斗牛下接亭亭光。\n尝言文章气所寓，养气未及柔与刚。\n乌能发露与剑比，而不与我非其长。\n红尘丹汉不足较，傥来勿使心常忙。\n安得小艇剑溪上，与子邂逅飞双桨。\n满溪烟雨芦花春，渔人一曲声无尘。\n夜明潭上人初静，神明欲腥姦与佞。\n宝气深盘盘不得，直上羣阴俱失色。\n此时与子同行藏，倚楼人往空斜阳。",
        "dynasty": "宋",
        "collection_info": null
    },
    {
        "uuid": "379f8b79241c01e2a6e4aaff49d08247",
        "title": "送延平太守",
        "author": "黄裳",
        "content": "南有溪山谁可托，须拥旌麾日边落。\n无政人向溪山愁，公徒追索情如酬。\n有政人向溪山醉，鼓吹寻幽闹如市。\n七闽山水世所议，尤喜延平得高致。\n山光水色秋意清，月华剑气空体明。\n双流既往却再顾，五龙虽奋还相迎。\n断云天北列寸碧，中有仙人骑鹤行。\n仙人岩前万人聚，金碧下瞰天津横。\n霁色还空影高下，蓬莱幻化俄顷生。\n太原使君未下车，公论已许程与吴。\n独游才刃安能拘，发遣万事归玄无。\n洗眼待看乡老书，使君政事当起予。\n年丰讼少民已苏，两税竞了谁无襦。\n万户有酒钱足酤，飘飘帘下吹笙竽。\n山水图中声色活，大小从公四园阔。\n飒飒山风吹夕照，想见颓然使君笑。\n南来莫使诗筒少，慰我尘劳空扰扰。",
        "dynasty": "宋",
        "collection_info": null
    },
    {
        "uuid": "c7cea7b928bb2394c305b07a56a80fdd",
        "title": "夏云",
        "author": "黄裳",
        "content": "数迭奇峰插空碧，舒卷光阴度红日。\n莫道无心空自閒，天地为炉果何恤。\n愿移炎赫归至冥，请开蒸鬰还太清。\n从龙以往荡妖气，蟊贼欲滋今自坑。\n晚来载雨落何处，一片俄从北偏举。\n区区此意焉用留，能作几家轩上秋。",
        "dynasty": "宋",
        "collection_info": null
    },
    {
        "uuid": "26b9bc803297dfc04daba0a6192d277e",
        "title": "矮松",
        "author": "黄裳",
        "content": "枝干偃蹇奇可夸，本根融结杳难测。\n龙蛇已抱千载灵，梁栋何烦万牛力。\n虽减半天风雨声，却得三冬雪霜色。\n卫生已免斧斤人，粧景何辞吟醉客。",
        "dynasty": "宋",
        "collection_info": null
    },
    {
        "uuid": "3444c894cfdbf390d3d8bc914d8127a3",
        "title": "不流轩",
        "author": "黄裳",
        "content": "大道果安在，无流亦无止。\n有流落色界，无流在空体。\n用向体中存，见否瞪而视。\n空色两相忘，有无还自尔。\n月明孕澄寂，山寒卧清泚。\n一叶天际来，歌声耸吾耳。",
        "dynasty": "宋",
        "collection_info": null
    },
    {
        "uuid": "9f76f16bdd89245c527df7e3472fe20c",
        "title": "春霁",
        "author": "黄裳",
        "content": "动润毕化事，清旸却阴翳。\n披云出寸碧，银色烂盈地。\n芳径导众乐，顽冻展羣翠。\n雨霁春且老，良时固难计。\n好景归新诗，清樽接佳士。\n韶光宜夕阳，醉笑莫轻起。",
        "dynasty": "宋",
        "collection_info": null
    },
    {
        "uuid": "92536abaf592d39131cbe9d56992ca38",
        "title": "送郭公域",
        "author": "黄裳",
        "content": "官冷犹能愿邻好，侧听欢声亦开抱。\n朝曦未合败顽冻，来问仙舟已登道。\n但见风铃送余韵，慧佐尊前迹如扫。\n汾阳远裔今有人，插架万轴谁能贫。\n豪气欲吞天下士，舌上古今时復陈。\n熙朝未遇将谁尤，芳辰不乐还自嗔。\n聚散浮云眼前过，且作閒人静中坐。\n画梁燕子急归来，莫放故园春自老。",
        "dynasty": "宋",
        "collection_info": null
    },
    {
        "uuid": "35a345b487895e984e6b9d02bf1f4168",
        "title": "寄连君佐",
        "author": "黄裳",
        "content": "樽酒会君江上楼，高谈不与世俗侔。\n淮阴将军跨下过，鲁国至人东家丘。\n气吐胸中斗牛夜，笔落手下烟云秋。\n丈夫得失聊自乐，一身一计何足忧。",
        "dynasty": "宋",
        "collection_info": null
    },
    {
        "uuid": "b9db1cc9880fb7d63e962540c1c17d36",
        "title": "送人归符离",
        "author": "黄裳",
        "content": "百尺危楼一杯酒，与君话别秋风老。\n明日解舟逐流水，不挂片帆急如火。\n符离风物好，一觉仙舟到。\n平时高奋丈夫事，匹马西来亦须早。\n好是天涯逢故旧，笑言何处重携手。",
        "dynasty": "宋",
        "collection_info": null
    },
    {
        "uuid": "4a9a0be219fb3be50876cd3d233a9903",
        "title": "送林疑独教授",
        "author": "黄裳",
        "content": "犹记龙津曾把手，閒对云山一樽酒。\n谈高稍犯禅师疆，遥指青尖露疏牖。\n璧水起人新思浓，旁释奇文到科斗。\n自笑山翁缄默多，来处长疑抱真叟。\n君虽健语犹相知，乃欲同归上忠厚。\n假合此生尘已多，肯復随流逐人后。\n再喜相逢春意中，忽见天机在杨柳。\n幽花野水时可寻，赶马长鬚有罍鋀。\n柰何汴洛贪送人，扫荡顽冰一梭走。\n义在人心难可欺，浮玉山南望风久。",
        "dynasty": "宋",
        "collection_info": null
    },
    {
        "uuid": "ec96ae0ada2b2314c0e9ade20c2c8838",
        "title": "閒书",
        "author": "黄裳",
        "content": "一笑待毁誉，一歌待穷通。\n笑歌未能忘，犹落诸环中。\n无待用笑歌，此理西即东。",
        "dynasty": "宋",
        "collection_info": null
    },
    {
        "uuid": "36d48387b1159e44a8853c21b274d146",
        "title": "尉氏五题 蔡相庙",
        "author": "黄裳",
        "content": "范叔脱身车箦间，一言悟主才所难。\n死齐辱贾逐四贵，合为昭王留武安。\n万里青云虽自致，燕客相寻亦天意。\n琅琅乘机叙消息，能使先生谨承德。\n愿归相印臣不如，结绶怀金岂劳力。\n富贵只资唇舌能，休笑魋颜与挛膝。\n人生遭遇合有时，羁旅入秦谁与知。\n揽权数月何为惧，非义所安人或恶。\n四十三年雄俊间，归与不归函谷关。\n孤坟却使郑人看，只恐燕昭由此还。\n千古英灵果何往，人间祸福空相访。\n春入祠庭燕御风，交龙旌堕香尘中。",
        "dynasty": "宋",
        "collection_info": null
    },
    {
        "uuid": "6aba9c51b7090865f6273ad34d80ef27",
        "title": "尉氏五题 三亭岗",
        "author": "黄裳",
        "content": "相得语未究，相知心已陈。\n喜生岗上夜，痛定箦中身。\n兴废自王郑，恩酬生魏秦。\n满怀机变学，岂谓有燕人。",
        "dynasty": "宋",
        "collection_info": null
    },
    {
        "uuid": "b7611189b7a545f0b031a2d77feb72d2",
        "title": "尉氏五题 蓬池",
        "author": "黄裳",
        "content": "旷野饮绿水，往往如具区。\n尉氏得此景，赐民非自娱。\n想成独乐戒，故能与民俱。\n阮籍方外豪，徘徊顾梁都。\n亦恐感嘉惠，岂特怀壮图。\n逸兴果何类，茫茫谁与拘。\n度量贮天汉，岂不容葭芦。\n兴废未始定，陵谷俄已殊。\n昔为凫鹥乡，今为狐鼠庐。\n厚泽瘗膏壤，能復滋耕夫。\n得利已足喜，怀古安用吁。",
        "dynasty": "宋",
        "collection_info": null
    },
    {
        "uuid": "1dd9ef89acbf89180eef839eaa9d7a1c",
        "title": "尉氏五题 啸台",
        "author": "黄裳",
        "content": "脱身魏晋间，嗣宗南阮英。\n长啸写逸兴，偶为台上行。\n或带竹林醉，独驾无将迎。\n风月乃所友，相投清与明。\n微引踵中息，稍从唇齿鸣。\n渐渐薄林杪，飘堕令人惊。\n忧愤闻而平，贪浊闻而清。\n苏门得孙子，答以鸾凤声。\n不应乃深应，栖导良自诚。\n当悟啸中旨，可传言外情。\n台在声不传，万籁徒汝争。",
        "dynasty": "宋",
        "collection_info": null
    },
    {
        "uuid": "b9bbbb72a4538edbd4e390a0e1fb3377",
        "title": "尉氏五题 七贤里",
        "author": "黄裳",
        "content": "遥想七贤会，空留七贤里。\n神交遗形骸，清流外尘滓。\n脱略堕险怪，嵇阮两高士。\n白视骄法家，红锻傲公子。\n所识不及才，或殆或以死。\n山公颇适用，选职尤可喜。\n立少规不祥，去备忧不轨。\n窃恐阮与嵇，于此未能耳。\n向秀稍知义，由父谩知止。\n酒隠名刘伶，无志君子仕。\n王戎贪聚钱，阮咸亟追婢。\n观德清流中，二子有臧否。\n修短归黄埃，毁誉落青史。\n盛世人已非，荒原物空是。\n贤者观我吟，聊用择所履。",
        "dynasty": "宋",
        "collection_info": null
    },
    {
        "uuid": "7f22a1a9416bad713a46f923ed84185b",
        "title": "灵草",
        "author": "黄裳",
        "content": "五行在万类，惟草最柔弱。\n春至忙发生，秋来遽衰落。\n如何却有灵，阴制长生药。\n金石走或飞，落鼎谁能捉。\n若乃赤帝兵，飞走请自缚。\n万炼致妙用，造化犹天作。\n中抱阴阳精，浅陋安可度。\n莫笑荣復枯，浮生尚堪托。",
        "dynasty": "宋",
        "collection_info": null
    },
    {
        "uuid": "9db73e10c485891ed7753d3b39ff368a",
        "title": "岁寒堂",
        "author": "黄裳",
        "content": "岁寒堂前岁寒栢，接见东君无愧色。\n正似屠龙方外人，绿鬓还生未垂白。\n酒杯放手情已疏，可鄙当时背文客。\n世态何足留齿牙，且践清阴坐幽石。\n云门对面如有情，安得青童报消息。\n莫使仙人开北扉，见我劳生空汩汩。",
        "dynasty": "宋",
        "collection_info": null
    },
    {
        "uuid": "656aa36198a2d81a8edc9701411651a9",
        "title": "丰提刑理赴西蜀",
        "author": "黄裳",
        "content": "气柔语音低，欲静神色明。\n扰扰劳生中，望道心如倾。\n烦苛患庶士，抵冒悲羣氓。\n眷眷自中降，悠悠傃西征。\n晓霜毛袖重，卯酒面花轻。\n出关谁最旧，过栈子何平。\n施设快拘守，跋涉劳将迎。\n路难休咏蜀，梦远亦登瀛。\n胸中文艺光，域中监牧荣。\n以淡却私狥，以默静纷争。\n万累丧民德，一嚬生道情。\n行闻化无欲，圜扉芳草生。\n公余废俗乐，反一天全精。\n源源踵中来，趋者已屡更。\n安知我所寓，山国望神京。",
        "dynasty": "宋",
        "collection_info": null
    },
    {
        "uuid": "668c6eb9509ba539853e02ea8953906b",
        "title": "赠灵谷山人",
        "author": "黄裳",
        "content": "无缘一步如秦湘，有缘千里如门墙。\n山人安得不相访，囗如昔也同行藏。\n自从别后乐何处，灵谷山中养冲素。\n懒与尘凡争是非，拂袖俄趋长乐府。\n十洞真人怀宿契，阴使来陈掌中示。\n不着乎书惟口传，千古茫然索根蔕。\n或乱枝条无计寻，大还只欠铅中金。\n玉简朱书落吾耳，安用冥搜遶天地。\n紫玄忽见老翁笑，家住昆崙何杳杳。\n神炉已寘龙山椒，蓬壶可听东溟潮。\n温泉名界甘復泚，一毂符行坎宫沸。\n七十二候承天时，三五一法明天机。\n晤言再卜春为期，冲和有道当依归。\n山水多夸武林好，更有龙椒惬幽抱。\n桃源惟在山腰间，越出寸碧窥吴峦。\n雷驱猛雨玉龙过，月明人上朝元坛。\n五符金鼎任还返，须知造化由阴丹。\n愿屈冲和讲幽秘，莫独云山孕铅水。\n紫府宾，丹台身。\n去来在我若为情，谷风时送步虚声。\n山花径，水月沼。\n乐因谈到长生妙，偶坐俄行无事了。\n或将得一问因缘，江天为指归舟到。",
        "dynasty": "宋",
        "collection_info": null
    },
    {
        "uuid": "18f131610f6ec73a40d392322af4fc6a",
        "title": "寄隠者",
        "author": "黄裳",
        "content": "守道宋高士，筑室齐东鄙。\n植竹看岁寒，种田助形委。\n束书捐古今，抱易究生死。\n不以外移内，不以行责止。\n九十留童颜，湖山饱清视。\n或顾先生云，时平可以起。\n先生本无求，弃置如弊屣。\n俄闻与物化，精一未尝毁。\n汗简书逸民，义风洗贪士。\n东望呈肺肝，遥泻一巵水。",
        "dynasty": "宋",
        "collection_info": null
    },
    {
        "uuid": "bcdc1a35e9ae6496892239151b54eb69",
        "title": "送陈知县",
        "author": "黄裳",
        "content": "握手州东花闹时，泻酒胸中如漏巵。\n各无官守竟信意，坐间只有春相随。\n十年暌远何所得，但悟世情能守一。\n昨日小轩君不游，荷叶雨声池上秋。\n明珠得丧百万斛，何虑炎蒸金欲流。\n一樽独对清都梦，可怜幽思无人共。\n今日闻君马已西，不觉毫端得诗讽。\n汝阳县长多清风，壶中有客当相送。",
        "dynasty": "宋",
        "collection_info": null
    },
    {
        "uuid": "2a5dbcddebc2f109dd703edf363c7546",
        "title": "和张仲时次欧阳文公览李白集之韵",
        "author": "黄裳",
        "content": "紫微所拱皆仙官，开元无事长庚閒。\n偶缘一念来人间，诗才到白诚无难。\n英华峻发根自天，春空蔼蔼飞翔烟。\n云涛雪浪沧溟喧，四面滔滔朝白川。\n重与论文不须细，且贵胸襟写来易。\n易中自有惊人词，绳墨空高何足贵。\n苦谈杜甫峻谈李，文人相轻古如此。\n始惟通道继而醉，万事纷纷宁復记。\n三人分散难为攀，梦魂应觉星躔寒。\n乃与月影同交欢，岂有俗态趋人寰。\n若在真府如同家，琼丹我已修河车。\n仙源将果蟠桃花，安知不共游烟霞。\n便看琪园越三岛，休羡垂杨与芳草。",
        "dynasty": "宋",
        "collection_info": null
    },
    {
        "uuid": "ccff2660f9a4658f5689ad069e07975c",
        "title": "览武夷记",
        "author": "黄裳",
        "content": "武夷山中十三子，邂逅相寻良有以。\n顷向上筵何事醉，一时谪在人间世。\n八百年后还升真，武夷真君真主人。\n天台有籍安得知，不谒子骞谁与祈。\n紫云中下龙潭雨，尤喜张仙好诗句。",
        "dynasty": "宋",
        "collection_info": null
    },
    {
        "uuid": "41f6fbde28d4805f3e29156fb9f0eb5b",
        "title": "结交",
        "author": "黄裳",
        "content": "道义出君子，势利通小人。\n有无故所自，甘淡交所因。\n离合见难易，情文生僞真。\n圣主审所任，祸福延吾民。\n贤士慎汝择，利害归吾身。\n公患势利强，私患朋党亲。\n邪正若弗辨，安危难復陈。",
        "dynasty": "宋",
        "collection_info": null
    },
    {
        "uuid": "8b6c11c3b22f8b79b88ca2a9b4b17935",
        "title": "留题琴轩",
        "author": "黄裳",
        "content": "轩阁竞华丽，谁肯厌丝管。\n豪华既交欢，盛丽亦同翫。\n鸣弦虽侑觞，惟宜素纤按。\n声色方争高，耳目及中乱。\n古意始兴怀，曲终情已换。\n黄子寻天真，开轩名以琴。\n问琴意何在，答以琴为心。\n我愿听以目，与子为知音。\n无弦之琴声无声，世间此曲今何人。",
        "dynasty": "宋",
        "collection_info": null
    },
    {
        "uuid": "03277e56a47ef21f7a9f9a844f54988d",
        "title": "读罗隠孟郊集",
        "author": "黄裳",
        "content": "罗隠寓以駡，孟郊鸣其穷。\n始读鬰吾气，再味濡我胸。\n如何志与气，发作瓶瓮中。\n大见无贤愚，大乐非穷通。\n弃置二子集，追攀千古风。\n中兼六义异，下与万物同。\n妙象生丹青，利器资陶镕。\n心手适相遇，变化从色空。\n感寓復收敛，兀然无我翁。",
        "dynasty": "宋",
        "collection_info": null
    },
    {
        "uuid": "b2d4438291be8445eab074dd0e00f7a3",
        "title": "答仲时高轩小酌之什",
        "author": "黄裳",
        "content": "韩公浩浩乐文字，乃笑红裙醉豪子。\n张侯切切务高洁，亦鄙双鬟献回雪。\n东野先生穷且愁，蚯蚓窍中煎百忧。\n北舍主人贫亦欢，典衣取酒更未阑。\n悲愁伤气岂足尚，拣择害道非所安。\n空色皆无适相遇，衮衮百年谁自苦。\n太平功业时可为，万丈虹蜺不须吐。\n一源湛湛吾忘情，四人毁誉浮沤生。",
        "dynasty": "宋",
        "collection_info": null
    },
    {
        "uuid": "d3ca3c75ddb96af2d9ef5e585d0e38a4",
        "title": "送骆君归隠庐阜",
        "author": "黄裳",
        "content": "究竟此生安可逃，凈土社中风最高。\n纷纷一梦唤不觉，衮衮白头流落多。\n骆子翻然去尤早，寒堂誓结庐山草。\n寸阴早在精进中，四十司徒未为老。\n黄纸除书无此期，只为松云动幽抱。\n世人发愿多自欺，十八逸民今友谁。",
        "dynasty": "宋",
        "collection_info": null
    },
    {
        "uuid": "d9c151470ed47a5028e3a7f253632986",
        "title": "游东山大乘寺",
        "author": "黄裳",
        "content": "奔逸高真避秦侣，远入闽山岂惟楚。\n落花流水来何处，遂鹿人从石门路。\n遂造洞门谁得知，鸡黍生涯贯今古。\n樵客见留何事去，分合随缘落尘土。\n回头已在尘劳中，手把榴花如寐寤。\n紫玄素抱超然情，到此令人心骨清。\n閒跂长林跨深壑，遥见猿鹤来相迎。\n灵源为我写幽思，但闻历历朱弦鸣。\n狮子峰前狐退藏，当泯顽空还混茫。\n龙首涧边云并合，或作人间时雨行。\n杜鹃有声山意真，杜鹃有花山色明。\n偶逢奇石可且上，幸乘此兴聊飞觥。\n顾语娉婷莫予翼，脚力犹争年少轻。\n三杯通道聊自适，还被谷风吹復醒。\n忽忽流光已云暮，红烛如林乐声举。",
        "dynasty": "宋",
        "collection_info": null
    },
    {
        "uuid": "c50ef75471e1f32c4823954c2c6b5840",
        "title": "题桃花菊",
        "author": "黄裳",
        "content": "人面亦相映，龙山应独赏。\n却因清淡中，艷异尤堪尚。\n靖节篱下吟，幽怀忽驰想。\n武林溪上游，芳容若迎望。\n妙本自无二，佳名谁有两。\n辨事惟頼香，根蒂岂容妄。",
        "dynasty": "宋",
        "collection_info": null
    },
    {
        "uuid": "5d403220c71087e3daf977e14aaa692a",
        "title": "题水云村",
        "author": "黄裳",
        "content": "水云深处寻幽客，竞把银瓶飞虎珀。\n坐间玉篆流杯来，时伴桃花献春色。\n尘劳不到清樽前，何幸山翁设歌席。\n人在夕阳方醉时，回首云迷武陵宅。",
        "dynasty": "宋",
        "collection_info": null
    },
    {
        "uuid": "001d4e080164dc211e5aff853d45e523",
        "title": "送方彦稽解元",
        "author": "黄裳",
        "content": "壶公山下多伟人，尝谓方寸无纤尘。\n双眼孤鹰在霄汉，俯视燕雀尤有神。\n两冠羣英出微妙，失第春官恬自笑。\n归去壶公山下游，长鬚肩上何所忧。\n远烟万剂实行橐，置此雅好吾无求。\n松轩日午片石冷，水中天小云油油。\n时復窥影且自遣，毫末造化同春秋。\n可能含蓄南国意，洗我滞思如清流。\n方握齐纨却新暑，明月团团满寰宇。\n马上尘沙摇不开，空羡江湖鹭轻举。\n勿因世俗还低头，义理所在无今古。\n生死只繫箪豆中，谁为万钟移出处。\n六翮冲天观一飞，所养先须微贱时。",
        "dynasty": "宋",
        "collection_info": null
    },
    {
        "uuid": "b0b17d954fe92194c66d5ec5a7dfd460",
        "title": "道伦竹阁",
        "author": "黄裳",
        "content": "曾看孤山翠微麓，回环阁下千茎竹。\n醉吟先生唐室贤，洒落情怀出流俗。\n赤城德士攀高风，特借嘉名榜山腹。\n雪霜难犯为心虚，直节凌云耸苍玉。\n月华弄影无纤尘，合有丹霄凤来宿。\n赵州庭栢如己知，扫却閒言且观独。\n九年当作无生游，慎勿窥红堕私欲。\n况是天台掌仙箓，炼矿成金石龙谷。\n落花流水好寻真，岂特萧萧阁前绿。",
        "dynasty": "宋",
        "collection_info": null
    },
    {
        "uuid": "b37e1201840d312e0c3d2cbb13f1e7af",
        "title": "曲水亭",
        "author": "黄裳",
        "content": "盘龙偃蹇吸长涧，数篆寒光来向人。\n谁信云门有仙子，洒落恐是华筵宾。\n落英俄逐酒船到，世间乃得渔溪春。\n素纤举盏宁可却，清光聊涤胸中尘。",
        "dynasty": "宋",
        "collection_info": null
    },
    {
        "uuid": "276e8b03798e746f6334650aaad1c9e5",
        "title": "览和靖章安西湖之什",
        "author": "黄裳",
        "content": "和靖苦而豪，章安平而丽。\n驰情遶佳景，盈轴卷幽思。\n二子各何往，人非物还是。\n四时有行藏，彼物如邮置。\n百年有死生，斯人如梦寐。\n两幻相追攀，一觉都废弃。\n感寓聊自娱，兴尽娱亦弊。\n安坐湖山间，谁能以数计。",
        "dynasty": "宋",
        "collection_info": null
    },
    {
        "uuid": "a513dfeafbe51d6e0e0df38758bce890",
        "title": "送人赴官秘阁",
        "author": "黄裳",
        "content": "经行当年已充赋，却遂鹿官走尘土。\n百里牛刀未甘弄，况有文章自当贡。\n屡扣天阍出奇语，落笔纷纷动尧禹。\n雪天得职怀抱清，道山入局忧虑宁。\n今也无惭故乡举，幽閒更有登真路。\n惟我曾游今已古，想见朋从散还聚。\n岂事涂改如排牙，忽落铅刀得依据。\n常笑蠹鱼干自忙，正似求生辙中鲋。\n学海无从今几年，谩惜公家费毫楮。\n春芽竟好清昼深，石鼎蝇声遶庭户。\n恍然似揖前朝人，高下图书迓青顾。\n养才此地良有因，入闹谁醒静方悟。\n要使中虚心鑑明，乃欲他时照纷遽。\n名利人人情正炎，我抱天君独为主。\n设官之意非徒然，君恩可报唯心渊。\n案牒相忘花字閒，养心乃在云日边。\n佳气葱葱指归处，顿觉身轻如插羽。\n扁舟莫怯霜华浓，已有东风送君去。",
        "dynasty": "宋",
        "collection_info": null
    },
    {
        "uuid": "e4514a1e429a460563e20c2699c6dae0",
        "title": "题卧陶轩",
        "author": "黄裳",
        "content": "不为形役心方纵，乘化悠悠岂须控。\n归去来兮归自公，北窗高卧南来风。\n吹我飘飘骨毛耸，恐是洪涛浸清梦。\n八月仙槎偶相送，寥廓孤飞与谁共。\n天机不逐纤尘动，折腰五斗非君俸。\n静挂山图探遥趣，閒眄庭柯荐幽咔。\n君置弦徽贻我声，我遗耳目知君情。\n相知之流乐如是，五柳鸣蜩谩如沸。",
        "dynasty": "宋",
        "collection_info": null
    },
    {
        "uuid": "cf168a32cf8b00a47bfb3d6a63d3a4de",
        "title": "初夏书呈同舍",
        "author": "黄裳",
        "content": "万种浮华春事了，谁供青帐千林晓。\n雨集池塘蝼蝈鸣，蜗牛已过银鈎横。\n贴水圆荷盖犹小，览镜美人音耗悄。\n行看天上奇峰生，莫放尘缘空扰扰。\n何处亭台公外期，共立熏风临渺渺。",
        "dynasty": "宋",
        "collection_info": null
    },
    {
        "uuid": "2c07c2c7d2af7680e22d0e44e2729434",
        "title": "暑中喜雨",
        "author": "黄裳",
        "content": "小雨破炎炽，满怀贮清爽。\n忽御两腋风，太虚一登赏。",
        "dynasty": "宋",
        "collection_info": null
    },
    {
        "uuid": "89a70d22e3541df20d4727b20e42eeb3",
        "title": "重九遣兴",
        "author": "黄裳",
        "content": "佳节嘆短晷，清爽惬幽抱。\n新故遽相代，意思幸长好。\n百年如秋时，行行越中道。\n重九虽百回，半百已云过。\n云液倾新醅，篱花摘灵草。\n但约金巵空，何愁玉山倒。\n且趁马台游，莫管龙山帽。",
        "dynasty": "宋",
        "collection_info": null
    },
    {
        "uuid": "707eaabbb1203a61f18aafbfd715e09a",
        "title": "双源六题 水阁",
        "author": "黄裳",
        "content": "水阁上，襟带水光浮。\n丹桂月来天汉夜，白苹风起洞庭秋。\n尘劳人衮衮，潇洒与谁游。",
        "dynasty": "宋",
        "collection_info": null
    },
    {
        "uuid": "d47e4709eff9947241f59050d6598e0a",
        "title": "双源六题 钓矶",
        "author": "黄裳",
        "content": "钓矶上，閒适向金鳞。\n秋后江边思脍客，古来溪上得璜人。\n寻幽寻至此，聊寄自由身。",
        "dynasty": "宋",
        "collection_info": null
    },
    {
        "uuid": "ef07f4aa50de30958eacdf76818839bd",
        "title": "双源六题 澄心堂",
        "author": "黄裳",
        "content": "澄心堂上閒来客，水与心同谁见得。\n微风不过波澜休，无碍空中秋月白。",
        "dynasty": "宋",
        "collection_info": null
    },
    {
        "uuid": "bd2f18ed5c9452a886ae93953ee879d5",
        "title": "双源六题 濯缨堂",
        "author": "黄裳",
        "content": "濯缨之水山幽幽，本来似鑑无庸流。\n到此令人肝胆醒，涤除万累开襟灵。\n一源莫误登临目，纷纷世上红尘足。",
        "dynasty": "宋",
        "collection_info": null
    },
    {
        "uuid": "edb64f7ffcd81e2e87a33058f83af6b2",
        "title": "双源六题 重莲轩",
        "author": "黄裳",
        "content": "宛转双源花在处，花叶重重瑞炎暑。\n日光相照铅华鲜，翠盖纷纷拥红女。\n不贪青子老芳容，熏风偷出香无数。\n乃知源上有神仙，何必夭桃随水去。",
        "dynasty": "宋",
        "collection_info": null
    }
]