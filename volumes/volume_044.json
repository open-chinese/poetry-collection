[
    {
        "uuid": "e05d3c79243fbd6cf8898f7c40f96edd",
        "title": "游庐山五老峰",
        "author": "吴筠",
        "content": "彭蠡隐深翠，沧波照芙蓉。\n日初金光满，景落黛色浓。\n云外听猨鸟，烟中见杉松。\n自然符幽情，潇洒惬所从。\n整策务探讨，嬉游任从容。\n玉膏正滴沥，瑶草多䒠茸。\n羽人栖层崖，道合乃一逢。\n挥手欲轻举，为余扣琼钟。\n空香清人心，正气信有宗。\n永用谢物累，吾将乘鸾龙。",
        "dynasty": "唐",
        "collection_info": null
    },
    {
        "uuid": "ed0a6952e1286a333ccfffba96c4a719",
        "title": "登庐山东峰观九江合彭蠡湖",
        "author": "吴筠",
        "content": "百川灌彭蠡，秋水方浩浩。\n九派混东流，朝宗合天沼。\n写心陟云峰，纵目还缥缈。\n宛转众浦分，差池羣山绕。\n江妃弄明霞，彷佛呈窈窕。\n而我临长风，飘然欲腾矫。\n昔怀沧洲兴，斯志果已绍。\n焉得忘机人，相从洽鱼鸟。",
        "dynasty": "唐",
        "collection_info": null
    },
    {
        "uuid": "b594c5ce9edbf79e74d377b93d7c13df",
        "title": "建业怀古",
        "author": "吴筠",
        "content": "炎精既失御，宇内为三分。\n吴王霸荆越，建都长江滨。\n爰资股肱力，以静淮海民。\n魏后欲济师，临流遽旋军。\n岂惟限天堑，所忌在有人。\n惜哉归命侯，淫虐败前勋。\n衔璧入洛阳，委躬为晋臣。\n无何覆宗社，为尔含悲辛。\n俄及永嘉末，中原塞胡尘。\n五马浮渡江，一龙跃天津。\n此时成大业，实赖贤缙绅。\n闢土虽未远，规模亦振振。\n谢公佐王室，仗节扫僞秦。\n谁为吴兵孱，用之在有伦。\n荏苒宋齐末，斯须变梁陈。\n绵历已六代，兴亡互纷纶。\n在德不在险，成败良有因。\n高堞復于隍，广殿摧于榛。\n王风久泯灭，胜气犹氤氲。\n皇家一区域，玄化通无垠。\n常言宇宙泰，忽遘云雷屯。\n极目梁宋郊，茫茫晦妖氛。\n安得倚天劒，斩兹横海鳞。\n徘徊江山暮，感激为谁申。",
        "dynasty": "唐",
        "collection_info": null
    },
    {
        "uuid": "28e341b2ae3c1b3005e96799b3444618",
        "title": "经羊角哀墓作",
        "author": "吴筠",
        "content": "祇召出江国，路傍旌古坟。\n伯桃葬角哀，墓近荆将军。\n神道不相得，称兵解其纷。\n幽明信难知，胜负理莫分。\n长呼遂刎颈，此节古未闻。\n两贤结情爱，骨肉何足云。\n感子初併粮，我心正氛氲。\n迟迴驻征骑，不觉空林醺。",
        "dynasty": "唐",
        "collection_info": null
    },
    {
        "uuid": "8464c3ef09bb4ed936a45eb89aabdde8",
        "title": "过天门山怀友",
        "author": "吴筠",
        "content": "举帆遇风劲，逸势如飞奔。\n缥缈凌烟波，崩腾走川原。\n两山夹沧江，豁尔开天门。\n须臾轻舟远，想象孤屿存。\n归路日已近，怡然慰心魂。\n所经多奇趣，待与吾友论。\n一日如三秋，相思意弥敦。",
        "dynasty": "唐",
        "collection_info": null
    },
    {
        "uuid": "2b3945a2ca9ac0f6f4d42476a5989496",
        "title": "舟中遇柳伯存归潜山因有此赠 一",
        "author": "吴筠",
        "content": "浇风久成俗，真隐不可求。\n何悟非所冀，得君在扁舟。\n目击道已存，一笑遂忘言。\n况观绝交书，兼覩箴隐文。",
        "dynasty": "唐",
        "collection_info": null
    },
    {
        "uuid": "0fcd392aab8eab1e14e0cfe33db13e9c",
        "title": "舟中遇柳伯存归潜山因有此赠 二",
        "author": "吴筠",
        "content": "见君浩然心，视世如浮空。\n君归潜山曲，我復庐山中。\n形间心不隔，谁能嗟异同。\n他日或相访，无辞驭冷风。",
        "dynasty": "唐",
        "collection_info": null
    },
    {
        "uuid": "33fd5d9b1d3953353a40c6d0eabff182",
        "title": "舟中夜行",
        "author": "吴筠",
        "content": "榜人识江路，挂席从宵征。\n莫辨洲渚状，但闻风波惊。\n阴云正飘飖，落月无光晶。\n岂不畏艰险，所凭在忠诚。\n何时达遥夜，伫见初日明。",
        "dynasty": "唐",
        "collection_info": null
    },
    {
        "uuid": "c429bc04315148aee02c91624f5022d9",
        "title": "晚到湖口见庐山作呈诸故人",
        "author": "吴筠",
        "content": "夜舟达湖口，渐近庐山侧。\n高高标横天，隐隐何峻极。\n石镜启晨晖，垆烟凝寒色。\n旅泊将休暇，归心已隮陟。\n虚名久为累，使我辞逸域。\n良愿道不违，幽襟果兹得。\n故人在云峤，乃復同晏息。\n鸿飞入青冥，虞氏罢缯弋。",
        "dynasty": "唐",
        "collection_info": null
    },
    {
        "uuid": "be7ce2d810cbf63d39fc949621062e6d",
        "title": "苦春霖作寄友",
        "author": "吴筠",
        "content": "应龙迁南方，霪雨备江干。\n俯望失平陆，仰瞻隐崇峦。\n阴风敛暄气，残月凄已寒。\n时鸟戢好音，众芳亦微残。\n万流注江湖，日夜增波澜。\n数君旷不接，悄然无与欢。\n对酒聊自娱，援琴为谁弹。\n弹为愁霖引，曲罢仍永叹。\n此叹因感物，谁能识其端。\n写怀寄同心，词极意未殚。",
        "dynasty": "唐",
        "collection_info": null
    },
    {
        "uuid": "2e52779c9fe696df7fed5cba86787e9e",
        "title": "酬叶县刘明府避地庐山言怀诒郑录事昆季苟尊师兼见赠之",
        "author": "吴筠",
        "content": "明哲良罕遇，遇君輙思齐。\n挺生着天爵，自可析人珪。\n河洛初沸腾，方期扫虹霓。\n时命竟未合，安能亲鼓鼙。\n从此罢飞凫，投簪辞割鸡。\n驱车适南土，忠孝两不暌。\n庐岳镇江介，于焉惬林栖。\n入门披綵服，出谷杖红藜。\n隐令旧闾里，而今復成跻。\n郑公解簪绂，华萼曜松溪。\n贤哉苟征君，灭迹为圃畦。\n顾已成非薄，忝兹忘筌蹄。\n相观对绿樽，逸思凌丹梯。\n道泰我长往，时清君勿迷。\n王孙且无归，芳草正萋萋。",
        "dynasty": "唐",
        "collection_info": null
    },
    {
        "uuid": "078cf1b9c21c46ca2774bbfd4b7f5ddc",
        "title": "高士咏 混元皇帝",
        "author": "吴筠",
        "content": "玄元九仙主，道冠三气初。\n应物方佐命，栖真亦归居。\n贻篇训终古，驾景还太虚。\n孔父叹犹龙，谁能知所如。",
        "dynasty": "唐",
        "collection_info": null
    },
    {
        "uuid": "4eab221945dd731a8e40cdcdda615daf",
        "title": "高士咏 广成子",
        "author": "吴筠",
        "content": "广成卧云岫，缅邈逾千龄。\n轩辕来顺风，问道修神形。\n至言发玄理，告以从杳冥。\n三光入无穷，寂默返太宁。",
        "dynasty": "唐",
        "collection_info": null
    },
    {
        "uuid": "5a3a482bbaa914f841d5828f20a9c016",
        "title": "高士咏 许先生",
        "author": "吴筠",
        "content": "大名贤所尚，宝位圣所珍。\n皎皎许仲武，遗之若纤尘。\n弃瓢箕山下，洗耳颍水滨。\n物外两寂寞，独与玄冥均。",
        "dynasty": "唐",
        "collection_info": null
    },
    {
        "uuid": "a475d00697d2453c4708f727835af667",
        "title": "高士咏 樊先生",
        "author": "吴筠",
        "content": "巢父志何远，潜精人莫知。\n耻闻让王事，饮犊方见移。\n不欲散大朴，焉能为尧师。\n炼真自轻举，浮世何足遗。",
        "dynasty": "唐",
        "collection_info": null
    },
    {
        "uuid": "3c8d413ad5e69899cc9259f750585836",
        "title": "高士咏 柏成子高",
        "author": "吴筠",
        "content": "大禹受禅让，子高辞诸侯。\n退躬适外野，放浪夫何求。\n万乘造中亩，一言良见酬。\n俋俋耕不顾，斯情邈难俦。",
        "dynasty": "唐",
        "collection_info": null
    },
    {
        "uuid": "9cb6ae07e5925ba598150fc3cae9a52f",
        "title": "高士咏 臧丈人",
        "author": "吴筠",
        "content": "臧叟隐中壑，垂纶心浩然。\n文王感昔梦，授政道斯全。\n一遵无为术，三载淳化宣。\n功成遂不处，遁迹符冲玄。",
        "dynasty": "唐",
        "collection_info": null
    },
    {
        "uuid": "66f8852acd921884f9b81e3643b67e90",
        "title": "高士咏 伯夷叔齐",
        "author": "吴筠",
        "content": "夷齐互崇让，弃国从所钦。\n聿来及宗周，乃復非其心。\n世浊不可处，冰清首阳岑。\n采薇咏羲农，高义越古今。",
        "dynasty": "唐",
        "collection_info": null
    },
    {
        "uuid": "26d3e51f49a86f0525ada3a1848e98c0",
        "title": "高士咏 南华真人",
        "author": "吴筠",
        "content": "南华源道宗，玄远故不测。\n动与造化游，静合太和息。\n放旷生死外，逍遥神明域。\n况乃资九丹，轻举归太极。",
        "dynasty": "唐",
        "collection_info": null
    },
    {
        "uuid": "a8bcbb10ae9d036db4a9b9a61aab2bbf",
        "title": "高士咏 冲虚真人",
        "author": "吴筠",
        "content": "冲虚冥至理，体道自玄通。\n不受子阳禄，但饮壶丘宗。\n泠然竟何依，挠挑游大空。\n未知风乘我，为是我乘风。",
        "dynasty": "唐",
        "collection_info": null
    },
    {
        "uuid": "78782dd95af550c0233bbb7fd5ba8c8b",
        "title": "高士咏 洞灵真人",
        "author": "吴筠",
        "content": "亢仓致虚极，潜迹依远岫。\n智去愚独留，日亏岁方就。\n乡人谋尸祝，不欲闻俎豆。\n尚贤非至理，尧舜固为陋。",
        "dynasty": "唐",
        "collection_info": null
    },
    {
        "uuid": "e351fe6f2612cc85d38b373594b77a20",
        "title": "高士咏 通玄真人",
        "author": "吴筠",
        "content": "通玄贵阴德，利物非市朝。\n悠然大江上，散髮挥轻桡。\n已陈缁帷说，復表沧浪谣。\n灭迹竟何往，遗文独昭昭。",
        "dynasty": "唐",
        "collection_info": null
    },
    {
        "uuid": "5f1af2389f72e6ff93bcbf1763cbdd1e",
        "title": "高士咏 文始真人",
        "author": "吴筠",
        "content": "文始通道源，含光隐关吏。\n遥欣紫气浮，果验真人至。\n玄诰已云锡，世荣何足累。\n高步三清境，超登九仙位。",
        "dynasty": "唐",
        "collection_info": null
    },
    {
        "uuid": "1dcea815001abe3bb3dd2ccfd85fd88f",
        "title": "高士咏 荣启期",
        "author": "吴筠",
        "content": "荣期信知止，带索无所求。\n外物非我尚，琴歌自优游。\n三乐通至道，一言醉孔丘。\n居常以待终，啸傲夫何忧。",
        "dynasty": "唐",
        "collection_info": null
    },
    {
        "uuid": "26506de71979a9e4dbef1b70ad8754f2",
        "title": "高士咏 长沮桀溺",
        "author": "吴筠",
        "content": "贤哉彼沮溺，避世全其真。\n孔父栖栖者，征途方问津。\n行藏既异迹，语默岂同伦。\n耦耕长林下，甘与鸟雀羣。",
        "dynasty": "唐",
        "collection_info": null
    },
    {
        "uuid": "689be841775fabaacab46d0f2d313e78",
        "title": "高士咏 颜阖",
        "author": "吴筠",
        "content": "世情矜宠誉，效节徼当时。\n颜阖遵无名，饭牛聊自怡。\n逃聘鄙束帛，凿坏欣茅茨。\n託聘嚣尘表，放浪世莫知。",
        "dynasty": "唐",
        "collection_info": null
    },
    {
        "uuid": "92ee02f375afa5f977787ef022649ec9",
        "title": "高士咏 老莱夫妻",
        "author": "吴筠",
        "content": "莱氏道已远，懿妻德弥清。\n一遁嚣烦趣，永契云壑情。\n禄位非所重，拂衣遂遐征。\n杳然从我愿，岂为物所撄。",
        "dynasty": "唐",
        "collection_info": null
    },
    {
        "uuid": "697003a25fbeb8a8535367e9d79ca537",
        "title": "高士咏 楚狂接舆夫妻",
        "author": "吴筠",
        "content": "接舆耽冲玄，伉俪亦真逸。\n傲然辞征聘，耕绩代禄秩。\n凤歌诫文宣，龙德遂隐密。\n一游峨嵋上，千载保灵术。",
        "dynasty": "唐",
        "collection_info": null
    },
    {
        "uuid": "5d89cafba69a996a14de1f710e1fa5af",
        "title": "高士咏 郑商人弦高",
        "author": "吴筠",
        "content": "卓哉弦高子，商隐独摽奇。\n效谋全郑国，矫命犒秦师。\n赏神义不受，存公灭其私。\n虚心贵无名，远迹居九夷。",
        "dynasty": "唐",
        "collection_info": null
    },
    {
        "uuid": "7c34fb0a21540830a964143b5705719d",
        "title": "高士咏 柳下惠",
        "author": "吴筠",
        "content": "展禽抱纯粹，灭迹和光尘。\n高情遗轩冕，降志救世人。\n百行既无点，三黜道弥真。\n信谓德超古，岂惟言中伦。",
        "dynasty": "唐",
        "collection_info": null
    },
    {
        "uuid": "157cfe614d4fc677997e9930ed329cc8",
        "title": "高士咏 荷莜晨门",
        "author": "吴筠",
        "content": "荷莜隐耕艺，晨门潜抱关。\n道尊名可贱，理惬心弥闲。\n混迹是非域，纵怀天地间。\n同讥孔宣父，匿景杳不还。",
        "dynasty": "唐",
        "collection_info": null
    },
    {
        "uuid": "d66a12faafcde9b84e580e0a4e5e1e0e",
        "title": "高士咏 汉阴丈人",
        "author": "吴筠",
        "content": "野哉汉阴叟，好古遂忘机。\n抱瓮诚亦勤，守朴全道微。\n子贡初不达，听言识其非。\n已为风波人，怳惘失所依。",
        "dynasty": "唐",
        "collection_info": null
    },
    {
        "uuid": "f56d8732bb274a842de500f42d9dd81e",
        "title": "高士咏 于陵夫妻",
        "author": "吴筠",
        "content": "皎皎于陵子，己贤妻亦明。\n安兹道德重，顾彼浮华轻。\n琴书不为务，禄位不可荣。\n逃迹终灌园，谁能达世情。",
        "dynasty": "唐",
        "collection_info": null
    },
    {
        "uuid": "ecc5a2109e128727b4db612fa400051f",
        "title": "高士咏 项槖",
        "author": "吴筠",
        "content": "太项冥虚极，微远不可究。\n禀量合太初，返形寄童幼。\n孔父惭至理，颜生赖真授。\n泛然同万流，无迹世莫觏。",
        "dynasty": "唐",
        "collection_info": null
    },
    {
        "uuid": "154bac75dcb8644290258eb1b4546ef1",
        "title": "高士咏 太伯延陵",
        "author": "吴筠",
        "content": "太伯全至让，远投蛮夷间。\n延陵嗣高风，去国不復还。\n尊荣比蝉翼，道义侔崇山。\n元规与峻节，历世无能攀。",
        "dynasty": "唐",
        "collection_info": null
    },
    {
        "uuid": "4593d6a69fc4699df0ecf53792b8b43b",
        "title": "高士咏 壶丘子",
        "author": "吴筠",
        "content": "壶丘道为量，玄虚固难知。\n季咸曜浅术，御寇初深疑。\n至人忘祸福，感变靡定期。\n太冲杳无朕，元化谁能知。",
        "dynasty": "唐",
        "collection_info": null
    },
    {
        "uuid": "e5bc2b93e8c078b6daa0bef6afc7e0e8",
        "title": "高士咏 段干木",
        "author": "吴筠",
        "content": "干木布衣者，守道杜衡门。\n德光义且富，肯易王侯尊。\n魏主钦其贤，轼庐情亦敦。\n秦兵遂不举，高卧为国藩。",
        "dynasty": "唐",
        "collection_info": null
    },
    {
        "uuid": "96ccc4ece4bbe112ae6ea61c3b5e3570",
        "title": "高士咏 鲁仲连",
        "author": "吴筠",
        "content": "仲连秉奇节，释难含道情。\n一言却秦围，片札降聊城。\n辞金义何远，让禄心益清。\n处世功已立，拂衣蹈沧溟。",
        "dynasty": "唐",
        "collection_info": null
    },
    {
        "uuid": "07fd9857ebea93f86f106ff355356ea7",
        "title": "高士咏 颜歜",
        "author": "吴筠",
        "content": "高哉彼颜歜，逸气陵齐宣。\n道尊义不屈，士重王来前。\n荣禄安可诱，保和从自然。\n放情任所尚，长揖归山泉。",
        "dynasty": "唐",
        "collection_info": null
    },
    {
        "uuid": "1c67b46b9b4953b250d1081a770ba242",
        "title": "高士咏 周丰",
        "author": "吴筠",
        "content": "周丰贵隐耀，静默尊无名。\n鲁侯询政体，喻以治道精。\n莅人在忠悫，疑叛由会盟。\n一言达至义，千载良为程。",
        "dynasty": "唐",
        "collection_info": null
    },
    {
        "uuid": "e0f8d040d1cbadd93870929001b7b4a2",
        "title": "高士咏 师金",
        "author": "吴筠",
        "content": "圣人贵素朴，礼义非玄同。\n师金告颜生，可谓达化宗。\n夫子饰刍狗，自然道斯穷。\n应物方矫行，俯仰靡不通。",
        "dynasty": "唐",
        "collection_info": null
    },
    {
        "uuid": "d37406d1f5aae69c6841b70e2b8aeed7",
        "title": "高士咏 南郭子綦",
        "author": "吴筠",
        "content": "子綦方隐几，冥寂久灰心。\n悟来应颜游，清义杳何深。\n含响尽天籁，有言同鷇音。\n是非不足辩，安用劳神襟。",
        "dynasty": "唐",
        "collection_info": null
    },
    {
        "uuid": "baee00671fae73f73f6830a1a05a5efe",
        "title": "高士咏 黔娄先生",
        "author": "吴筠",
        "content": "黔娄蕴雅操，守约遗代华。\n淡然常有怡，与物固无瑕。\n哲妻配明德，既没辩正邪。\n辞禄乃余贵，表谥良可嘉。",
        "dynasty": "唐",
        "collection_info": null
    },
    {
        "uuid": "6af5936c67a755aab702a046e6d4b64b",
        "title": "高士咏 原宪",
        "author": "吴筠",
        "content": "原生何淡漠，观妙自怡性。\n蓬户常晏如，弦歌乐天命。\n无财方是贫，有道固非病。\n木赐钦高风，退惭车马盛。",
        "dynasty": "唐",
        "collection_info": null
    },
    {
        "uuid": "21a2a53c1d176e86cc6cd5c0a21b4e60",
        "title": "高士咏 商山四皓",
        "author": "吴筠",
        "content": "万方厌秦德，战伐何纷纷。\n四皓同无为，丘中卧白云。\n自汉成帝业，一来翼储君。\n知几道可尚，隐括成元勋。",
        "dynasty": "唐",
        "collection_info": null
    },
    {
        "uuid": "9eb9faa0c012279818604eaff3109df8",
        "title": "高士咏 河上公",
        "author": "吴筠",
        "content": "邈邈河上叟，无名契虚冲。\n灵关畅玄旨，万乘趋道风。\n宠辱不可累，飘然在云空。\n独与造化友，谁能测无穷。",
        "dynasty": "唐",
        "collection_info": null
    },
    {
        "uuid": "8a372505c4ff181826b278e50d7ce213",
        "title": "高士咏 东方曼倩",
        "author": "吴筠",
        "content": "东方禀易象，翫世隐廊庙。\n栖心抱清微，混迹秘光耀。\n玄览寄数术，纳规在谈笑。\n卖药五湖中，还从九仙妙。",
        "dynasty": "唐",
        "collection_info": null
    },
    {
        "uuid": "961940289d59e88f2a127450d533adae",
        "title": "高士咏 严君平",
        "author": "吴筠",
        "content": "汉皇举遗逸，多士咸已宁。\n至德不可拔，严君独湛冥。\n卜筮训流俗，指归畅玄经。\n闭关动元象，何必游紫庭。",
        "dynasty": "唐",
        "collection_info": null
    },
    {
        "uuid": "c3050b68fd4ee3690a5e58bae951a648",
        "title": "高士咏 司马季主",
        "author": "吴筠",
        "content": "季主超常伦，沈迹寄卜筮。\n宋贾二大夫，停车试观艺。\n高谈哂朝列，洪辩不可际。\n终秉鸾凤心，翛然已遐逝。",
        "dynasty": "唐",
        "collection_info": null
    },
    {
        "uuid": "8bf3a54c8df00762a438c1989e31c976",
        "title": "高士咏 郑子真张仲蔚",
        "author": "吴筠",
        "content": "子真岩石下，仲蔚蓬蒿居。\n礼聘终不屈，清贫长晏如。\n心情在耕艺，养寿资玄虚。\n至乐非外物，道冥欢有余。",
        "dynasty": "唐",
        "collection_info": null
    },
    {
        "uuid": "3bea2135a06d97b2f0a8f1e238f7c6c4",
        "title": "高士咏 严子陵",
        "author": "吴筠",
        "content": "汉皇敦故友，物色访严生。\n三聘迨深泽，一来遇帝庭。\n紫宸同御寝，玄象验客星。\n禄位终不屈，云山乐躬耕。",
        "dynasty": "唐",
        "collection_info": null
    },
    {
        "uuid": "3409b8cb8ff9fe117ff4314b903aef15",
        "title": "高士咏 向子平",
        "author": "吴筠",
        "content": "子平好真隐，清净翫老易。\n探玄乐无为，观象验损益。\n常抱方外心，且纡人间迹。\n一朝毕婚娶，五岳遂长适。",
        "dynasty": "唐",
        "collection_info": null
    },
    {
        "uuid": "bba67f9f63931474daa9f9010d1547fe",
        "title": "高士咏 韩康",
        "author": "吴筠",
        "content": "伯休抱遐心，隐括自为美。\n卖药不二价，有名反深耻。\n安能受玄纁，秉愿终素履。\n逃遁从所尚，萧萧绝尘轨。",
        "dynasty": "唐",
        "collection_info": null
    },
    {
        "uuid": "4291e025c31c46f6ebc4540b40e16826",
        "title": "高士咏 台佟管宁",
        "author": "吴筠",
        "content": "吾嘉台孝威，乐道隐岩穴。\n吾尚管幼安，栖真养高节。\n采药聊自给，观书任所悦。\n风尘不可混，真素比松雪。",
        "dynasty": "唐",
        "collection_info": null
    },
    {
        "uuid": "c9e4e16ced91fc7841f5f1f8956f7001",
        "title": "高士咏 高凤",
        "author": "吴筠",
        "content": "吾观时人趣，矫迹务驰声。\n独有高文通，讼田求翳名。\n公车徒见累，爵禄非所荣。\n隐身乐鱼钓，世网不可撄。",
        "dynasty": "唐",
        "collection_info": null
    },
    {
        "uuid": "33b6612014db3077de80022627bd4008",
        "title": "高士咏 庞德公",
        "author": "吴筠",
        "content": "庞公栖鹿门，绝迹远城市。\n超然风尘外，自得丘壑美。\n耕凿勤厥躬，耘锄课妻子。\n保兹永无患，轩冕何足纪。",
        "dynasty": "唐",
        "collection_info": null
    },
    {
        "uuid": "26e9a1e981df4197825190875a556742",
        "title": "高士咏 玄晏先生",
        "author": "吴筠",
        "content": "士安逾弱冠，落魄未修餙。\n一朝因感激，志学忘寝食。\n着书穷天人，辞聘守玄默。\n薄葬信昭俭，可为将来则。",
        "dynasty": "唐",
        "collection_info": null
    },
    {
        "uuid": "4ce382214ae864b5bf887f9116eb80ed",
        "title": "高士咏 孙公和",
        "author": "吴筠",
        "content": "孙登好淳古，卉服从穴居。\n弹琴合天和，读易见象初。\n终日无愠色，恬然在玄虚。\n贻言诫叔夜，超迹安所如。",
        "dynasty": "唐",
        "collection_info": null
    },
    {
        "uuid": "0cc4540befc07850ecda97809995ad8a",
        "title": "高士咏 董威辇",
        "author": "吴筠",
        "content": "董京依白社，散髮咏玄风。\n心出区宇外，迹参城市中。\n嚣尘不能杂，名位安可笼。\n匿影留雅什，精微信难穷。",
        "dynasty": "唐",
        "collection_info": null
    },
    {
        "uuid": "0bf709be4a221f2055d242dd29a86d93",
        "title": "高士咏 郭文举",
        "author": "吴筠",
        "content": "郭生在童稚，已得方外心。\n绝迹遗世务，栖真入长林。\n元和感异类，猛兽怀德音。\n不忆固无情，斯言微且深。",
        "dynasty": "唐",
        "collection_info": null
    },
    {
        "uuid": "062765cd109c30d76ede8e00335b7958",
        "title": "高士咏 陶征君",
        "author": "吴筠",
        "content": "吾重陶渊明，达生知止足。\n怡情在樽酒，此外无所欲。\n彭泽非我荣，折腰信为辱。\n归来北窗下，復采东篱菊。",
        "dynasty": "唐",
        "collection_info": null
    },
    {
        "uuid": "dc9d826692f26056d49d846ca9c00162",
        "title": "元日言怀因以自励诒诸同志",
        "author": "吴筠",
        "content": "驰光无时憩，加我五十年。\n知非慕伯玉，读易宗文宣。\n经世匪吾事，庶几唯道全。\n谁言帝乡远，自古多真仙。\n余滓永可涤，秉心方杳然。\n孰能无相与，灭迹俱忘筌。\n安用感时变，当期升九天。",
        "dynasty": "唐",
        "collection_info": null
    },
    {
        "uuid": "eb118e814ff95aed0aa851a480f2ab75",
        "title": "同刘主簿承介建昌江泛舟作",
        "author": "吴筠",
        "content": "吾友从吏隐，和光心杳然。\n鸣琴正多暇，啸侣浮清川。\n风霁远澄映，昭昭涵洞天。\n坐惊众峰转，乃觉孤舟迁。\n崖屿非一状，差池过目前。\n徘徊白日暮，月色江中鲜。\n真兴殊未已，滔滔且泝沿。\n时歌沧浪曲，或诵逍遥篇。\n酣畅迷夜久，迟迟方告旋。\n此时无相与，其旨在忘筌。",
        "dynasty": "唐",
        "collection_info": null
    },
    {
        "uuid": "faf60dea3c399ae4fcee107dd3aa30e8",
        "title": "缑山庙",
        "author": "吴筠",
        "content": "朝吾自嵩山，驱驾遵洛汭。\n逶迟轘辕侧，仰望缑山际。\n王子谢时人，笙歌此宾帝。\n仙材夙所禀，宝位焉足繫。\n为迫丹霄期，阙流苍生惠。\n高踪邈千载，遗庙今一诣。\n肃肃生风云，森森列松桂。\n大君弘至道，层构何壮丽。\n稽首环金坛，焚香陟瑶砌。\n伊余超浮俗，尘虑久已闭。\n况復清夙心，萧然叶真契。",
        "dynasty": "唐",
        "collection_info": null
    },
    {
        "uuid": "bc958ead730cc72b451239ac54d9027b",
        "title": "胡无人行",
        "author": "吴筠",
        "content": "剑头利如芒，恆持照眼光。\n铁骑追骁虏，金羁讨黠羌。\n高秋八九月，胡地早风霜。\n男儿不惜死，破胆与君尝。",
        "dynasty": "唐",
        "collection_info": null
    },
    {
        "uuid": "fdc2b709fa0b0960c79bca914cfa06ee",
        "title": "别章叟",
        "author": "吴筠",
        "content": "平昔同邑里，经年不相思。\n今日成远别，相对心悽其。",
        "dynasty": "唐",
        "collection_info": null
    },
    {
        "uuid": "24283b1adb0f0f783cf8fcc0f0d472bb",
        "title": "题缙云岭永望馆",
        "author": "吴筠",
        "content": "人惊此路险，我爱山前深。\n犹恐佳趣尽，欲行且沈吟。",
        "dynasty": "唐",
        "collection_info": null
    },
    {
        "uuid": "75595e0c10752a1fba4bf7f80f3904ce",
        "title": "题华山人所居",
        "author": "吴筠",
        "content": "故人住南郭，邀我对芳樽。\n欢畅日云暮，不知城市喧。",
        "dynasty": "唐",
        "collection_info": null
    },
    {
        "uuid": "e5040a03f70a8a474d0781a9e9e9688b",
        "title": "初月",
        "author": "杜光庭",
        "content": "始看东上又西浮，圆缺何曾得自由。\n照物不能长似镜，当天多是曲如鈎。\n定无列宿敢争耀，好伴晴河相映流。\n直使奔波急于箭，祗应白尽世间头。",
        "dynasty": "唐",
        "collection_info": null
    },
    {
        "uuid": "b9a774f1ac50d7cc3c6905eaab15ac0d",
        "title": "题仙居观",
        "author": "杜光庭",
        "content": "往岁真人朝玉皇，四真三代住繁阳。\n初开九鼎丹华熟，继蹑五云天路长。\n烟锁翠岚迷旧隐，池凝寒镜贮秋光。\n时从白鹿岩前往，应许潜通不死乡。",
        "dynasty": "唐",
        "collection_info": null
    },
    {
        "uuid": "70f1c7f7d6231bb0bb74dcc6b2c988b8",
        "title": "题鸿都观",
        "author": "杜光庭",
        "content": "亡吴霸越已功全，深隐云林始学仙。\n鸾鹤自飘三蜀驾，波涛犹忆五湖船。\n双溪夜月明寒玉，众岭秋空敛翠烟。\n也有扁舟归去兴，故乡东望思悠然。",
        "dynasty": "唐",
        "collection_info": null
    },
    {
        "uuid": "34c15d622a13a58c32f2ccc55be86799",
        "title": "题都庆观",
        "author": "杜光庭",
        "content": "三仙一一驾红鸾，仙去云闲遶古坛。\n炼药旧台空处所，挂衣乔木两摧残。\n清风岭接猿声近，白石溪涵水影寒。\n二十四峯皆古隐，振缨长往亦何难。",
        "dynasty": "唐",
        "collection_info": null
    },
    {
        "uuid": "4545b09a58c90bdf6c27a3cc5d89a078",
        "title": "赠将军",
        "author": "杜光庭",
        "content": "□□□□□□□，□□□□□□□。\n八表顺风惊雨露，四溟随劒息波涛。\n手扶北极鸿图永，云卷长天圣日高。\n未会汉家青史上，韩彭何处有功劳。",
        "dynasty": "唐",
        "collection_info": null
    },
    {
        "uuid": "8697bdd1fc2473232e145573f51f85b5",
        "title": "题鹤鸣山",
        "author": "杜光庭",
        "content": "五气云龙下泰清，三天真客已功成。\n人间回首山川小，天上凌云劒佩轻。\n花拥石坛何寂寞，草平辙迹自分明。\n鹿裘高士如相遇，不待岩前鹤有声。",
        "dynasty": "唐",
        "collection_info": null
    },
    {
        "uuid": "eb91771f24d8b070f48f5a8673fad45a",
        "title": "题空明洞",
        "author": "杜光庭",
        "content": "窅然灵岫五云深，落翮标名振古今。\n芝朮迎风香馥馥，松柽蔽日影森森。\n从师祗拟寻司马，访道终期谒奉林。\n欲问空明奇胜处，地藏方石恰如金。",
        "dynasty": "唐",
        "collection_info": null
    },
    {
        "uuid": "01d2bf65b8c26bb2a9699cbbec1b6022",
        "title": "题北平沼",
        "author": "杜光庭",
        "content": "桐柏真人曾此居，焚香厓下诵灵书。\n朝回时宴三山客，涧尽闲飞五色鱼。\n天柱一峰凝碧玉，神灯千点散红蕖。\n宝芝常在知谁得，好驾金蟾入太虚。",
        "dynasty": "唐",
        "collection_info": null
    },
    {
        "uuid": "7128df8f95d9a4cf2df2cf9f4e25eae4",
        "title": "题平盖沼",
        "author": "杜光庭",
        "content": "势压长江空八阵，吴都仙客此修真。\n寒江向晚波涛急，深洞无风草木春。\n江上玉人应可见，洞中仙鹿已来驯。\n龙车凤辇非难遇，只要尘心早出尘。",
        "dynasty": "唐",
        "collection_info": null
    },
    {
        "uuid": "7d113484015c74b70b6a9f331a98c972",
        "title": "题本竹观",
        "author": "杜光庭",
        "content": "楼阁层层冠此山，雕轩朱槛一跻攀。\n碑刊古篆龙蛇动，洞接诸天日月闲。\n帝子影堂香漠漠，真人丹涧水潺潺。\n扫空双竹今何在，只恐投波去不还。",
        "dynasty": "唐",
        "collection_info": null
    },
    {
        "uuid": "fc506a4317986552264a9085d2791bad",
        "title": "题福唐观二首 一",
        "author": "杜光庭",
        "content": "盘空蹑翠到山巅，竹殿云楼势逼天。\n古洞草深微有路，旧碑文灭不知年。\n八州物象通檐外，万里烟霞在目前。\n自是人间轻举地，何须蓬岛访真仙。",
        "dynasty": "唐",
        "collection_info": null
    },
    {
        "uuid": "549a273a5b189f8971d7dfcf0c528eb8",
        "title": "题福唐观二首 二",
        "author": "杜光庭",
        "content": "曾随云水此山游，行尽层峯更上楼。\n九月登临须有意，七年岐路亦堪愁。\n树红树碧高低影，烟淡烟浓远近秋。\n暂熟炉香不须去，伫陪天仗入神州。",
        "dynasty": "唐",
        "collection_info": null
    },
    {
        "uuid": "83a3aec33ff2ea144926fc5f88b094bb",
        "title": "题莫公台",
        "author": "杜光庭",
        "content": "奇绝巍台峙浊流，古来人号小瀛州。\n路通霄汉云迷晚，洞隐鱼龙月浸秋。\n举手摘星河有浪，自天图画笔无鈎。\n将军悟却希夷诀，赢得清名万古流。",
        "dynasty": "唐",
        "collection_info": null
    },
    {
        "uuid": "dfd820903702edace3383d8527012e1d",
        "title": "读书台",
        "author": "杜光庭",
        "content": "山中犹有读书台，风扫晴岚画障开。\n华月冰壶依旧在，青莲居士几时来。",
        "dynasty": "唐",
        "collection_info": null
    },
    {
        "uuid": "4377ea20963ade4366f1f3f3b1eb94e7",
        "title": "赠人",
        "author": "杜光庭",
        "content": "静神凝思仰青冥，此夕长天降瑞星。\n海上昨闻鹏羽翼，人间初见鹤仪形。",
        "dynasty": "唐",
        "collection_info": null
    },
    {
        "uuid": "e34d06b61ea26505e36f03f1bc14b946",
        "title": "赠蜀州刺史",
        "author": "杜光庭",
        "content": "再扶日月归行殿，却领山河镇梦刀。\n从此雄名压寰海，八溟争敢起波涛。",
        "dynasty": "唐",
        "collection_info": null
    },
    {
        "uuid": "585f19b1bb7a842bc8619f473d9ca28e",
        "title": "题劒门",
        "author": "杜光庭",
        "content": "谁运干坤陶冶功，铸为双劒倚苍穹。\n题诗曾驻三天驾，碍日长含八海风。",
        "dynasty": "唐",
        "collection_info": null
    },
    {
        "uuid": "4a1e718c30d4a3cb3d7e4a7a7388046b",
        "title": "题龙鹄山",
        "author": "杜光庭",
        "content": "抽得闲身伴瘦筇，乱敲青碧唤蛟龙。\n道人扫径收松子，缺月初圆天柱峰。",
        "dynasty": "唐",
        "collection_info": null
    },
    {
        "uuid": "bfa97fefdfd4bfee5bc5bf4ef4688d57",
        "title": "富贵曲",
        "author": "杜光庭",
        "content": "美人梳洗时，满头间珠翠。\n岂知两片云，戴却数乡税。",
        "dynasty": "唐",
        "collection_info": null
    },
    {
        "uuid": "93530e19ea3c48588b49e8340bc0bdcf",
        "title": "咏西施",
        "author": "杜光庭",
        "content": "素面已云妖，更着花钿饰。\n脸横一寸波，浸破吴王国。",
        "dynasty": "唐",
        "collection_info": null
    },
    {
        "uuid": "1d7f7ae1e6d9521576e14929cabf6333",
        "title": "伤时",
        "author": "杜光庭",
        "content": "帆力劈开沧海浪，马蹄踏破乱山青。\n浮名浮利过于酒，醉得人心死不醒。",
        "dynasty": "唐",
        "collection_info": null
    },
    {
        "uuid": "3a26057f55d0b86da49cc729fe5be29f",
        "title": "题霍山秦尊师",
        "author": "杜光庭",
        "content": "老鹤玄猿伴采芝，有时长嘆独移时。\n翠娥红粉婵娟劒，杀尽世人人不知。",
        "dynasty": "唐",
        "collection_info": null
    },
    {
        "uuid": "3ae9a27f8ea9ee54b6b49a053efe8047",
        "title": "偶题",
        "author": "杜光庭",
        "content": "似鹤如云一箇身，不忧家国不忧贫。\n拟将枕上日高睡，卖与世间荣贵人。",
        "dynasty": "唐",
        "collection_info": null
    },
    {
        "uuid": "e5d72807e3b10ca6dab9e47183089932",
        "title": "思山咏",
        "author": "杜光庭",
        "content": "因卖丹砂下白云，鹿裘惟惹九衢尘。\n不如将耳入山去，万是千非愁杀人。",
        "dynasty": "唐",
        "collection_info": null
    },
    {
        "uuid": "fb8313cccf3b05f3d516b7c80daed048",
        "title": "景福中作",
        "author": "杜光庭",
        "content": "闷见戈鋋匝四溟，恨无奇策救生灵。\n如何饮酒得长醉，直到太平时节醒。",
        "dynasty": "唐",
        "collection_info": null
    },
    {
        "uuid": "cac1513a6253e40235d597e6dc6af775",
        "title": "招友人游春",
        "author": "杜光庭",
        "content": "难把长绳繫日乌，芳时偷取醉功夫。\n任堆金璧磨星斗，买得花枝不老无。",
        "dynasty": "唐",
        "collection_info": null
    },
    {
        "uuid": "824664285fd345127b6fd462a2df637e",
        "title": "山居三首 一",
        "author": "杜光庭",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。",
        "dynasty": "唐",
        "collection_info": null
    },
    {
        "uuid": "12b9ac31a4855279ea65115b1922edf7",
        "title": "山居三首 二",
        "author": "杜光庭",
        "content": "冥心栖太室，散髮浸流泉。\n采柏时逢麝，看云忽见仙。\n夏狂衝雨戏，春醉戴花眠。\n绝顶登云望，东都一点烟。",
        "dynasty": "唐",
        "collection_info": null
    },
    {
        "uuid": "600e68a9f89587804e21899145445c68",
        "title": "山居三首 三",
        "author": "杜光庭",
        "content": "不求朝野知，卧见岁华移。\n采药归侵夜，听松饭过时。\n荷竿寻水钓，背局上岩棊。\n祭庙人来说，中原正乱离。",
        "dynasty": "唐",
        "collection_info": null
    },
    {
        "uuid": "a236b1f20b72146f5355ea173a0a357c",
        "title": "纪道德",
        "author": "杜光庭",
        "content": "道，德。\n清虚，玄默。\n生帝先，为圣则。\n听之不闻，抟之不得。\n至德本无为，人中多自惑。\n在洗心而息虑，亦知白而守黑。\n百姓日用而不知，上士勤行而必克。\n既鼓铸于干坤品物，信充仞乎东西南北。\n三皇高拱兮任以自然，五帝垂衣兮修之不忒。\n以心体之者为四海之主，以身弯之者为万夫之特。\n有皓齿青娥者为伐命之斧，蕴奇谋广智者为盗国之贼。\n曾未若轩后顺风兮清静自化，曾未若皋陶迈种兮温恭允塞。\n故可以越圆清方浊兮不始不终，何止乎居九流五常兮理家理国。\n岂不闻乎天地于道德也无以清宁，岂不闻乎道德于天地也有踰绳墨。\n语不云乎仲尼有言朝闻道夕死可矣，所以垂万古历百王不敢离之于顷刻。",
        "dynasty": "唐",
        "collection_info": null
    },
    {
        "uuid": "1c0f1f9bcd0a77823e139bb8504cfc5d",
        "title": "怀古今",
        "author": "杜光庭",
        "content": "古，今。\n感事，伤心。\n惊得丧，叹浮沈。\n风駈寒署，川注光阴。\n始衒朱颜丽，俄悲白髮侵。\n嗟四豪之不返，痛七贵以难寻。\n夸父兴怀于落照，田文起怨于鸣琴。\n鴈足凄凉兮传恨绪，凤台寂寞兮有遗音。\n朔漠幽囚兮天长地久，潇湘隔别兮水阔烟深。\n谁能绝圣韬贤餐芝饵朮，谁能含光遁世炼石烧金。\n君不见屈大夫纫兰而发谏，君不见贾太傅忌鵩而愁吟。\n君不见四皓避秦峨峨恋商岭，君不见二疎辞汉飘飘归故林。\n胡为乎冒进贪名践危途与倾辙，胡为乎怙权恃宠顾华饰与雕簪。\n吾所以思抗迹忘机用虚无为师范，吾所以思去奢灭慾保道德为规箴。\n不能劳神效苏子张生兮于时而纵辩，不能劳神效杨朱墨翟兮挥涕以沾襟。",
        "dynasty": "唐",
        "collection_info": null
    },
    {
        "uuid": "d0d17d0a513856a485a9cf3a56e11f9f",
        "title": "句",
        "author": "杜光庭",
        "content": "铜壶滴滴禁漏起，三十六宫争捲帘。\n斜阳古岸归鸦晚，红蓼低沙宿雁愁。\n霜雕曲径寒芜白，雁下遥村落照黄。\n恩威欲寄黄丞相，仁信先闻郭细侯。\n兵气此时来世上，文星今日到人间。\n降因天下思姚宋，出为儒门继孔颜。\n丹竈河车休矻矻，蚌胎龟息且绵绵。\n驭景必能趋日域，骑箕终拟蹑星躔。\n返朴还淳皆至理，遗形忘性尽真铨。",
        "dynasty": "唐",
        "collection_info": null
    },
    {
        "uuid": "9fef68644c2eda9fab381d8d7836e91b",
        "title": "山居 一",
        "author": "郑遨",
        "content": "闷见有人寻，移庵更入深。\n落花流涧水，明月照松林。\n醉劝头陀酒，闲教孺子吟。\n身同云外鹤，断得世尘侵。",
        "dynasty": "唐",
        "collection_info": null
    },
    {
        "uuid": "9f8a1bc4348fbf4096b9c8754a117d39",
        "title": "山居 二",
        "author": "郑遨",
        "content": "冥心栖太室，散髮浸流泉。\n采柏时逢麝，看云忽见山。\n夏狂衝雨戏，春醉戴花眠。\n绝顶登云望，东都一点烟。",
        "dynasty": "唐",
        "collection_info": null
    },
    {
        "uuid": "aa2f2ac0fcb37af7b628b5fa2830d08c",
        "title": "山居 三",
        "author": "郑遨",
        "content": "不求朝野知，卧见岁华移。\n采药归侵夜，听松饭过时。\n荷竿寻水钓，背局上岩碁。\n祭庙人来说，中原正乱离。",
        "dynasty": "唐",
        "collection_info": null
    },
    {
        "uuid": "dbd140d9c0f1c3cbfae3de236a516eaa",
        "title": "茶诗",
        "author": "郑遨",
        "content": "嫩芽香且灵，吾谓草中英。\n夜臼和烟捣，寒鑪对雪烹。\n惟忧碧粉散，常见绿花生。\n最是堪珍重，能令睡思清。",
        "dynasty": "唐",
        "collection_info": null
    },
    {
        "uuid": "d39c97ca5aad42eb838be1e5303119b1",
        "title": "哭张道古",
        "author": "郑遨",
        "content": "曾陈章疏忤昭皇，扑落西南事可伤。\n岂使谏臣终屈辱，直疑天道恶忠良。\n生前卖卜居三蜀，死后驰名遍大唐。\n谁是后来修史者，言君力死正颓纲。",
        "dynasty": "唐",
        "collection_info": null
    },
    {
        "uuid": "f38ce083fe75153e51ebdac687bdd6f4",
        "title": "富贵曲",
        "author": "郑遨",
        "content": "美人梳洗时，满头间珠翠。\n岂知两片云，戴却数乡税。",
        "dynasty": "唐",
        "collection_info": null
    },
    {
        "uuid": "0e2903041d6faa6fc94ee54208534fe2",
        "title": "伤农",
        "author": "郑遨",
        "content": "一粒红稻饭，几滴牛颔血。\n珊瑚枝下人，衔杯吐不歇。",
        "dynasty": "唐",
        "collection_info": null
    },
    {
        "uuid": "a2946132cc5fd9f90be4e7e17662dec8",
        "title": "咏西施",
        "author": "郑遨",
        "content": "素面已云妖，更着花钿餙。\n脸横一寸波，浸破吴王国。",
        "dynasty": "唐",
        "collection_info": null
    },
    {
        "uuid": "bd475627b101e16a6fd9c6a3e85c3607",
        "title": "思山咏",
        "author": "郑遨",
        "content": "因卖丹砂下白云，鹿裘惟惹九衢尘。\n不如将耳入山去，万是千非愁杀人。",
        "dynasty": "唐",
        "collection_info": null
    },
    {
        "uuid": "7359e42253f1a5003e189822407e3989",
        "title": "招友人游春",
        "author": "郑遨",
        "content": "难把长绳繫日乌，芳时偷取醉工夫。\n任堆金璧磨星斗，买得花枝不老无。",
        "dynasty": "唐",
        "collection_info": null
    },
    {
        "uuid": "ef2ac50d1d489efd4e44833dad40bb0d",
        "title": "宿洞庭",
        "author": "郑遨",
        "content": "月到君山酒半醒，朗吟疑有水仙听。\n无人识我真闲事，赢得高秋看洞庭。",
        "dynasty": "唐",
        "collection_info": null
    },
    {
        "uuid": "491404da6a858d211cdd0c1aaf72a019",
        "title": "题病僧寮",
        "author": "郑遨",
        "content": "佛前香印废晨烧，金锡当门照寂寥。\n童子不知师病困，报风吹折好芭蕉。",
        "dynasty": "唐",
        "collection_info": null
    },
    {
        "uuid": "7d4aec3712096a9b1babcd942426293e",
        "title": "题霍山秦尊师",
        "author": "郑遨",
        "content": "老鹤玄猨伴采芝，有时长叹独移时。\n翠娥红粉浑如劒，杀尽世人人不知。",
        "dynasty": "唐",
        "collection_info": null
    },
    {
        "uuid": "102c5ea6a81def96b034cb9448517ec3",
        "title": "偶题 一",
        "author": "郑遨",
        "content": "似鹤如云一箇身，不忧家国不忧贫。\n拟将枕上日高睡，卖与世间荣贵人。",
        "dynasty": "唐",
        "collection_info": null
    },
    {
        "uuid": "5a44ffae1b74fc8165b43daa05a20b51",
        "title": "偶题 二",
        "author": "郑遨",
        "content": "帆力劈开沧海浪，马蹄踏破乱山青。\n浮名浮利浓于酒，醉得人心死不醒。",
        "dynasty": "唐",
        "collection_info": null
    },
    {
        "uuid": "14fa70f4ac87967e0acf52c4be1e8603",
        "title": "景福中作",
        "author": "郑遨",
        "content": "闷见戈鋋匝四溟，恨无奇策救生灵。\n如何饮酒得长醉，直到太平时节醒。",
        "dynasty": "唐",
        "collection_info": null
    },
    {
        "uuid": "16d716704f095d36db7b152c99810626",
        "title": "题中条静观",
        "author": "郑遨",
        "content": "松顶留衣上玉霄，永传异迹在中条。\n不知揖徧诸仙否，欲请还丹问昨宵。",
        "dynasty": "唐",
        "collection_info": null
    },
    {
        "uuid": "b5e55707bf48124f7d549e22800d8109",
        "title": "送卧云道士",
        "author": "虞有贤",
        "content": "卧云道士来相辞，相辞倏忽何所之。\n紫阁春深烟霭霭，东风花柳折枝枝。\n药成酒熟有时节，寒食恐失松间期。\n冥鸿一见伤弓翼，高飞展转心无疑。\n满酌数杯酒，狂吟几首诗。\n留不住，去不悲，酰鸡蜉蝣安得知。",
        "dynasty": "唐",
        "collection_info": null
    },
    {
        "uuid": "9c8e6a4706e498ad442dc002789e0161",
        "title": "示守庚申众",
        "author": "程紫霄",
        "content": "不守庚申亦不疑，此心长与道相依。\n玉皇已自知行止，仁汝三彭说是非。",
        "dynasty": "唐",
        "collection_info": null
    },
    {
        "uuid": "7785de5b513a64a52fc6e58cfd612a76",
        "title": "兰溪灵瑞观",
        "author": "舒道纪",
        "content": "澄心坐清境，虚白生林端。\n夜静笑声出，月明松影寒。\n绛霞封药竈，碧窦溅斋坛。\n海树几回老，先生棊未残。",
        "dynasty": "唐",
        "collection_info": null
    },
    {
        "uuid": "3d4f44411d58e6af76b0e7cddf4c44c5",
        "title": "题赤松宫",
        "author": "舒道纪",
        "content": "松老赤松原，松间庙宛然。\n人皆有兄弟，谁得共神仙。\n双鹤冲天去，羣羊化石眠。\n至今丹井水，香满北山边。",
        "dynasty": "唐",
        "collection_info": null
    },
    {
        "uuid": "87ece7e13a6a2081d3922ed0a1950a70",
        "title": "参同契明镜图诀诗二首 一",
        "author": "彭晓",
        "content": "造化潜施迹莫穷，簇成真诀指蒙童。\n三篇秘列八环内，万象门开一镜中。\n离女驾龙为木壻，坎男乘虎作金翁。\n同人好道宜精究，究得长生路便通。",
        "dynasty": "唐",
        "collection_info": null
    },
    {
        "uuid": "b712a83ccb0ce73fd3c1283d311cf9a2",
        "title": "参同契明镜图诀诗二首 二",
        "author": "彭晓",
        "content": "至道希夷妙且深，烧丹先认大还心。\n日爻阴耦生真汞，月卦阳奇产正金。\n女妊朱砂男孕雪，北藏荧惑丙含壬。\n两端指的铅金祖，莫向诸般取次寻。",
        "dynasty": "唐",
        "collection_info": null
    },
    {
        "uuid": "3373ce211a319b69dae9254551041ebb",
        "title": "题柳公权书度人经后",
        "author": "鱼又玄",
        "content": "卧云道士来相辞，相辞倏忽何所之。\n紫阁当春凝烟霭，东风吹岸花枝枝。\n药成酒熟有时节，寒食恐失松间期。\n冥鸿復见伤弓翼，高飞展转心无疑。\n满泻数杯酒，狂吟几首诗。\n留不住，去不悲，酰鸡蜉蝣可得知。",
        "dynasty": "唐",
        "collection_info": null
    },
    {
        "uuid": "f25c123602eb30408c6f29d998d60166",
        "title": "呈钟离云房",
        "author": "吕岩",
        "content": "生在儒家遇太平，悬缨重滞布衣轻。\n谁能世上争名利，臣事玉皇归上清。",
        "dynasty": "唐",
        "collection_info": null
    },
    {
        "uuid": "a461a20b985d8bae5b4c386063cde6e6",
        "title": "献郑思远施真人二仙",
        "author": "吕岩",
        "content": "万劫千生到此生，此生身始觉飞轻。\n抛家别国云山外，炼魄全魂日月精。\n比见至人论九鼎，欲穷大药访三清。\n如今获遇真仙面，紫府仙扉得姓名。",
        "dynasty": "唐",
        "collection_info": null
    },
    {
        "uuid": "8dce83f91631049c177a2bb56621633c",
        "title": "得火龙真人劒法",
        "author": "吕岩",
        "content": "昔年曾遇火龙君，一劒相传伴此身。\n天地山河从结沫，星辰日月任停轮。\n须知本性绵多劫，空向人间历万春。\n昨夜钟离传一语，六天宫殿欲成尘。",
        "dynasty": "唐",
        "collection_info": null
    },
    {
        "uuid": "e474286e76f19c1d125ed2219162fc9d",
        "title": "七言 一",
        "author": "吕岩",
        "content": "周行独力出群伦，默默昏昏亘古存。\n无象无形潜造化，有门有户在干坤。\n色非色际谁穷处，空不空中自得根。\n此道非从它外得，千言万语谩评论。",
        "dynasty": "唐",
        "collection_info": null
    },
    {
        "uuid": "35972e3fc3b9309759d00eec5b9cf604",
        "title": "七言 二",
        "author": "吕岩",
        "content": "通灵一颗正金丹，不在天涯地角安。\n讨论穷经深莫究，登山临水杳无看。\n光明暗寄希夷顶，赫赤高居混沌端。\n举世若能知所寓，超凡入圣弗为难。",
        "dynasty": "唐",
        "collection_info": null
    },
    {
        "uuid": "c58d285886f507a72ee0fddbc1432a62",
        "title": "七言 三",
        "author": "吕岩",
        "content": "落魄红尘四十春，无为无事信天真。\n生涯只在干坤鼎，活计惟凭日月轮。\n八卦气中潜至宝，五行光裏隐元神。\n桑田改变依然在，永作人间出世人。",
        "dynasty": "唐",
        "collection_info": null
    },
    {
        "uuid": "dc782ffb0859321f562286e45ff4c3e0",
        "title": "七言 四",
        "author": "吕岩",
        "content": "独处干坤万象中，从头历历运元功。\n纵横北斗心机大，颠倒南辰胆气雄。\n鬼哭神号金鼎结，鸡飞犬化玉炉空。\n如何俗士寻常觅，不达希夷不可穷。",
        "dynasty": "唐",
        "collection_info": null
    },
    {
        "uuid": "710b411711cf5896c26dcbf624bddf24",
        "title": "七言 五",
        "author": "吕岩",
        "content": "谁信华池路最深，非遐非迩奥难寻。\n九年采炼如红玉，一日圆成似紫金。\n得了永袪寒署逼，服之应免死生侵。\n劝君门外修身者，端念思惟此道心。",
        "dynasty": "唐",
        "collection_info": null
    },
    {
        "uuid": "a8628db2965737b2a4d60bfce7f8a479",
        "title": "七言 六",
        "author": "吕岩",
        "content": "水府寻铅合火铅，黑红红黑又玄玄。\n气中生气肌肤换，精裏含精性命专。\n药返便为真道士，丹还本是圣胎仙。\n出神入定虚华语，徒费功夫万万年。",
        "dynasty": "唐",
        "collection_info": null
    },
    {
        "uuid": "4a41619e7fb9e73a28550800ddc4450b",
        "title": "七言 七",
        "author": "吕岩",
        "content": "九鼎烹煎九转砂，区分时节更无差。\n精神气血归三要，南北东西共一家。\n天地变通飞白雪，阴阳和合产金花。\n终期凤诏空中降，跨虎骑龙谒紫霞。",
        "dynasty": "唐",
        "collection_info": null
    },
    {
        "uuid": "d957781fe923150c51323d1b88e25bad",
        "title": "七言 八",
        "author": "吕岩",
        "content": "凭君子后午前看，一脉天津在脊端。\n金阙内藏玄谷子，玉池中坐太和官。\n只将至妙三周火，炼出通灵九转丹。\n直指几多求道者，行藏莫离虎龙滩。",
        "dynasty": "唐",
        "collection_info": null
    },
    {
        "uuid": "8687fd15edaa87c22795da42f27cea6b",
        "title": "七言 九",
        "author": "吕岩",
        "content": "返本还元道气平，虚非形质转分明。\n水中白雪微微结，火裏金莲渐渐生。\n圣汞论时非有体，真铅穷看亦无名。\n吾今为报修行者，莫向烧金问至精。",
        "dynasty": "唐",
        "collection_info": null
    },
    {
        "uuid": "edb1ab222261657dc378abab05ba9168",
        "title": "七言 十",
        "author": "吕岩",
        "content": "安排鼎竈炼玄根，进退须明卯酉门。\n绕电奔云飞日月，驱龙走虎出干坤。\n一丸因与红颜驻，九转能烧白髮痕。\n此道幽微知者少，茫茫尘世与谁论。",
        "dynasty": "唐",
        "collection_info": null
    },
    {
        "uuid": "3e3e406a5402573200df7f20777befee",
        "title": "七言 十一",
        "author": "吕岩",
        "content": "醍醐一盏诗一篇，暮醉朝吟不记年。\n干马屡来游九地，坤牛时驾出三天。\n白龟窟裏夫妻会，青凤巢中子母圆。\n提挈灵童山上望，重重迭迭是金钱。",
        "dynasty": "唐",
        "collection_info": null
    },
    {
        "uuid": "fbfd5caf9761965f1ab2ee1da162f5fc",
        "title": "七言 十二",
        "author": "吕岩",
        "content": "认得东西木与金，自然炉鼎虎龙吟。\n但随天地明消息，方识阴阳有信音。\n左掌南辰攀鹤羽，右擎北极剖龟心。\n神仙亲口留斯旨，何用区区向外寻。",
        "dynasty": "唐",
        "collection_info": null
    },
    {
        "uuid": "9a7fba12cf99ec53763c2881cef7be94",
        "title": "七言 十三",
        "author": "吕岩",
        "content": "一本天机深更深，徒言万劫与千金。\n三冬大热玄中火，六月霜寒表外阴。\n金为浮来方见性，木因沈后始知心。\n五行颠倒堪消息，返本还元在己寻。",
        "dynasty": "唐",
        "collection_info": null
    },
    {
        "uuid": "324bebbb98e85f2bb1b15cdfeef65013",
        "title": "七言 十四",
        "author": "吕岩",
        "content": "虎将龙军气宇雄，佩符持甲去悤悤。\n铺排劒戟奔如电，罗列旌旗疾似风。\n活捉三尸焚鬼窟，生禽六贼破魔宫。\n河清海晏干坤净，世世安居道德中。",
        "dynasty": "唐",
        "collection_info": null
    },
    {
        "uuid": "5025d972ed98fe5b9930de19b29d60e5",
        "title": "七言 十五",
        "author": "吕岩",
        "content": "我家勤种我家田，内有灵苗活万年。\n花似黄金苞不大，子如白玉颗皆圆。\n栽培全赖中宫土，灌溉须凭上谷泉。\n直候九年功满日，和根拔入大罗天。",
        "dynasty": "唐",
        "collection_info": null
    },
    {
        "uuid": "955abe4cfb02805a8c96d32364a00c63",
        "title": "七言 十六",
        "author": "吕岩",
        "content": "寻常学道说黄芽，万水千山觅转差。\n有畛有园难下种，无根无脚自开花。\n九三鼎内烹如酪，六一炉中结似霞。\n不日成丹应换骨，飞升遥指玉皇家。",
        "dynasty": "唐",
        "collection_info": null
    },
    {
        "uuid": "f31050214a8b77ea9df48328e855bad9",
        "title": "七言 十七",
        "author": "吕岩",
        "content": "四六关头路坦平，行人到此不须惊。\n从教犊驾轰轰转，尽使羊车轧轧鸣。\n渡海经河稀阻滞，上天入地绝欹倾。\n功成直入长生殿，袖出神珠彻夜明。",
        "dynasty": "唐",
        "collection_info": null
    },
    {
        "uuid": "ffe90c96c57df973aed6b1ede8a37b79",
        "title": "七言 十八",
        "author": "吕岩",
        "content": "九六相交道气和，河车昼夜迸金波。\n呼时一一关头转，吸处重重脉上摩。\n电激离门光海岳，雷轰震户动婆娑。\n思量此道真长远，学者多迷溺爱河。",
        "dynasty": "唐",
        "collection_info": null
    },
    {
        "uuid": "0e2977a42e390325430ba8dcfb2043e4",
        "title": "七言 十九",
        "author": "吕岩",
        "content": "金丹不是小金丹，阴鼎阳炉裏面安。\n尽道东山寻汞易，岂知西海觅铅难。\n玄珠窟裏行非远，赤水滩头去便端。\n认得灵竿真的路，何劳礼月步星坛。",
        "dynasty": "唐",
        "collection_info": null
    },
    {
        "uuid": "eb44b2da62b6434e4b57c83b41e26020",
        "title": "七言 二十",
        "author": "吕岩",
        "content": "古今机要甚分明，自是众生力量轻。\n尽向有中寻有质，谁能无裏见无形。\n真铅圣汞徒虚费，玉室金关不解扃。\n本色丹瓢推倒后，却吞丸药待延龄。",
        "dynasty": "唐",
        "collection_info": null
    },
    {
        "uuid": "4b175eb21210da39b1a709273fdc95d1",
        "title": "七言 二十一",
        "author": "吕岩",
        "content": "浮名浮利两何堪，迴首归山味转甘。\n举世算无心可契，谁人更与道相参。\n寸犹未到甘谈尺，一尚难明强说三。\n经卷葫芦幷拄杖，依前担入旧江南。",
        "dynasty": "唐",
        "collection_info": null
    },
    {
        "uuid": "85da1f71660ed567ba58f393bf2bef3d",
        "title": "七言 二十二",
        "author": "吕岩",
        "content": "本来无作亦无行，行着之时是妄情。\n老氏语中犹未决，瞿昙言下更难明。\n灵竿有节通天去，至药无根得地生。\n今日与君无恡惜，功成只此是蓬瀛。",
        "dynasty": "唐",
        "collection_info": null
    },
    {
        "uuid": "93f72271a78cf556f669364a0988b653",
        "title": "七言 二十三",
        "author": "吕岩",
        "content": "解将火种种刀圭，火种刀圭世岂知。\n山上长男骑白马，水边少女牧乌龟。\n无中出有还丹象，阴裏生阳大道基。\n颠倒五行凭匠手，不逢匠手莫施为。",
        "dynasty": "唐",
        "collection_info": null
    },
    {
        "uuid": "5e6c9a9e80943faa5663adb1bfb53f2e",
        "title": "七言 二十四",
        "author": "吕岩",
        "content": "三千余法论修行，第一烧丹路最亲。\n须是坎男端的物，取他离女自然珍。\n烹成不死砂中汞，结出长生水裏银。\n九转九还功若就，定将衰老返长春。",
        "dynasty": "唐",
        "collection_info": null
    },
    {
        "uuid": "b0d1f9b32dc5be2181cf3b78cbd09b87",
        "title": "七言 二十五",
        "author": "吕岩",
        "content": "欲种长生不死根，再营阴魄及阳魂。\n先教玄母归离户，后遣空王镇坎门。\n虎到甲边风浩浩，龙居庚内水温温。\n迷途争与轻轻泄，此理须凭达者论。",
        "dynasty": "唐",
        "collection_info": null
    },
    {
        "uuid": "e61e94d182cb4566058f8e358d6e54c4",
        "title": "七言 二十六",
        "author": "吕岩",
        "content": "闭目存神玉户观，时来火候递相传。\n云飞海面龙吞汞，风击岩巅虎伏铅。\n一旦炼成身内宝，等闲探得道中玄。\n刀圭饵了丹书降，跳出尘笼上九天。",
        "dynasty": "唐",
        "collection_info": null
    },
    {
        "uuid": "352e199b8468ea9a99cdb9ab06c633e7",
        "title": "七言 二十七",
        "author": "吕岩",
        "content": "千日功夫不暂闲，河车搬载上昆山。\n虎抽白汞安炉裏，龙发红铅向鼎间。\n仙府记名丹已熟，阴司除籍命应还。\n彩云捧足归何处，直入三清谢圣颜。",
        "dynasty": "唐",
        "collection_info": null
    },
    {
        "uuid": "d29bd6a5c547e98f98d8644026d30569",
        "title": "七言 二十八",
        "author": "吕岩",
        "content": "解匹真阴与正阳，三年功满结成霜。\n神龟出入庚辛位，丹凤翱翔甲乙方。\n九鼎先辉双瑞气，三元中换五毫光。\n尘中若有同机者，共住烟霄不死乡。",
        "dynasty": "唐",
        "collection_info": null
    },
    {
        "uuid": "48604c75e1670c08a96bb08e1468f87a",
        "title": "七言 二十九",
        "author": "吕岩",
        "content": "修生一路就中难，迷者徒将万卷看。\n水火均平方是药，阴阳差互不成丹。\n守雌勿失雄方住，在黑无亏白自干。\n认得此般真妙诀，何忧风雨妒衰残。",
        "dynasty": "唐",
        "collection_info": null
    },
    {
        "uuid": "2f8b68545ef4835dd442bea2db9ab119",
        "title": "七言 三十",
        "author": "吕岩",
        "content": "纔吞一粒便安然，十二重楼九曲连。\n庚虎循环餐绛雪，甲龙夭乔迸灵泉。\n三三上应三千日，九九中延九万年。\n须得有缘方可授，未曾轻泄与人传。",
        "dynasty": "唐",
        "collection_info": null
    },
    {
        "uuid": "53845887969c6f1906466f429c9dcd1e",
        "title": "七言 三十一",
        "author": "吕岩",
        "content": "谁知神水玉华池，中有长生性命基。\n运用须凭龙与虎，抽添全藉坎兼离。\n晨昏点尽黄金粉，顷刻修成玉石脂。\n斋戒饵之千日后，等闲轻举上云梯。",
        "dynasty": "唐",
        "collection_info": null
    },
    {
        "uuid": "b322f92a3adf7d15e923aff6c3dd695a",
        "title": "七言 三十二",
        "author": "吕岩",
        "content": "九天云净鹤飞轻，衔简翩翩别太清。\n身外红尘随意换，炉中白石立时成。\n九苞凤向空中舞，五色云从足下生。\n回首便归天上去，愿将甘雨救焦氓。",
        "dynasty": "唐",
        "collection_info": null
    },
    {
        "uuid": "f9866f37b9621c3e625ba8ea06349970",
        "title": "七言 三十三",
        "author": "吕岩",
        "content": "婴儿迤逦降瑶阶，手握玄珠直下来。\n半夜紫云披素质，几回赤气掩桃顋。\n微微笑处机关转，拂拂行时户牖开。\n此是吾家真一子，庸愚谁敢等闲猜。",
        "dynasty": "唐",
        "collection_info": null
    },
    {
        "uuid": "2ffeec59d61be9634dc2cbab8399e020",
        "title": "七言 三十四",
        "author": "吕岩",
        "content": "水得天符下玉都，三千日裏积功夫。\n祷祈天地开金鼎，收拾阴阳锁玉壶。\n便觉凡躯能变化，深知妙道不虚图。\n时来试问尘中叟，这箇玄机世有无。",
        "dynasty": "唐",
        "collection_info": null
    },
    {
        "uuid": "c3b7b1a8a41f68311de7fe4c2f91e896",
        "title": "七言 三十五",
        "author": "吕岩",
        "content": "谁识寰中达者人，生平解法水中银。\n一条拄杖撑天地，三尺昆吾斩鬼神。\n大醉醉来眠月洞，高吟吟去傲红尘。\n自从悟裏终身后，赢得蓬壶永劫春。",
        "dynasty": "唐",
        "collection_info": null
    },
    {
        "uuid": "bbd100464e96a3e8320086de37bccf7a",
        "title": "七言 三十六",
        "author": "吕岩",
        "content": "红炉迸溅炼金英，一点灵珠透室明。\n摆动干坤知道力，逃移生死见功程。\n逍遥四海留踪迹，归去三清立姓名。\n直上五云云路稳，紫鸾朱凤自来迎。",
        "dynasty": "唐",
        "collection_info": null
    },
    {
        "uuid": "9d51762f055a967e05890494d9e3c1ff",
        "title": "七言 三十七",
        "author": "吕岩",
        "content": "时人若要学长生，先是枢机昼夜行。\n恍惚中间专志气，虚无裏面固元精。\n龙交虎战三周毕，兔走乌飞九转成。\n炼出一炉神圣药，五云归去路分明。",
        "dynasty": "唐",
        "collection_info": null
    },
    {
        "uuid": "8fe20172e7563524cb7d5f9f0602e3b3",
        "title": "七言 三十八",
        "author": "吕岩",
        "content": "亦无得失亦无言，动即施功静即眠。\n驱遣赤牛耕宇宙，分张玉粒种山川。\n栽培不惮劳千日，服食须知活万年。\n今日示君君好信，教君见世作神仙。",
        "dynasty": "唐",
        "collection_info": null
    },
    {
        "uuid": "e343a0da43fe4e07aa6c360f56204b01",
        "title": "七言 三十九",
        "author": "吕岩",
        "content": "不须两两与三三，秖在昆崙第一岩。\n逢润自然情易伏，遇炎常恐性难降。\n有时直入三元户，无事还归九曲江。\n世上有人烧得住，寿齐天地更无双。",
        "dynasty": "唐",
        "collection_info": null
    },
    {
        "uuid": "6a5ff50ecb944e11957777a28b6a1603",
        "title": "七言 四十",
        "author": "吕岩",
        "content": "本末无非在玉都，亦曾陆地作凡夫。\n吞金食气先从有，悟理归真便入无。\n水火自然成既济，阴阳和合自相符。\n炉中炼出延年药，溟渤从教变復枯。",
        "dynasty": "唐",
        "collection_info": null
    },
    {
        "uuid": "2a27091c036e30ed1764a359444f8fe9",
        "title": "七言 四十一",
        "author": "吕岩",
        "content": "无名无利任优游，遇酒逢歌且唱酬。\n数载未曾经圣阙，千年唯只在仙州。\n寻常水火三回进，真箇夫妻一处收。\n药就功成身羽化，更抛尘坌出凡流。",
        "dynasty": "唐",
        "collection_info": null
    },
    {
        "uuid": "d431d6ea68ca71a590322e9b62b6e302",
        "title": "七言 四十二",
        "author": "吕岩",
        "content": "杳杳冥冥莫问涯，雕虫篆刻道之华。\n守中绝学方知奥，抱一无言始见佳。\n自有物如黄菊蘂，更无色似碧桃花。\n休将心地虚劳用，煮铁烧金转转差。",
        "dynasty": "唐",
        "collection_info": null
    },
    {
        "uuid": "519424e0533ca7b8d6d0c81e9383529b",
        "title": "七言 四十三",
        "author": "吕岩",
        "content": "还丹功满未朝天，且向人间度有缘。\n拄杖两头担日月，葫芦一箇隐山川。\n诗吟自得闲中句，酒饮多遗醉后钱。\n若问我修何妙法，不离身内汞和铅。",
        "dynasty": "唐",
        "collection_info": null
    },
    {
        "uuid": "c9132a1cd7e23f60070ea34d28da2e29",
        "title": "七言 四十四",
        "author": "吕岩",
        "content": "半红半黑道中玄，水养真金火养铅。\n解接往年三寸气，还将运动一周天。\n烹煎尽在阴阳力，进退须凭日月权。\n只此功成三岛外，稳乘鸾凤谒诸仙。",
        "dynasty": "唐",
        "collection_info": null
    },
    {
        "uuid": "a65b402571bea898cf3ab76c0b0fd369",
        "title": "七言 四十五",
        "author": "吕岩",
        "content": "返本还元已到干，能升能降号飞仙。\n一阳生是兴功日，九转周为得道年。\n炼药但寻金裏水，安炉先立地中天。\n此中便是还丹理，不遇奇人誓莫传。",
        "dynasty": "唐",
        "collection_info": null
    },
    {
        "uuid": "26b3ff177e1f6dc1f1955f39c8b624a4",
        "title": "七言 四十六",
        "author": "吕岩",
        "content": "飞龙九五已升天，次第还当赤帝权。\n喜遇汞珠凝正午，幸逢铅母结重玄。\n狂猨自伏何须炼，野马亲调不着鞭。\n炼就一丸天上药，顿然心地永刚坚。",
        "dynasty": "唐",
        "collection_info": null
    },
    {
        "uuid": "781f6c2843eaafc2b09f92c1d32c3de7",
        "title": "七言 四十七",
        "author": "吕岩",
        "content": "举世何人悟我家，我家别是一荣华。\n盈箱贮积登仙录，满室收藏伏火砂。\n顿饮长生天上酒，常栽不死洞中花。\n凡流若问吾生计，遍地纷纷五彩霞。",
        "dynasty": "唐",
        "collection_info": null
    },
    {
        "uuid": "79819f15511c10190f9ace2d837c55cc",
        "title": "七言 四十八",
        "author": "吕岩",
        "content": "津能充渴气充粮，家住三清玉帝乡。\n金鼎炼来多外白，玉虚烹处彻中黄。\n始知青帝离宫住，方信金精水府藏。\n流俗要求玄妙理，参同契有两三行。",
        "dynasty": "唐",
        "collection_info": null
    },
    {
        "uuid": "e9d2db59dc9159eb45050354dd274bf9",
        "title": "七言 四十九",
        "author": "吕岩",
        "content": "紫诏随鸾下玉京，元君相命会三清。\n便将金鼎丹砂饵，时拂霞衣驾鹤行。\n天上双童持佩引，月中娇女执幡迎。\n此时功满参真后，始信仙都有姓名。",
        "dynasty": "唐",
        "collection_info": null
    },
    {
        "uuid": "cdd05a7efadf1edcc0ee2ddfa3b07cec",
        "title": "七言 五十",
        "author": "吕岩",
        "content": "修修修得到干干，方号人间一醉仙。\n世上光阴催短景，洞中花木任长年。\n形飞峭壁非凡骨，神在玄宫别有天。\n唯愿先生频一顾，更玄玄外问玄玄。",
        "dynasty": "唐",
        "collection_info": null
    },
    {
        "uuid": "7be68443b3d5fe2b87811b4e86d38848",
        "title": "七言 一",
        "author": "吕岩",
        "content": "金丹一粒定长生，须得真铅炼甲庚。\n火取南方赤凤髓，水求北海黑龟精。\n鼎追四季中央合，药遣三元八卦行。\n斋戒兴功成九转，定应入口鬼神惊。",
        "dynasty": "唐",
        "collection_info": null
    },
    {
        "uuid": "3c93e14fdf18f5d9564213604c7891cd",
        "title": "七言 二",
        "author": "吕岩",
        "content": "功满来来际会难，又闻东去上仙坛。\n杖头春色一壶酒，顶上云攒五岳冠。\n饮酒龟儿人不识，烧山符子鬼难看。\n先生去后身须老，乞与贫儒换骨丹。",
        "dynasty": "唐",
        "collection_info": null
    },
    {
        "uuid": "7b47a5b02ab7630fa25ae7b1b827f167",
        "title": "七言 三",
        "author": "吕岩",
        "content": "碧潭深处一真人，貌似桃花体似银。\n鬓髮未斑缘有术，红颜不老为通神。\n蓬莱要去如今去，架上黄衣化作云。\n任彼桑田变沧海，一丸丹药定千春。",
        "dynasty": "唐",
        "collection_info": null
    },
    {
        "uuid": "9d1eed96594cfbc1aec2a6a8ff1c5453",
        "title": "七言 四",
        "author": "吕岩",
        "content": "炉养丹砂鬓不斑，假将名利住人间。\n已逢志士传神药，又喜同流动笑颜。\n老子道经分付得，少微星许共相攀。\n幸蒙上士甘捞摝，处世输君一箇闲。",
        "dynasty": "唐",
        "collection_info": null
    },
    {
        "uuid": "0755811e2eed4d2047638732a05c9bf3",
        "title": "七言 五",
        "author": "吕岩",
        "content": "谁解长生似我哉，炼成真气在三台。\n尽知白日昇天去，刚逐红尘下世来。\n黑虎行时倾雨露，赤龙耕处产琼瑰。\n只吞一粒金丹药，飞入青霄更不回。",
        "dynasty": "唐",
        "collection_info": null
    },
    {
        "uuid": "e806e39a9ec078c792eef43ea7934339",
        "title": "七言 六",
        "author": "吕岩",
        "content": "乱云堆裏表星都，认得深藏大丈夫。\n绿酒醉眠闲日月，白苹风定钓江湖。\n长将气度随天道，不把言词问世徒。\n山水路遥人不到，茅君消息近知无。",
        "dynasty": "唐",
        "collection_info": null
    },
    {
        "uuid": "2ba4acec13aa0c4c6c25a53f07d71557",
        "title": "七言 七",
        "author": "吕岩",
        "content": "鹤为车驾酒为粮，为恋长生不死乡。\n地脉尚能缩得短，人年岂不展教长。\n星辰往往壶中见，日月时时衲裏藏。\n若欲时流亲得见，朝朝不离水银行。",
        "dynasty": "唐",
        "collection_info": null
    },
    {
        "uuid": "13875cdb13d92e48f8da8074187756d8",
        "title": "七言 八",
        "author": "吕岩",
        "content": "灵芝无种亦无根，解饮能餐自返魂。\n但得烟霞供岁月，任他乌兔走干坤。\n婴儿只恋阳中母，姹女须朝顶上尊。\n一得不回千古内，更无冢墓示儿孙。",
        "dynasty": "唐",
        "collection_info": null
    },
    {
        "uuid": "c7d516895a68163daa8160ce36405380",
        "title": "七言 九",
        "author": "吕岩",
        "content": "世上何人会此言，休将名利挂心田。\n等闲倒尽十分酒，遇兴高吟一百篇。\n物外烟霞为伴侣，壶中日月任婵娟。\n他时功满归何处，直驾云车入洞天。",
        "dynasty": "唐",
        "collection_info": null
    },
    {
        "uuid": "aef02dc0b9112462a41a7380d79ec6b5",
        "title": "七言 十",
        "author": "吕岩",
        "content": "玄门帝子坐中央，得算明长感玉皇。\n枕上山河和雨露，笛中日月混潇湘。\n坎男会遇逢金女，离女交腾嫁木郎。\n真箇夫妻齐守志，立教牵惹在阴阳。",
        "dynasty": "唐",
        "collection_info": null
    },
    {
        "uuid": "1345a9c19680a170b258a184da8f0f31",
        "title": "七言 十一",
        "author": "吕岩",
        "content": "遥指高峰笑一声，红霞紫雾面前生。\n每于廛市无人识，长到山中有鹤行。\n时弄玉蟾驱鬼魅，夜煎金鼎煮琼英。\n他时若赴蓬莱洞，知我仙家有姓名。",
        "dynasty": "唐",
        "collection_info": null
    },
    {
        "uuid": "cdcce3f901648ee41e0577a84b7fd075",
        "title": "七言 十二",
        "author": "吕岩",
        "content": "堪笑时人问我家，杖担云物惹烟霞。\n眉藏火电非他说，手种金莲不自夸。\n三尺焦桐为活计，一壶美酒是生涯。\n骑龙远出游三岛，夜久无人翫月华。",
        "dynasty": "唐",
        "collection_info": null
    },
    {
        "uuid": "7ff88d5c87391fe8642f2aa740312da9",
        "title": "七言 十三",
        "author": "吕岩",
        "content": "九曲江边坐卧看，一条长路入天端。\n庆云捧拥朝丹阙，瑞气裴回起白烟。\n铅汞此时为至药，坎离今日结神丹。\n功能济命长无老，只在人心不是难。",
        "dynasty": "唐",
        "collection_info": null
    },
    {
        "uuid": "6b398e3f5c0de254954a1655ec1c3060",
        "title": "七言 十四",
        "author": "吕岩",
        "content": "玄门玄理又玄玄，不死根元在汞铅。\n知是一般真箇术，调和六一也同天。\n玉京山上羊儿闹，金水河中石虎眠。\n妙要能生觉本体，勤心到处自如然。",
        "dynasty": "唐",
        "collection_info": null
    },
    {
        "uuid": "8e794ae275936bd4cb89e6d07f7e5ac3",
        "title": "七言 十五",
        "author": "吕岩",
        "content": "公卿虽贵不曾酬，说着仙乡便去游。\n为讨石肝逢蜃海，因寻甜雪过瀛州。\n山川醉后壶中放，神鬼闲来匣裏收。\n据见目前无箇识，不如杯酒混凡流。",
        "dynasty": "唐",
        "collection_info": null
    },
    {
        "uuid": "a917650a13b08c81b094a22625f09006",
        "title": "七言 十六",
        "author": "吕岩",
        "content": "曾邀相访到仙家，忽上昆崙宴月华。\n玉女控拢苍獬豸，山童提挈白虾蟇。\n时斟海内千年酒，惯摘壶中四序花。\n今在人寰人不识，看看挥袖入烟霞。",
        "dynasty": "唐",
        "collection_info": null
    },
    {
        "uuid": "e29bfbebee9cec45e55968081f5f195b",
        "title": "七言 十七",
        "author": "吕岩",
        "content": "火种丹田金自生，重重楼阁自分明。\n三千功行百旬见，万里蓬莱一日程。\n羽化自应无鬼录，玉都长是有仙名。\n今朝得赴瑶池会，九节幢幡洞裏迎。",
        "dynasty": "唐",
        "collection_info": null
    },
    {
        "uuid": "b3045bdf343ec524adb7c9c6eee57942",
        "title": "七言 十八",
        "author": "吕岩",
        "content": "因看崔公入药镜，令人心地转分明。\n阳龙言向离宫出，阴虎还于坎位生。\n二物会时为道本，五方行尽得丹名。\n修真道士如知此，定跨赤龙归玉清。",
        "dynasty": "唐",
        "collection_info": null
    },
    {
        "uuid": "c90511f762e045f19313e0710d1cf85f",
        "title": "七言 十九",
        "author": "吕岩",
        "content": "浮生不实为轻忽，衲服深藏奇异骨。\n非是尘中不染尘，焉得物外通无物。\n共语难兮情兀兀，独自行时轻拂拂。\n一点刀圭五彩生，飞丹走入神仙窟。",
        "dynasty": "唐",
        "collection_info": null
    },
    {
        "uuid": "bdfdf48b33c0a3c7b3c2234271fddfe4",
        "title": "七言 二十",
        "author": "吕岩",
        "content": "莫怪爱吟天上诗，盖缘吟得世间稀。\n惯餐玉帝宫中饭，曾着蓬莱洞裏衣。\n马踏日轮红露捲，凤衔月角擘云飞。\n何时再控青丝辔，又掉金鞭入紫微。",
        "dynasty": "唐",
        "collection_info": null
    },
    {
        "uuid": "677595228072118eb8988e5b002124eb",
        "title": "七言 二十一",
        "author": "吕岩",
        "content": "黄芽白雪两飞金，行即高歌醉即吟。\n日月暗扶君甲子，干坤自与我知音。\n精灵灭迹三清剑，风雨腾空一弄琴。\n的当南游归甚处，莫交鹤去上天寻。",
        "dynasty": "唐",
        "collection_info": null
    },
    {
        "uuid": "701133f8636260af45e8491fb527f5ea",
        "title": "七言 二十二",
        "author": "吕岩",
        "content": "云鬓双明骨更轻，自言寻鹤到蓬瀛。\n日论药草皆知味，问着神仙自得名。\n簪冷夜龙穿碧洞，枕寒晨虎卧银城。\n来春又拟携筇去，为忆轩辕海上行。",
        "dynasty": "唐",
        "collection_info": null
    },
    {
        "uuid": "fb23fc991ad1fc51a50ad1215cd62fec",
        "title": "七言 二十三",
        "author": "吕岩",
        "content": "龙精龟眼两相和，丈六男儿不奈何。\n九盏水中煎赤子，一轮火内养黄婆。\n月圆自觉离天网，功满方知出地罗。\n半醉好吞龙凤髓，劝君休更认弥陀。",
        "dynasty": "唐",
        "collection_info": null
    },
    {
        "uuid": "df56a7c117aa43c619679f90a968f580",
        "title": "七言 二十四",
        "author": "吕岩",
        "content": "强居此境绝知音，野景虽多不合吟。\n诗句若喧卿相口，姓名还动帝王心。\n道袍薜带应慵挂，隐帽皮冠尚懒簪。\n除此更无余箇事，一壶村酒一张琴。",
        "dynasty": "唐",
        "collection_info": null
    },
    {
        "uuid": "fe1dad74b7276aa3320faf0eae8174ea",
        "title": "七言 二十五",
        "author": "吕岩",
        "content": "华阳山裏多芝田，华阳山叟復延年。\n青松岩畔攀高干，白云堆裏饮飞泉。\n不寒不热神荡荡，东来西去气绵绵。\n三千功满好归去，休与时人说洞天。",
        "dynasty": "唐",
        "collection_info": null
    },
    {
        "uuid": "4e5ad573b5dae643ca0c06e777011fa3",
        "title": "七言 二十六",
        "author": "吕岩",
        "content": "天生不散自然心，成败从来古与今。\n得路应知能出世，迷途终是任埋沈。\n身边至药堪攻炼，物外丹砂且细寻。\n咫尺洞房仙景在，莫随波浪没光阴。",
        "dynasty": "唐",
        "collection_info": null
    },
    {
        "uuid": "9faf8fc5c080de462b23c23341aa2f24",
        "title": "七言 二十七",
        "author": "吕岩",
        "content": "自隐玄都不记春，几回沧海变成尘。\n玉京殿裏朝元始，金阙宫中拜老君。\n闷即驾乘千岁鹤，闲来高卧九重云。\n我今学得长生法，未肯轻传与世人。",
        "dynasty": "唐",
        "collection_info": null
    },
    {
        "uuid": "815bbbd66b6d006d13e90088d0c223e4",
        "title": "七言 二十八",
        "author": "吕岩",
        "content": "北帝南辰掌内观，潜通造化暗相传。\n金槌袖裏居元宅，玉户星宫降上玄。\n举世尽皆寻此道，谁人空裏得玄关。\n明明道在堪消息，日月滩头去又还。",
        "dynasty": "唐",
        "collection_info": null
    },
    {
        "uuid": "1385b2f4a8d70dfc477b7b6730fc390b",
        "title": "七言 二十九",
        "author": "吕岩",
        "content": "日影元中合自然，奔雷走电入中原。\n长驱赤马居东殿，大启朱门泛碧泉。\n怒拔昆吾歌圣化，喜陪孤月贺新年。\n方知此是生生物，得在仁人始受传。",
        "dynasty": "唐",
        "collection_info": null
    },
    {
        "uuid": "e8fee3922d919d84946130a0ab5fb4aa",
        "title": "七言 三十",
        "author": "吕岩",
        "content": "六龙齐驾得昇干，须觉潜通造化权。\n真道每吟秋月澹，至言长运碧波寒。\n昼乘白虎游三岛，夜顶金冠立古坛。\n一载已成千岁药，谁人将袖染尘寰。",
        "dynasty": "唐",
        "collection_info": null
    },
    {
        "uuid": "22ada02bce42c15bb5e3a67bd89772e7",
        "title": "七言 三十一",
        "author": "吕岩",
        "content": "五岳滩头景象新，仁人方达杳冥身。\n天纲运转三元净，地脉通来万物生。\n自晓谷神通此道，谁将理性欲修真。\n明明说向中黄路，霹雳声中自得神。",
        "dynasty": "唐",
        "collection_info": null
    },
    {
        "uuid": "1abaa80a632eb346a6640f3a5a33cbbc",
        "title": "七言 三十二",
        "author": "吕岩",
        "content": "欲陪仙侣得身轻，飞过蓬莱彻上清。\n朱顶鹤来云外接，紫鳞鱼向海中迎。\n姮娥月桂花先吐，王母仙桃子渐成。\n下瞰日轮天欲晓，定知人世久长生。",
        "dynasty": "唐",
        "collection_info": null
    },
    {
        "uuid": "678a62491508785d370cf39ed5173fdd",
        "title": "七言 三十三",
        "author": "吕岩",
        "content": "四海皆忙几箇闲，时人口内说尘缘。\n知君有道来山上，何似无名住世间。\n十二楼台藏秘诀，五千言内隐玄关。\n方知鼎贮神仙药，乞取刀圭一粒看。",
        "dynasty": "唐",
        "collection_info": null
    },
    {
        "uuid": "46d03a97b9e9c4e27b5ea7ba71a8a687",
        "title": "七言 三十四",
        "author": "吕岩",
        "content": "割断繁华掉却荣，便从初得是长生。\n曾于锦水为蝉蜕，又向蓬莱别姓名。\n三住住来无否泰，一尘尘在世人情。\n不知功满归何处，直跨虬龙上玉京。",
        "dynasty": "唐",
        "collection_info": null
    },
    {
        "uuid": "aef8cb2f99eb1e43c7f5cf4bf24b129e",
        "title": "七言 三十五",
        "author": "吕岩",
        "content": "当年诗价满皇都，掉臂西归是丈夫。\n万顷白云独自有，一枝丹桂阿谁无。\n闲寻渭曲渔翁引，醉上莲峰道士扶。\n他日与君重际会，竹溪茅舍夜相呼。",
        "dynasty": "唐",
        "collection_info": null
    },
    {
        "uuid": "8d202ec95a859654832e4e71ae799823",
        "title": "七言 三十六",
        "author": "吕岩",
        "content": "金锤灼灼舞天阶，独自骑龙去又来。\n高卧白云观日窟，闲眠秋月擘天开。\n离花片片干坤产，坎蘂翻翻造化栽。\n晚醉九岩回首望，北邙山下骨皑皑。",
        "dynasty": "唐",
        "collection_info": null
    },
    {
        "uuid": "cb533bb939beeb9cf8b4bc5a82589429",
        "title": "七言 三十七",
        "author": "吕岩",
        "content": "结交常与道情深，日日随他出又沈。\n若要自通云外鹤，直须勤炼水中金。\n丹成只恐干坤窄，饵了宁忧疾患侵。\n未去瑶台犹混世，不妨杯酒喜闲吟。",
        "dynasty": "唐",
        "collection_info": null
    },
    {
        "uuid": "a3fd48bf22427ef43fbccaa512ade839",
        "title": "七言 三十八",
        "author": "吕岩",
        "content": "因携琴剑下烟萝，何幸今朝喜暂过。\n貌相本来犹自可，针医偏更効无多。\n仙经已读三千卷，古法曾持十二科。\n些小道功如不信，金阶舍手试看么。",
        "dynasty": "唐",
        "collection_info": null
    },
    {
        "uuid": "54c2aa7281f3e0f08d26ceedadbd2da5",
        "title": "七言 三十九",
        "author": "吕岩",
        "content": "倾侧华阳醉再三，骑[龙]遇晚下南岩。\n眉因拍剑留星电，衣为眠云惹碧岚。\n金液变来成雨露，玉都归去老松杉。\n曾将铁镜照神鬼，霹雳搜寻火满潭。",
        "dynasty": "唐",
        "collection_info": null
    },
    {
        "uuid": "017635c1587a9a830fe7d151eda7a257",
        "title": "七言 四十",
        "author": "吕岩",
        "content": "铁镜烹金火满空，碧潭龙卧夕阳中。\n麒麟意合干坤地，獬豸机关日月东。\n三尺剑横双水岸，五丁冠顶百神宫。\n闲铺羽服居仙窟，自着金莲造化功。",
        "dynasty": "唐",
        "collection_info": null
    },
    {
        "uuid": "2fb7ec4e7f94df2238a1602a9f0f51d8",
        "title": "七言 四十一",
        "author": "吕岩",
        "content": "随缘信业任浮沈，似水如云一片心。\n两卷道经三尺剑，一条藜杖七弦琴。\n壶中有药逢人施，腹内新诗遇客吟。\n一嚼永添千载寿，一丸丹点一斤金。",
        "dynasty": "唐",
        "collection_info": null
    },
    {
        "uuid": "bf9947906e2e2665e90e720ef9a73df8",
        "title": "七言 四十二",
        "author": "吕岩",
        "content": "琴剑酒碁龙鹤虎，逍遥落托永无忧。\n闲骑白鹿游三岛，闷驾青牛看十洲。\n碧洞远观明月上，青山高隐綵云流。\n时人若要还如此，名利浮华即便休。",
        "dynasty": "唐",
        "collection_info": null
    },
    {
        "uuid": "919cf437c16b07ea2934b14cdd42d299",
        "title": "七言 四十三",
        "author": "吕岩",
        "content": "紫极宫中我自知，亲磨神剑剑还飞。\n先差玉子开南殿，后遣青龙入紫微。\n九鼎黄芽栖瑞凤，一躯仙骨养灵芝。\n蓬莱不是凡人处，只怕愚人泄世机。",
        "dynasty": "唐",
        "collection_info": null
    },
    {
        "uuid": "43604c23d9d274f97e406922f997ac9b",
        "title": "七言 四十四",
        "author": "吕岩",
        "content": "向身方始出埃尘，造化功夫只在人。\n早使亢龙抛地网，岂知白虎出天真。\n绵绵有路谁留我，默默忘言自合神。\n击剑夜深归甚处，披星带月折麒麟。",
        "dynasty": "唐",
        "collection_info": null
    },
    {
        "uuid": "87481f2ea2927bba6381c611f98294ab",
        "title": "七言 四十五",
        "author": "吕岩",
        "content": "春尽闲闲过落花，一回舞剑一吁嗟。\n常忧白日光阴促，每恨青天道路赊。\n本志不求名与利，元心只慕水兼霞。\n世间万种浮沈事，达理谁能似我家。",
        "dynasty": "唐",
        "collection_info": null
    },
    {
        "uuid": "1d7e1012f2a2b37aed8f8093c9e77516",
        "title": "七言 四十六",
        "author": "吕岩",
        "content": "日为和解月呼丹，华夏诸侯肉眼看。\n仁义异如胡越异，世情难似泰衡难。\n八仙炼后钟神异，四海磨成照胆寒。\n笑指不平千万万，骑龙抚剑九重关。",
        "dynasty": "唐",
        "collection_info": null
    },
    {
        "uuid": "05356719ccaac7fe18b2cb1287d51f21",
        "title": "七言 四十七",
        "author": "吕岩",
        "content": "别来洛汭六东风，醉眼吟情慵不慵。\n摆撼干坤金剑吼，烹煎日月玉炉红。\n杖摇楚甸三千里，鹤翥秦烟几万重。\n为报晋成仙子道，再期春色会稽峰。",
        "dynasty": "唐",
        "collection_info": null
    },
    {
        "uuid": "e86cf4265a2fc23a0a92f9368ffac75e",
        "title": "七言 四十八",
        "author": "吕岩",
        "content": "髮头滴血眼如镮，吐气云生怒世间。\n争耐不平千古事，须期一诀荡凶顽。\n蛟龙斩处翻沧海，暴虎除时拔远山。\n为灭世情兼负义，剑光腥染点痕斑。",
        "dynasty": "唐",
        "collection_info": null
    },
    {
        "uuid": "9718b870d37ac610ecef4952ff57377b",
        "title": "七言 四十九",
        "author": "吕岩",
        "content": "雨雪霏霏天已暮，金钟满劝抚焦桐。\n诗吟席上未移刻，剑舞筵前疾似风。\n何事行杯当午夜，忽然怒目便腾空。\n不知谁是亏忠孝，携箇人头入坐中。",
        "dynasty": "唐",
        "collection_info": null
    },
    {
        "uuid": "6674362921ac1a09075b25405a8828cd",
        "title": "七言 五十",
        "author": "吕岩",
        "content": "未炼还丹且炼心，丹成方觉道元深。\n每留客有钱酤酒，谁信君无药点金。\n洞裏风雷归掌握，壶中日月在胸襟。\n神仙事业人难会，养性长生自意吟。",
        "dynasty": "唐",
        "collection_info": null
    },
    {
        "uuid": "db425f7fd4961315b9d319a2787a4716",
        "title": "七言 五十一",
        "author": "吕岩",
        "content": "铁牛耕地种金钱，刻石时童把贯穿。\n一粒粟中藏世界，二升铛内煮山川。\n白头老子眉垂地，碧眼胡儿手指天。\n若向此中玄会得，此玄玄外更无玄。",
        "dynasty": "唐",
        "collection_info": null
    },
    {
        "uuid": "ad0ed6f738c0d0f7c05674b60d244733",
        "title": "七言 五十二",
        "author": "吕岩",
        "content": "箕星昴宿下长天，凡景宁教不愕然。\n龙出水来鳞甲就，鹤冲天气羽毛全。\n尘中教化千人眼，世上人知尔雅篇。\n自是凡流福命薄，忍教微妙略轻传。",
        "dynasty": "唐",
        "collection_info": null
    },
    {
        "uuid": "ee775a10dc0c5e1e810921ab84742f9c",
        "title": "七言 五十三",
        "author": "吕岩",
        "content": "闲来掉臂入天门，拂袂徐徐撮綵云。\n无语下窥黄谷子，破颜平揖紫霞君。\n拟登瑶殿参金母，回访瀛洲看日轮。\n恰值嫦娥排宴会，瑶浆新熟味氤氲。",
        "dynasty": "唐",
        "collection_info": null
    },
    {
        "uuid": "4d2b832475db39c81ce98e7bbd3a3885",
        "title": "七言 五十四",
        "author": "吕岩",
        "content": "曾随刘阮醉桃源，未省人间欠酒钱。\n一领布裘权且当，九天回日却归还。\n凤茸袄子非为贵，狐白裘裳欲比难。\n只此世间无价宝，不凭火裏试烧看。",
        "dynasty": "唐",
        "collection_info": null
    },
    {
        "uuid": "3f6e4db00ea513265015869c7f52f9b5",
        "title": "七言 五十五",
        "author": "吕岩",
        "content": "因思往事却成憨，曾读仙经第十三。\n武氏死时应室女，陈王没后是童男。\n两轮日月从他载，九箇山河一担担。\n尽日无人话消息，一壶春酒且醺酣。",
        "dynasty": "唐",
        "collection_info": null
    },
    {
        "uuid": "6759dbb394b8143ce0a698008e655c1d",
        "title": "七言 五十六",
        "author": "吕岩",
        "content": "垂袖腾腾傲世尘，葫芦携却数游巡。\n利名身外终非道，龙虎门前辨取真。\n一觉梦魂朝紫府，数年踪迹隐埃尘。\n华阴市内纔相见，不是寻常卖药人。",
        "dynasty": "唐",
        "collection_info": null
    },
    {
        "uuid": "0f26ce680a6fd26fe4916d1e499e0a7d",
        "title": "七言 五十七",
        "author": "吕岩",
        "content": "万卷仙经三尺琴，刘安闻说是知音。\n杖头春色一壶酒，炉内丹砂万点金。\n闷裏醉眠三路口，闲来游钓洞庭心。\n相逢相遇人谁识，只恐冲天没处寻。",
        "dynasty": "唐",
        "collection_info": null
    },
    {
        "uuid": "69224062b6965faa00ea6e30baa6d012",
        "title": "七言 五十八",
        "author": "吕岩",
        "content": "曾战蚩尤玉座前，六龙高驾振鸣銮。\n如来车后随金鼓，黄帝旗傍戴铁冠。\n醉捋黑鬚三岛黯，怒抽霜剑十洲寒。\n轩辕世代横行后，直隐深岩久觅难。",
        "dynasty": "唐",
        "collection_info": null
    },
    {
        "uuid": "4ff139bde9e3b57821221ee2953d2c81",
        "title": "七言 五十九",
        "author": "吕岩",
        "content": "头角苍浪声似钟，貌如冰雪骨如松。\n匣中宝剑时频吼，袖裏金锤逞露风。\n会饮酒时为伴侣，能行诗句便参同。\n来年定赴蓬莱会，骑箇生狞九色龙。",
        "dynasty": "唐",
        "collection_info": null
    },
    {
        "uuid": "cfee422ce48ea4b5a777e17a0a522f96",
        "title": "七言 六十",
        "author": "吕岩",
        "content": "神仙暮入黄金阙，将相门关白玉京。\n可是洞中无好景，为怜天下有众生。\n心琴际会闲随鹤，匣剑时磨待断鲸。\n进退两楹俱未应，凭君与我指前程。",
        "dynasty": "唐",
        "collection_info": null
    },
    {
        "uuid": "2e0cf9e14d95bd729e2b8960607b715b",
        "title": "七言 六十一",
        "author": "吕岩",
        "content": "九鼎烹煎一味砂，自然火候放童花。\n星辰照出青莲颗，日月能藏白马牙。\n七返返成生碧雾，九还还就吐红霞。\n有人夺得玄珠饵，三岛途中路不赊。",
        "dynasty": "唐",
        "collection_info": null
    },
    {
        "uuid": "169425a9c299890e80814329c50b891b",
        "title": "七言 六十二",
        "author": "吕岩",
        "content": "天生一物变三才，交感阴阳结圣胎。\n龙虎顺行阴鬼去，龟蛇逆往火龙来。\n婴儿日吃黄婆髓，姹女时餐白玉杯。\n功满自然居物外，人间寒署任轮回。",
        "dynasty": "唐",
        "collection_info": null
    },
    {
        "uuid": "01d46367054772a734cf22fe41be1dc2",
        "title": "七言 六十三",
        "author": "吕岩",
        "content": "星辰聚会入离乡，日月盈亏助药王。\n三候火烧金鼎宝，五符水炼玉壶浆。\n干坤反覆龙收雾，卯酉相吞虎放光。\n入室用机擒捉取，一丸丹点体纯阳。",
        "dynasty": "唐",
        "collection_info": null
    },
    {
        "uuid": "114d757d1793ab6e857fb3a0b457410b",
        "title": "真人行巴陵市太守怒其不避使案吏具其罪真人曰须酒醒耳顷忽失之但留诗曰",
        "author": "吕岩",
        "content": "暂别蓬莱海上游，偶逢太守问根由。\n身居北斗星杓下，剑挂南宫月角头。\n道我醉来真箇醉，不知愁是怎生愁。\n相逢何事不相认，却驾白云归去休。",
        "dynasty": "唐",
        "collection_info": null
    },
    {
        "uuid": "e259ce34c377175811c7defd22ca34cb",
        "title": "仙乐侑席",
        "author": "吕岩",
        "content": "曾经天上三千劫，又在人间五百年。\n腰下剑锋横紫电，炉中丹焰起苍烟。\n纔骑白鹿过苍海，復跨青牛入洞天。\n小技等闲聊戏尔，无人知我是真仙。",
        "dynasty": "唐",
        "collection_info": null
    },
    {
        "uuid": "c14e2879a5ed3d9a57621b4229018ffb",
        "title": "题桐柏山黄先生庵门",
        "author": "吕岩",
        "content": "吾有玄中极玄语，周游八极无处吐。\n云軿飘泛到凝阳，一见君兮在玄浦。\n知君本是孤云客，拟话希夷生恍惚。\n无为大道本根源，要君亲见求真物。\n其中有一分三五，本自无名号丹母。\n寒泉沥沥气绵绵，上透昆崙还紫府。\n浮沈升降入中宫，四象五行齐见土。\n驱青龙，擒白虎，起祥风兮下甘露。\n铅凝真汞结丹砂，一派火轮真为主。\n既修真，须坚确，能转干坤泛海岳。\n运行天地莫能知，变化鬼神应不觉。\n千朝炼就紫金身，乃致全神归返朴。\n黄秀才，黄秀才，既修真，须且早，人间万事何时了。\n贪名贪利爱金多，为他财色身衰老。\n我今劝子心悲切，君自思兮生猛烈。\n莫教大限到身来，又是随流入生灭。\n留此片言，用表其意。\n他日相逢，必与汝决。\n莫退初心，善爱善爱。",
        "dynasty": "唐",
        "collection_info": null
    },
    {
        "uuid": "66d32909f7d9a2526a81571505416490",
        "title": "五言 一",
        "author": "吕岩",
        "content": "悟了长生理，秋莲处处开。\n金童登锦帐，玉女下香阶。\n虎啸天魂住，龙吟地魄来。\n有人明此道，立使返婴孩。",
        "dynasty": "唐",
        "collection_info": null
    },
    {
        "uuid": "ea5469119233d67a42e1bab3e244de82",
        "title": "五言 二",
        "author": "吕岩",
        "content": "姹女住南方，身边产太阳。\n蟾宫烹玉液，坎户炼琼浆。\n过去神仙饵，今来到我尝。\n一杯延万纪，物外任翱翔。",
        "dynasty": "唐",
        "collection_info": null
    },
    {
        "uuid": "ac91e5b3d99f4722fa9646b0c54a1808",
        "title": "五言 三",
        "author": "吕岩",
        "content": "顿悟黄芽理，阴阳禀自然。\n干坤炉裏炼，日月鼎中煎。\n木产长生汞，金[烹]续命铅。\n世人明此道，立便返童颜。",
        "dynasty": "唐",
        "collection_info": null
    },
    {
        "uuid": "617dbed146c00a22ae03f795f3947212",
        "title": "五言 四",
        "author": "吕岩",
        "content": "宇宙产黄芽，经炉煅作砂。\n阴阳烹五彩，水火炼三花。\n鼎内龙降虎，壶中龟遣蛇。\n功成归物外，自在乐烟霞。",
        "dynasty": "唐",
        "collection_info": null
    },
    {
        "uuid": "acbbb8a07c1b731ed10a2640cc250d7c",
        "title": "五言 五",
        "author": "吕岩",
        "content": "要觅长生路，除非认本元。\n都来一味药，刚道数千般。\n丹鼎烹成汞，炉中炼就铅。\n依时服一粒，白日上冲天。",
        "dynasty": "唐",
        "collection_info": null
    },
    {
        "uuid": "29b408e4c52afb6a8722cbd4d9d795da",
        "title": "五言 六",
        "author": "吕岩",
        "content": "姹女住瑶台，仙花满地开。\n金苗从此出，玉蘂自天来。\n凤舞长生曲，鸾歌续命杯。\n有人明此道，海变已千回。",
        "dynasty": "唐",
        "collection_info": null
    },
    {
        "uuid": "7f5d1424b050ecde8a044bf4b69deb14",
        "title": "五言 七",
        "author": "吕岩",
        "content": "古往诸仙子，根元占甲庚。\n水中闻虎啸，火裏见龙行。\n进退穷三候，相吞用八纮。\n冲天功行满，寒暑不能争。",
        "dynasty": "唐",
        "collection_info": null
    },
    {
        "uuid": "069a3fe81515d672a9a1c8bd8e79d505",
        "title": "五言 八",
        "author": "吕岩",
        "content": "我悟长生理，太阳伏太阴。\n离宫生白玉，坎户产黄金。\n要主君臣义，须存子母心。\n九重神室内，虎啸与龙吟。",
        "dynasty": "唐",
        "collection_info": null
    },
    {
        "uuid": "240c0257e325f1a94949a4345cd6d1b2",
        "title": "五言 九",
        "author": "吕岩",
        "content": "灵丹产太虚，九转入重炉。\n浴就红莲颗，烧成白玉珠。\n水中铅一两，火内汞三铢。\n吃了瑶台宝，升天任海枯。",
        "dynasty": "唐",
        "collection_info": null
    },
    {
        "uuid": "e19b9dcf1d874dce9f059a1db17d5e2a",
        "title": "五言 十",
        "author": "吕岩",
        "content": "姹女住离宫，身边产雌雄。\n炉中七返毕，鼎内九还终。\n悟了鱼投水，迷因鸟在笼。\n耄年服一粒，立地变冲童。",
        "dynasty": "唐",
        "collection_info": null
    },
    {
        "uuid": "1b7afb6ace5399a3d9da89ce09f9de9d",
        "title": "五言 十一",
        "author": "吕岩",
        "content": "盗得干坤祖，阴阳是本宗。\n天魂生白虎，地魄产青龙。\n运宝泥丸在，搬精入上宫。\n有人明此法，万载貌如童。",
        "dynasty": "唐",
        "collection_info": null
    },
    {
        "uuid": "1826d0ab1f40352cda48dc42510db041",
        "title": "五言 十二",
        "author": "吕岩",
        "content": "要觅金丹理，根元不易逢。\n三才七返足，四象九还终。\n浴就微微白，烧成渐渐红。\n一丸延万纪，物外去冲冲。",
        "dynasty": "唐",
        "collection_info": null
    },
    {
        "uuid": "0d5cfe1c056a58c1c4f1909c77922250",
        "title": "五言 十三",
        "author": "吕岩",
        "content": "箇箇觅长生，根元不易寻。\n要贪天上宝，须去世间琛。\n炼就水中火，烧成阳内阴。\n祖师亲有语，一味水中金。",
        "dynasty": "唐",
        "collection_info": null
    },
    {
        "uuid": "aa6d9afa9f99d8cd734484f07c0694be",
        "title": "五言 十四",
        "author": "吕岩",
        "content": "万物皆生土，如人得本元。\n青龙精是汞，白虎水为铅。\n悟者子投母，迷应地是天。\n将来物外客，箇箇补丹田。",
        "dynasty": "唐",
        "collection_info": null
    },
    {
        "uuid": "bf03e0ffa0b0a722b73c2618446a385d",
        "title": "五言 十五",
        "author": "吕岩",
        "content": "二十四神清，三千功行成。\n寒云连地转，圣日满天明。\n玉子偏宜种，金田岂在耕。\n此中真妙理，谁道不长生。",
        "dynasty": "唐",
        "collection_info": null
    },
    {
        "uuid": "3414153df9b7eb6a811d4c2903234be4",
        "title": "五言 十六",
        "author": "吕岩",
        "content": "妙妙妙中妙，玄玄玄更玄。\n动言俱演道，语默尽神仙。\n在掌如珠异，当空似月圆。\n他时功满后，直入大罗天。",
        "dynasty": "唐",
        "collection_info": null
    },
    {
        "uuid": "e37d54d166b8d90bec30075d7e0ebbba",
        "title": "绝句 一",
        "author": "吕岩",
        "content": "捉得金晶固命基，日魂东畔月华西。\n于中炼就长生药，服了还同天地齐。",
        "dynasty": "唐",
        "collection_info": null
    },
    {
        "uuid": "d4b7e17f54ce18f40e801c333eac2ab0",
        "title": "绝句 二",
        "author": "吕岩",
        "content": "莫怪瑶池消息稀，只缘尘事隔天机。\n若人寻得水中火，有一黄童上太微。",
        "dynasty": "唐",
        "collection_info": null
    },
    {
        "uuid": "68911108c33ae454ac822e0512cf33c9",
        "title": "绝句 三",
        "author": "吕岩",
        "content": "混元海底隐生伦，内有黄童玉帝名。\n白虎神符潜姹女，灵元镇在七元君。",
        "dynasty": "唐",
        "collection_info": null
    },
    {
        "uuid": "8f51cf8abfaf00816b25e26e453d2bb2",
        "title": "绝句 四",
        "author": "吕岩",
        "content": "三亩丹田无种种，种时须藉赤龙耕。\n曾将此种教人种，不解铅池道不生。",
        "dynasty": "唐",
        "collection_info": null
    },
    {
        "uuid": "b52e73a1ee65a15425afab70018c8fc2",
        "title": "绝句 五",
        "author": "吕岩",
        "content": "闪灼虎龙神劒飞，好凭身事莫相违。\n传时须在干坤力，便透三清入紫微。",
        "dynasty": "唐",
        "collection_info": null
    },
    {
        "uuid": "d192c54f451617966851a4a7c873b777",
        "title": "绝句 六",
        "author": "吕岩",
        "content": "不用梯媒向外求，还丹只在体中收。\n莫言大道人难得，自是功夫不到头。",
        "dynasty": "唐",
        "collection_info": null
    },
    {
        "uuid": "7c436308d9cfb153a4ea7e6311631610",
        "title": "绝句 七",
        "author": "吕岩",
        "content": "饮酒须教一百杯，东浮西泛自梯媒。\n日精自与月华合，有箇明珠走上来。",
        "dynasty": "唐",
        "collection_info": null
    },
    {
        "uuid": "8c159e38c791ad46589eceb856916edf",
        "title": "绝句 八",
        "author": "吕岩",
        "content": "不负三光不负人，不欺神道不欺贫。\n有人问我修行法，只种心田养此身。",
        "dynasty": "唐",
        "collection_info": null
    },
    {
        "uuid": "0257db7ea8c3e8df8a9a00219960d7f9",
        "title": "绝句 九",
        "author": "吕岩",
        "content": "时人若拟去瀛洲，先过巍巍十八楼。\n自有电雷声震动，一池金水向东流。",
        "dynasty": "唐",
        "collection_info": null
    },
    {
        "uuid": "da573d5d2b338cadace384b148469d6d",
        "title": "绝句 十",
        "author": "吕岩",
        "content": "瓶子如金玉子黄，上升下降续神光。\n三元一会经年净，这箇天中日月长。",
        "dynasty": "唐",
        "collection_info": null
    },
    {
        "uuid": "6715b993fd24c232826589bcb1b87dc5",
        "title": "绝句 十一",
        "author": "吕岩",
        "content": "学道须教彻骨贫，囊中只有五三文。\n有人问我修行法，遥指天边日月轮。",
        "dynasty": "唐",
        "collection_info": null
    },
    {
        "uuid": "3567cb61378dd735b30c935f5f09605a",
        "title": "绝句 十二",
        "author": "吕岩",
        "content": "我自忘心神自悦，跨水穿云来相谒。\n不问黄芽肘后方，妙道通微怎生说。",
        "dynasty": "唐",
        "collection_info": null
    },
    {
        "uuid": "670baa2f70e0b92ba6747036ec9bff86",
        "title": "绝句 十三",
        "author": "吕岩",
        "content": "肘传丹篆千年术，口诵黄庭两卷经。\n鹤观古坛松影裏，悄无人迹户长扃。",
        "dynasty": "唐",
        "collection_info": null
    },
    {
        "uuid": "d19df5132a4208e766d0be6c8410ee4c",
        "title": "绝句 十四",
        "author": "吕岩",
        "content": "独上高峰望八都，黑云散后月还孤。\n茫茫宇宙人无数，几箇男儿是丈夫。",
        "dynasty": "唐",
        "collection_info": null
    },
    {
        "uuid": "f436567e307dfe5657b019fbc79f58fe",
        "title": "绝句 十五",
        "author": "吕岩",
        "content": "天下都游半日功，不须跨凤与乘龙。\n偶因博戏飞神劒，摧却终南第一峰。",
        "dynasty": "唐",
        "collection_info": null
    },
    {
        "uuid": "0505b09f534eb056c0b53819dd982e86",
        "title": "绝句 十六",
        "author": "吕岩",
        "content": "朝游北越暮苍梧，袖裏青虵胆气麤。\n三入岳阳人不识，朗吟飞过洞庭湖。",
        "dynasty": "唐",
        "collection_info": null
    },
    {
        "uuid": "2f58266418ac4fc2ab325a4ed3060402",
        "title": "绝句 十七",
        "author": "吕岩",
        "content": "趯倒葫芦掉却琴，倒行直上卧牛岑。\n水飞石上迸如雪，立地看天坐地吟。",
        "dynasty": "唐",
        "collection_info": null
    },
    {
        "uuid": "db226ada73f485b3e18882a02ec63a08",
        "title": "绝句 十八",
        "author": "吕岩",
        "content": "吾家本住在天齐，零落白云鏁石梯。\n来往八千消半日，依前归路不曾迷。",
        "dynasty": "唐",
        "collection_info": null
    },
    {
        "uuid": "d69cff79888ed3fc3cafeffeaba5e3d3",
        "title": "绝句 十九",
        "author": "吕岩",
        "content": "莲峰道士高且洁，不下莲宫经岁月。\n星辰夜礼玉簪寒，龙虎晓开金鼎热。",
        "dynasty": "唐",
        "collection_info": null
    },
    {
        "uuid": "989ef36d5d44ddc41cc576b2bdd3fb83",
        "title": "绝句 二十",
        "author": "吕岩",
        "content": "东山东畔忽相逢，握手丁宁语似钟。\n劒术已成君把去，有蛟龙处斩蛟龙。",
        "dynasty": "唐",
        "collection_info": null
    },
    {
        "uuid": "7d762cbe2bdf1041df58529537d38507",
        "title": "绝句 二十一",
        "author": "吕岩",
        "content": "朝泛苍梧暮却还，洞中日月我为天。\n匣中宝劒时时吼，不遇同人誓不传。",
        "dynasty": "唐",
        "collection_info": null
    },
    {
        "uuid": "cf1a2e372b45e7687df0dfd48037c54b",
        "title": "绝句 二十二",
        "author": "吕岩",
        "content": "偎岩拍手葫芦舞，过岭穿云拄杖飞。\n来往八千须半日，金州南畔有松扉。",
        "dynasty": "唐",
        "collection_info": null
    },
    {
        "uuid": "d8a41685cdfab50a2c58e79ba9df9c4a",
        "title": "绝句 二十三",
        "author": "吕岩",
        "content": "养得儿形似我形，我身枯悴子光精。\n生生世世常如此，争似留神养自身。",
        "dynasty": "唐",
        "collection_info": null
    },
    {
        "uuid": "bd39518df72071bf50a8e4381880d12c",
        "title": "绝句 二十四",
        "author": "吕岩",
        "content": "精养灵根气养神，此真之外更无真。\n神仙不肯分明说，迷了千千万万人。",
        "dynasty": "唐",
        "collection_info": null
    },
    {
        "uuid": "5d875a6a73f8bc15a643952b839082d2",
        "title": "绝句 二十五",
        "author": "吕岩",
        "content": "不事王侯不种田，日高犹自抱琴眠。\n起来旋点黄金买，不使人间作业钱。",
        "dynasty": "唐",
        "collection_info": null
    },
    {
        "uuid": "fb9fd6d2ff4b739de015535675d17b63",
        "title": "绝句 二十六",
        "author": "吕岩",
        "content": "天涯海角人求我，行到天涯不见人。\n忠孝义慈行方便，不须求我自然真。",
        "dynasty": "唐",
        "collection_info": null
    },
    {
        "uuid": "ae554d6c4526c69ae50f2e27488103ea",
        "title": "绝句 二十七",
        "author": "吕岩",
        "content": "莫道幽人一事无，闲中尽有静工夫。\n闭门清昼读书罢，扫地焚香到日晡。",
        "dynasty": "唐",
        "collection_info": null
    },
    {
        "uuid": "a5547bec339cb1576f8a493879f3bc72",
        "title": "绝句 二十八",
        "author": "吕岩",
        "content": "先生先生貌狞恶，拔劒当空气云错。\n连喝三回急急去，歘然空裏人头落。",
        "dynasty": "唐",
        "collection_info": null
    },
    {
        "uuid": "ed56fc34de479a50bc0ef5f55dcd5cb9",
        "title": "绝句 二十九",
        "author": "吕岩",
        "content": "劒起星奔万里诛，风雷时逐雨声麤。\n人头携处非人在，何事高吟过五湖。",
        "dynasty": "唐",
        "collection_info": null
    },
    {
        "uuid": "39911f52f6fc0a199a4023591e3a0066",
        "title": "绝句 三十",
        "author": "吕岩",
        "content": "麤眉卓竖语如雷，闻说不平便放杯。\n仗劒当空千里去，一更别我二更回。",
        "dynasty": "唐",
        "collection_info": null
    },
    {
        "uuid": "60876cdcbc276dcfd2d06fcfb51004e0",
        "title": "绝句 三十一",
        "author": "吕岩",
        "content": "先生先生莫外求，道要人传劒要收。\n今日相逢江海畔，一杯村酒劝君休。",
        "dynasty": "唐",
        "collection_info": null
    },
    {
        "uuid": "325596751e09edabbd291a6cff2d3de9",
        "title": "绝句 三十二",
        "author": "吕岩",
        "content": "庞眉鬬竖恶精神，万里腾空一踊身。\n背上匣中三尺劒，为天且示不平人。",
        "dynasty": "唐",
        "collection_info": null
    },
    {
        "uuid": "b1a513206e3fb49321cea4c8035fae89",
        "title": "徽宗斋会",
        "author": "吕岩",
        "content": "高谈阔论若无人，可惜明君不遇真。\n陛下问臣来日事，请看午未丙丁春。",
        "dynasty": "唐",
        "collection_info": null
    },
    {
        "uuid": "09fa852a1813c3f7abdbd2d16ded9358",
        "title": "七夕 一",
        "author": "吕岩",
        "content": "四海孤游一野人，两壶霜雪足精神。\n坎离二物君收得，龙虎丹行运水银。",
        "dynasty": "唐",
        "collection_info": null
    },
    {
        "uuid": "14ad63250489ce460b968d20e59028a2",
        "title": "七夕 二",
        "author": "吕岩",
        "content": "野人本是天台客，石桥南畔有旧宅。\n父子生来有两口，多好歌笙不好拍。",
        "dynasty": "唐",
        "collection_info": null
    },
    {
        "uuid": "81022accac7e419fc2da850259076b98",
        "title": "赠李德成",
        "author": "吕岩",
        "content": "九重天子寰中贵，五等诸侯门外尊。\n争似布衣狂醉客，不教性命属干坤。",
        "dynasty": "唐",
        "collection_info": null
    },
    {
        "uuid": "fbcbb70516923e29b2d8ff61a0154220",
        "title": "牧童",
        "author": "吕岩",
        "content": "草铺横野六七里，笛弄晚风三四声。\n归来饱饭黄昏后，不脱蓑衣卧月明。",
        "dynasty": "唐",
        "collection_info": null
    },
    {
        "uuid": "7264866855eabab7e96424b4b948a3f6",
        "title": "潭州鹤会",
        "author": "吕岩",
        "content": "这回相见不无缘，满院风光小洞天。\n一劒当空又飞去，洞庭惊起老龙眠。",
        "dynasty": "唐",
        "collection_info": null
    },
    {
        "uuid": "fdd03cbaf126a013823a7b9c6dc70916",
        "title": "绍兴道会",
        "author": "吕岩",
        "content": "偶乘青帝出蓬莱，劒戟峥嵘遍九垓。\n我在目前人不识，为留一笠莫沉埋。",
        "dynasty": "唐",
        "collection_info": null
    },
    {
        "uuid": "8e69ffdb3b729a71609765775fa994e6",
        "title": "赠曹先生",
        "author": "吕岩",
        "content": "鹤不西飞龙不行，露干云破洞箫清。\n少年仙子说闲事，遥隔綵云闻笑声。",
        "dynasty": "唐",
        "collection_info": null
    },
    {
        "uuid": "9daaf3efcc61e64a23c81eb1abd72e9d",
        "title": "海上相逢赵同",
        "author": "吕岩",
        "content": "南宫水火吾须济，北阙夫妻我自媒。\n洞裏龙儿娇郁律，山前童子喜徘徊。",
        "dynasty": "唐",
        "collection_info": null
    },
    {
        "uuid": "bd2baa054c491ac9f45ad326796dffcd",
        "title": "题凤翔府天庆观",
        "author": "吕岩",
        "content": "得道年来八百秋，不曾飞劒取人头。\n玉皇未有天符至，且货乌金混世流。",
        "dynasty": "唐",
        "collection_info": null
    },
    {
        "uuid": "63d4746828880af7efafaabd9c5cce76",
        "title": "劒画此诗于襄阳雪中",
        "author": "吕岩",
        "content": "岘山一夜玉龙寒，凤林千树梨花老。\n襄阳城裏没人知，襄阳城外江山好。",
        "dynasty": "唐",
        "collection_info": null
    },
    {
        "uuid": "7723c742b56bf9423402c6a2513098e1",
        "title": "洞庭湖君山颂",
        "author": "吕岩",
        "content": "午夜君山翫月回，西邻小圃碧莲开。\n天香风露苍华冷，云在青霄鹤未来。",
        "dynasty": "唐",
        "collection_info": null
    },
    {
        "uuid": "ee3db0e326bfb9b18f5117ac9209f716",
        "title": "秦州北山观留诗",
        "author": "吕岩",
        "content": "石池清水是吾心，刚被桃花影倒沉。\n一到邽山宫阙内，销闲澄虑七弦琴。",
        "dynasty": "唐",
        "collection_info": null
    },
    {
        "uuid": "f14fa4aa13375faa1763342f13465f34",
        "title": "题永康酒楼",
        "author": "吕岩",
        "content": "鲸吸鰲吞数百杯，玉山谁起復谁颓。\n醒时两袂天风冷，一朵红云海上来。",
        "dynasty": "唐",
        "collection_info": null
    },
    {
        "uuid": "d1afbbe7f5a6a6c85d52d9f747bed3f8",
        "title": "赠滕宗谅",
        "author": "吕岩",
        "content": "华州回道人，来到岳阳城。\n别我游何处，秋空一劒横。",
        "dynasty": "唐",
        "collection_info": null
    },
    {
        "uuid": "4e402966b22466539315d1840e7192d7",
        "title": "赠江州太平观道士",
        "author": "吕岩",
        "content": "落魄薛高士，年高无白髭。\n云中闲卧石，山裏冷寻碑。\n夸我饮大酒，嫌人说小诗。\n不知甚么汉，一任辈流嗤。",
        "dynasty": "唐",
        "collection_info": null
    },
    {
        "uuid": "4606118466f1fedb3e4d92cfdd5d3c6c",
        "title": "宋朝张天觉为相之日有繿缕道人及门求施公不知礼敬因戏问道人有何仙术荅以能揑土为香公请试为之须臾烟罢道人不见但留诗于案上云",
        "author": "吕岩",
        "content": "捏土为香事有因，世间宜假不宜真。\n皇朝宰相张天觉，天下云游吕洞宾。",
        "dynasty": "唐",
        "collection_info": null
    },
    {
        "uuid": "37f524ab5fcc879db17ddd7bda7b5b27",
        "title": "赠陈处士",
        "author": "吕岩",
        "content": "青霄一路少人行，休话兴亡事不成。\n金榜因何无姓字，玉都必是有仙名。\n云归入海龙千尺，云满长空鹤一声。\n深谢宋朝明圣主，解书丹诏诏先生。",
        "dynasty": "唐",
        "collection_info": null
    },
    {
        "uuid": "a452dea48722b70ea71a7091fb4e73e4",
        "title": "哭陈先生",
        "author": "吕岩",
        "content": "天网恢恢万象疎，一身亲到华山区。\n寒云去后留残月，春雪来时问太虚。\n六洞真人归紫府，千年鸾鹤老苍梧。\n自从遗却先生后，南北东西少丈夫。",
        "dynasty": "唐",
        "collection_info": null
    },
    {
        "uuid": "5cd4e1061e2d7bcde220e6773da8c642",
        "title": "化江南简寂观道士侯用晦磨劒",
        "author": "吕岩",
        "content": "欲整锋铓取惮劳，凌晨开匣玉龙嗥。\n手中气概冰三尺，石上精神虵一条。\n姦血默随流水尽，凶豪今逐渍痕消。\n削平浮世不平事，与尔相将上九霄。",
        "dynasty": "唐",
        "collection_info": null
    },
    {
        "uuid": "f98804d93d18fb6bf5220d16136c5e30",
        "title": "熙宁元年八月十九日过湖州东林沈山用石榴皮写绝句于壁自号回山人",
        "author": "吕岩",
        "content": "西邻已富忧不足，东老虽贫乐有余。\n白酒酿来缘好客，黄金散尽为收书。",
        "dynasty": "唐",
        "collection_info": null
    },
    {
        "uuid": "53a5f4f40ffe4f85ca7d35ea56ebbc0d",
        "title": "大云寺茶诗",
        "author": "吕岩",
        "content": "玉蘂一鎗称绝品，僧家造法极功夫。\n兔毛瓯浅香云白，虾眼汤翻细浪俱。\n断送睡魔离几席，增添清气入肌肤。\n幽丛自落溪岩外，不肯移根入上都。",
        "dynasty": "唐",
        "collection_info": null
    },
    {
        "uuid": "b6edc39f85c2a1356c4dde6e07fbf88a",
        "title": "别诗二首 一",
        "author": "吕岩",
        "content": "无心独坐转黄庭，不逐时流入利名。\n救老只存真一气，修生长遣百神灵。\n朝朝炼液归琼壠，夜夜朝元养玉英。\n莫笑老人贫裏乐，十年功满上三清。",
        "dynasty": "唐",
        "collection_info": null
    },
    {
        "uuid": "f15aca513b6b4e5664bf0b9875fea1af",
        "title": "别诗二首 二",
        "author": "吕岩",
        "content": "时人受气禀阴阳，均体干坤寿命长。\n为重本宗能寿永，因轻元祖遂沦亡。\n三宫自有迴流法，万物那无运用方。\n咫尺昆崙山上玉，几人知是药中王。",
        "dynasty": "唐",
        "collection_info": null
    },
    {
        "uuid": "a2dc358ece7945d1ce32a6cfdbbb9ded",
        "title": "赠罗浮道士",
        "author": "吕岩",
        "content": "罗浮道士谁同流，草衣木食轻王侯。\n世间甲子管不得，壶裏干坤只自由。\n数着残棊江月晓，一声长啸海山秋。\n饮余回首话归路，遥指白云天际头。",
        "dynasty": "唐",
        "collection_info": null
    },
    {
        "uuid": "847ead04a3d3b971eaf350e55ea80615",
        "title": "宿州天庆观殿门留赠符离道士",
        "author": "吕岩",
        "content": "秋景萧条叶乱飞，庭松影裏坐移时。\n云迷鹤驾何方去，仙洞朝元失我期。",
        "dynasty": "唐",
        "collection_info": null
    },
    {
        "uuid": "1993be9dbbddf8a43f6eb9cf34f52aac",
        "title": "题黄鹤楼石照",
        "author": "吕岩",
        "content": "黄鹤楼前吹笛时，白苹红蓼满江湄。\n衷情欲诉谁能会，惟有清风明月知。",
        "dynasty": "唐",
        "collection_info": null
    },
    {
        "uuid": "92d6c4d067f6c70fb572f6c3d78c7840",
        "title": "荅僧见",
        "author": "吕岩",
        "content": "三千里外无家客，七百年来云水身。\n行满蓬莱为别馆，道成瓦砾尽黄金。\n待宾榼裏常存酒，化药炉中别有春。\n积德求师何患少，由来天地不私亲。",
        "dynasty": "唐",
        "collection_info": null
    },
    {
        "uuid": "b96ba5c080ce9f1d15306ae5a30485ca",
        "title": "与潭州智度寺慧觉诗",
        "author": "吕岩",
        "content": "达者推心兼济物，圣贤传法不离真。\n请师开说西来意，七祖如今未有人。",
        "dynasty": "唐",
        "collection_info": null
    },
    {
        "uuid": "83069c3cc9d4360e7e8ac628972e0e17",
        "title": "参黄龙机悟后呈偈",
        "author": "吕岩",
        "content": "弃却瓢囊摵碎琴，如今不恋□中金。\n自从一见黄龙后，始觉从前错用心。",
        "dynasty": "唐",
        "collection_info": null
    },
    {
        "uuid": "8ce1987994a1c7a6ac37eaebffb3da7c",
        "title": "题僧房绝句",
        "author": "吕岩",
        "content": "唐朝进士，今日神仙。\n足蹑紫雾，却返洞天。",
        "dynasty": "唐",
        "collection_info": null
    },
    {
        "uuid": "febfe3021dc8ecec2a66639c62a8488c",
        "title": "赐齐州李希遇诗",
        "author": "吕岩",
        "content": "少饮欺心酒，休贪不义财。\n福因慈善得，祸向巧姦来。",
        "dynasty": "唐",
        "collection_info": null
    },
    {
        "uuid": "d6138dfdb12f0d6bc93e54da82a2d125",
        "title": "六言",
        "author": "吕岩",
        "content": "春暖羣花半开，逍遥石上徘徊。\n独携玉律丹诀，闲踏青莎碧苔。\n古洞眠来九载，流霞饮几千杯。\n逢人莫话他事，笑指白云去来。",
        "dynasty": "唐",
        "collection_info": null
    },
    {
        "uuid": "873de42c67454f5dd3748113a574ec66",
        "title": "明胎息",
        "author": "吕岩",
        "content": "密室静存神，阴阳重一斤。\n炼成离女液，嚥尽坎男津。\n渐变逍遥体，超然自在身。\n更休功业满，旌鹤引朝真。",
        "dynasty": "唐",
        "collection_info": null
    },
    {
        "uuid": "1dc96f56b52c1834bca3c50eb1b55985",
        "title": "警世",
        "author": "吕岩",
        "content": "二八佳人体似酥，腰间仗劒斩凡夫。\n虽然不见人头落，暗裏教君骨髓枯。",
        "dynasty": "唐",
        "collection_info": null
    },
    {
        "uuid": "a0b21f639481aa480ab15f81f9de95b2",
        "title": "通道",
        "author": "吕岩",
        "content": "通道復通玄，名留四海传。\n交亲一拄杖，活计两空拳。\n要果逡巡种，思茶逐旋煎。\n岂知来混世，不久却回天。",
        "dynasty": "唐",
        "collection_info": null
    },
    {
        "uuid": "495d02e8dc1bad7ea1cae7cb64b94f3e",
        "title": "为贾师雄发明古铁镜",
        "author": "吕岩",
        "content": "手内青虵凌白日，洞中仙果艳长春。\n须知物外烟霞客，不是尘中磨镜人。",
        "dynasty": "唐",
        "collection_info": null
    },
    {
        "uuid": "6bf132c62f3c2b2fb8fd81d7767782b1",
        "title": "题全州道士蒋晖壁",
        "author": "吕岩",
        "content": "醉舞高歌海上山，天瓢承露结金丹。\n夜深鹤透秋空碧，万里西风一劒寒。",
        "dynasty": "唐",
        "collection_info": null
    },
    {
        "uuid": "d5294bf8cb132bc5d88c3c916f38ea67",
        "title": "谒石守道",
        "author": "吕岩",
        "content": "高心休拟凤池游，朱绂银章宠已优。\n欲待祸来名欲灭，林泉养法预为谋。",
        "dynasty": "唐",
        "collection_info": null
    },
    {
        "uuid": "fe92ec3641fb6a5a7c304c00892ca38d",
        "title": "题广陵妓屏二首 一",
        "author": "吕岩",
        "content": "嫫母西施共此身，可怜老少隔千春。\n他年鹤髮鸡皮媪，今日玉颜花貌人。",
        "dynasty": "唐",
        "collection_info": null
    },
    {
        "uuid": "5c6819db6eeb926639665d3331d7c6a5",
        "title": "题广陵妓屏二首 二",
        "author": "吕岩",
        "content": "花开花落两悲欢，花与人还事一般。\n开在枝间妨客折，落来地上请谁看。",
        "dynasty": "唐",
        "collection_info": null
    },
    {
        "uuid": "ceb58d00ee0bd60dfbfe39576ee8485e",
        "title": "题东都妓馆壁",
        "author": "吕岩",
        "content": "一吸鸾笙裂太清，绿衣童子步虚声。\n玉楼唤醒千年梦，碧桃枝上金鸡鸣。",
        "dynasty": "唐",
        "collection_info": null
    },
    {
        "uuid": "b464fab4472a68e418b9b76472857d74",
        "title": "崔中举进士游岳阳遇真人录沁园春词诘其姓名荐之李守排户而入惟见留诗于壁",
        "author": "吕岩",
        "content": "腹内婴儿养已成，且居廛市暂娱情。\n无端措大刚饶舌，却入白云深处行。",
        "dynasty": "唐",
        "collection_info": null
    },
    {
        "uuid": "d001d543eb137912d2b7972852bc9dd2",
        "title": "题诗紫极宫",
        "author": "吕岩",
        "content": "宫门一闲入，临水凭栏立。\n无人知我来，朱顶鹤声急。",
        "dynasty": "唐",
        "collection_info": null
    },
    {
        "uuid": "6f5101ec9974d98e20e809208459c40a",
        "title": "闲题",
        "author": "吕岩",
        "content": "独自行来独自坐，无限世人不识我。\n惟有城南老树精，分明知道神仙过。",
        "dynasty": "唐",
        "collection_info": null
    },
    {
        "uuid": "d45e1ac704a5b5ab32e28b3ba372c0ec",
        "title": "山隐",
        "author": "吕岩",
        "content": "松枯石老水萦迴，箇裏难教俗客来。\n抬眼试看山外景，纷纷风急障黄埃。",
        "dynasty": "唐",
        "collection_info": null
    },
    {
        "uuid": "9a0295e5fd2901beea4ed60b1b2fbb57",
        "title": "绝句 一",
        "author": "吕岩",
        "content": "息精息气养精神，精养丹田气养身。\n有人学得这般术，便是长生不死人。",
        "dynasty": "唐",
        "collection_info": null
    },
    {
        "uuid": "77a2336a76f24e53a8c5f3f7afb72c83",
        "title": "绝句 二",
        "author": "吕岩",
        "content": "斗笠为帆扇作舟，五湖四海任遨游。\n大千沙界须臾至，石烂松枯经几秋。",
        "dynasty": "唐",
        "collection_info": null
    },
    {
        "uuid": "69cb2acab4426135f052e3821dcb5c52",
        "title": "绝句 三",
        "author": "吕岩",
        "content": "或为道士或为僧，混俗和光别有能。\n苦海翻成天上路，毘卢常照百千灯。",
        "dynasty": "唐",
        "collection_info": null
    },
    {
        "uuid": "2f75997c58d591c7689477665b587e29",
        "title": "劝世",
        "author": "吕岩",
        "content": "一毫之善，与人方便。\n一毫之恶，劝君莫作。\n衣食随缘，自然快乐。\n筭是甚命，问什么卜。\n欺人是祸，饶人是福。\n天眼昭昭，报应甚速。\n谛听吾言，神钦鬼伏。",
        "dynasty": "唐",
        "collection_info": null
    },
    {
        "uuid": "0ff238255cf1472a09855094ab2ac682",
        "title": "𡏟头坯歌",
        "author": "吕岩",
        "content": "𡏟头坯，随雨破，秪是未曾经水火。\n若经水火烧成砖，留向世间住万年。\n棱角坚完不復坏，扣之声韵堪磨镌。\n凡水火，尚成功，坚完万物谁能同。\n修行路上多少人，穷年炼养费精神。\n不道未曾经水火，无常一旦临君身。\n既不悟，终不悔，死了犹来借精髓。\n主持正念大艰辛，一失人身为异类。\n君不见洛阳富郑公，说与金丹如盲聋。\n执迷不悟修真理，焉知潜合造化功。\n又不见九江张尚书，服药失明神气枯。\n不知还丹本无质，翻饵金石何太愚。\n又不见三衢赵枢密，参禅作鬼终不识。\n修完外体在何边，辩捷语言终不实。\n𡏟头坯，随雨破，便似修行这几箇。\n大丈夫，超觉性，了尽空门不为证。\n伏羲传道至于今，穷理尽性至于命。\n了命如何是本元，先认坎离幷四正。\n坎离即是真常家，见者超凡须入圣。\n坎是虎，离是龙，二体本来同一宫。\n龙吞虎啖居其中，离合浮沈初復终。\n剥而復，否而泰，进退往来定交会。\n弦而望，明而晦，消长盈虚相匹配。\n神仙深入水晶宫，时饮醍醐清更醲。\n饵之千日功便成，金筋玉骨身已轻。\n此箇景象惟自身，上昇早得朝三清。\n三清圣位我亦有，本来只夺干坤精。\n饮凡酒，食羶腥，补养元和冲更盈。\n自融结，转光明，变作珍珠飞玉京。\n须臾六年肠不馁，血化白膏体难毁。\n不食方为真绝粮，真气熏蒸肢体强。\n既不食，超百亿，口鼻都无凡喘息。\n真人以踵凡以喉，从此真凡两边立。\n到此遂成无漏身，胎息丹田涌真火。\n老氏自此号婴儿，火候九年都经过。\n留形住世不知春，忽尔天门顶中破。\n真人出现大神通，从此天仙可相贺。\n圣贤三教不异门，昧者劳心休恁么。\n有识自爱生，有形终不灭。\n叹愚人，空驾说。\n愚人流荡无则休，落趣循环几时彻。\n学人学人细寻觅，且须研究古金碧。\n金碧参同不计年，妙中妙兮玄中玄。",
        "dynasty": "唐",
        "collection_info": null
    },
    {
        "uuid": "0ddb20736e687eb5055fe63d189d0561",
        "title": "赠刘方处士",
        "author": "吕岩",
        "content": "六国愁看沉与浮，携琴长啸出神州。\n拟向烟霞煮白石，偶来城市见丹丘。\n受得金华出世术，期于紫府驾云游。\n年来摘得黄岩翠，琪树参差连地肺。\n露飘香陇玉苗滋，月上碧峰丹鹤唳。\n洞天消息春正深，仙路往还俗难继。\n忽因乘兴下白云，与君邂逅于尘世。\n尘世相逢开口希，共论太古同流志。\n瑶琴宝瑟与君弹，琼浆玉液劝我醉。\n醉中亦话兴亡事，云道总无珪组累。\n浮世短景倏成空，石火电光看即逝。\n韶年淑质曾非固，花面玉颜还作土。\n芳樽但继晓復昏，乐事不穷今与古。\n何如识箇玄玄道，道在杳冥须细考。\n壶中一粒化奇物，物外千年功力奥。\n但能制得水中华，水火翻成金丹竈。\n丹就人间不久居，自有碧霄元命诰。\n玄洲旸谷悉可居，地寿天龄永相保。\n鸾车鹤驾逐云飞，迢迢瑶池应易到。\n耳闻争战还倾覆，眼见妍华成枯槁。\n唐家旧国尽荒芜，汉室诸侯空白草。\n蜉蝣世界实足悲，槿花性命莫迟迟。\n珠玑溢屋非为福，罗绮满箱徒自危。\n志士戒贪昔所重，达人忘欲宁自期。\n刘方刘方审听我，流光迅速如飞过。\n阴媱果决用心除，尸鬼因循为汝祸。\n八琼秘诀君自识，莫待铅空车又破。\n破车坏铅须震惊，直遇伯阳应不可。\n悠悠忧家復忧国，耗尽三田元宅火。\n咫尺玄关若要开，凭君自解黄金锁。",
        "dynasty": "唐",
        "collection_info": null
    },
    {
        "uuid": "ed5fd2b231ffa1d8d4974c874e62fa25",
        "title": "寄白龙洞刘道人",
        "author": "吕岩",
        "content": "玉走金飞两曜忙，始闻花发又秋霜。\n徒夸籛寿千年岁，也是云中一电光。\n一电光，何太疾，百年都来三万日。\n其间寒暑互煎熬，不觉童颜暗中失。\n纵有儿孙满眼前，却成恩爱转牵缠。\n及乎精竭身枯朽，谁解教伊暂驻颜。\n延年之道既无计，不免将身归逝水。\n但看古往圣贤人，几箇解留身在世。\n身在世，也有方，只为时人误度量。\n竞向山中寻草药，伏铅制汞点丹阳。\n点丹阳，事迥别，须向坎中求赤血。\n取来离位制阴精，配合调和有时节。\n时节正，用媒人，金翁姹女结亲姻。\n金翁偏爱骑白虎，姹女常驾赤龙身。\n虎来静坐秋江裏，龙向潭中奋身起。\n两兽相逢战一场，波浪奔腾如鼎沸。\n黄婆丁老助威灵，撼动干坤走神鬼。\n须臾战罢云气收，种箇玄珠在泥底。\n从此根芽渐长成，随时灌溉抱真精。\n十月脱胎吞入口，忽觉凡身已有灵。\n此箇事，世间稀，不是等闲人得知。\n宿世若无仙骨分，容易如何得遇之。\n金液丹，宜便炼，大都光景急如箭。\n要取鱼，须结筌，何不收心炼取铅？莫教烛被风吹灭，六道轮迴难怨天。\n近来世上人多诈，尽着布衣称道者。\n问他金木是何般，噤口不言如害哑。\n却云服气与休粮，别有门庭道路长。\n岂不见阴君破迷歌裏说，太乙含真法最强。\n莫怪言词太狂劣，只为时人难鉴别。\n惟君心与我心同，方敢倾心与君说。",
        "dynasty": "唐",
        "collection_info": null
    },
    {
        "uuid": "aba3115412efcf3c5e4f20b99b18f330",
        "title": "赠乔二郎",
        "author": "吕岩",
        "content": "与君相见皇都裏，陶陶动便经年醉。\n醉中往往爱藏真，亦不为他名与利。\n劝君休恋浮华荣，直须奔走烟霞程。\n烟霞欲去如何去，先须肘后飞金晶。\n金晶飞到上宫裏，上宫下宫通光明。\n当时玉汞涓涓生，奔归元海如雷声。\n从此夫妻相际会，欢娱踊跃情无外。\n水火都来两半间，卦候翻成地天泰。\n一浮一沈阳炼阴，阴尽方知此理深。\n到底根元是何物，分明只是水中金。\n乔公乔公急下手，莫逐乌飞兼兔走。\n何如修炼作真人，尘世浮生终不久。\n人道长生没得来，自古至今有有有。",
        "dynasty": "唐",
        "collection_info": null
    },
    {
        "uuid": "6496dcb9c3f3473dcad1ca6669b1181b",
        "title": "鄂渚悟道歌",
        "author": "吕岩",
        "content": "纵横天际为闲客，时遇季秋重阳节。\n阴云一布徧长空，膏泽连绵滋万物。\n因雨泥滑门不出，忽闻邻舍语丹术。\n试问邻公可相传，一言许肯更无难。\n数篇奇怪文入手，一夜挑灯读不了。\n晓来日早纔看毕，不觉自醉如恍惚。\n恍惚之中见有物，状如日轮明突屼。\n自言便是丹砂精，宜向鼎中烹凡质。\n凡质本来不化真，化真须得真中物。\n不用铅，不用汞，还丹须向炉中种。\n玄中之玄号真铅，及至用铅还不用。\n或名龙，或名虎，或号婴儿幷姹女。\n丹砂一粒名千般，一中有一为丹母。\n火莫燃，水莫冻，修之炼之须珍重。\n直待虎啸折颠峰，骊龙夺得玄珠弄。\n龙吞玄宝忽昇飞，飞龙被我捉来骑。\n一翥上朝归碧落，碧落广阔无东西。\n无晓无夜无年月，无寒无暑无四时。\n自从修到无为地，始觉奇之又怪之。",
        "dynasty": "唐",
        "collection_info": null
    },
    {
        "uuid": "ea3cad231e6caa61157e57d21a5c99da",
        "title": "又记",
        "author": "吕岩",
        "content": "数载乐幽幽，欲逃寒暑逼。\n不求名与利，犹恐身心役。\n苦志慕黄庭，慇懃求道迹。\n阴功暗心修，善行长日积。\n世路果逢师，时人皆不识。\n我师机行密，怀量性孤僻。\n解把五行移，能将四象易。\n传余造化门，始悟希夷则。\n服取两般真，从头路端的。\n烹煎日月壶，不离干坤侧。\n至道眼前观，得之元咫尺。\n真空空不空，真色色非色。\n推倒玉葫芦，迸出黄金液。\n紧把赤龙头，猛将骊珠吸。\n吞归臟腑中，夺得神仙力。\n妙号一黍珠，延年千万亿。\n同途听我吟，与道相亲益。\n未晓真黄芽，徒劳游紫陌。\n把住赤乌魂，突出银蟾魄。\n未省此中玄，常流容易测。\n三天应有路，九地终无厄。\n守道且藏愚，忘机要混迹。\n羣生莫相轻，已是蓬莱客。",
        "dynasty": "唐",
        "collection_info": null
    },
    {
        "uuid": "ddd67f8376a56a4b568ee98925d42abc",
        "title": "秘诀歌",
        "author": "吕岩",
        "content": "求之不见，来即不见。\n不见不见，君之素面。\n火裏曾飞，水中亦见。\n道路非遥，身心不恋。\n又不知有返阴之龟，回阳之鴈。\n遇即遇真人，达即达其神。\n一万二千甲子，这一壶流霞长春。\n流霞流霞，本性一家。\n饥餐日精，渴饮月华。\n将甲子丁丑之岁，与君决破东门之大瓜。",
        "dynasty": "唐",
        "collection_info": null
    },
    {
        "uuid": "a8eb9421efa5f763fec210a6bd98d08e",
        "title": "勉牛生夏侯生",
        "author": "吕岩",
        "content": "二秀才，二秀才兮非秀才，非秀才兮是仙才。\n中华国裏亲遭遇，仰面观天笑眼开。\n鹤形兮龟骨，龙吟兮虎颜。\n我有至言相劝勉，愿君兮勿猜勿猜。\n但煦日吹月，嚥雨呵雷。\n火寄冥宫，水济丹台。\n金木交而土归位，铅汞分而丹露胎。\n赤血换而白乳流，透九窍兮动百骸。\n然然卷，然然舒，哀哀咍咍。\n孩儿喘而不死，腹空虚兮长斋。\n酬名利兮狂歌醉舞，酬富贵兮麻裰莎鞋。\n甲子问时休记，看桑田变作黄埃。\n青山白云好居住，劝君归去来兮归去来。",
        "dynasty": "唐",
        "collection_info": null
    },
    {
        "uuid": "0bc2f78747299b773c7f9d88edafa724",
        "title": "题四明金鹅寺壁",
        "author": "吕岩",
        "content": "方丈有门出不钥，见箇山童露双脚。\n问伊方丈何寂寥，道是虚空也不着。\n闻此语，何欣欣，主翁岂是寻常人。\n我来谒见不得见，谒心耿耿生埃尘。\n归去也，波浩渺，路入蓬莱山杳杳。\n相思一上石楼时，雪晴海阔千峰晓。",
        "dynasty": "唐",
        "collection_info": null
    },
    {
        "uuid": "b194675293e7b6f26ed198368d950676",
        "title": "谷神歌",
        "author": "吕岩",
        "content": "我有一腹空谷虚，言之道有又还无。\n言之无兮不可舍，言之有兮不可居。\n谷兮谷兮太玄妙，神兮神兮真大道。\n保之守之不死名，修之炼之仙人号。\n神得一以灵，谷得一以盈。\n若人能守一，只此是长生。\n本不远离，身还不见。\n炼之功若成，自然凡骨变。\n谷神不死玄牝门，出入绵绵道若存。\n修炼还须夜半子，河车般载上昆崙。\n龙又吟，虎又啸，风云际会黄婆叫。\n火中姹女正含娇，回观水底婴儿俏。\n婴儿姹女见黄婆，儿女相逢两意和。\n金殿玉堂门十二，金翁木母正来过。\n重门过后牢关锁，点检斗牛先下火。\n进火消阴始一阳，千岁仙桃初结果。\n曲江东岸金乌飞，西岸清光玉兔辉。\n乌兔走归峰顶上，炉中姹女脱青衣。\n脱却青衣露素体，婴儿领入重帏裏。\n十月情浓产一男，说道长生永不死。\n劝君炼，劝君修，谷神不死此中求。\n此中悟取玄微处，与君白日登瀛洲。",
        "dynasty": "唐",
        "collection_info": null
    },
    {
        "uuid": "4638b5aa9e0fe4d26800bffa6c3ebe65",
        "title": "修身诀",
        "author": "吕岩",
        "content": "人命急如线，上下来往速如箭。\n认得是元神，子后午前须至炼。\n随意出，随意入，天地三才人得一。\n既得一，勿遗失，失了永求无一物。\n堪叹荒郊冢墓中，自古灭亡不知屈。",
        "dynasty": "唐",
        "collection_info": null
    },
    {
        "uuid": "4fe93432faf14e92bc88bfa70e6786df",
        "title": "长短句",
        "author": "吕岩",
        "content": "落魄且落魄，夜宿乡村，朝游城郭。\n闲来无事玩青山，因来街市货丹药。\n卖得钱，不算度，酤美酒，自斟酌。\n醉后吟哦动鬼神，任意日头向西落。",
        "dynasty": "唐",
        "collection_info": null
    },
    {
        "uuid": "42b08a5cd8d9e74b13ab19d0eabe9290",
        "title": "直指大丹歌",
        "author": "吕岩",
        "content": "三清宫殿隐昆巅，日月光浮起紫烟。\n池沼泓泓翻玉液，楼台迭迭运灵泉。\n青龙乘火铅为汞，白虎腾波汞作铅。\n欲得坎男求匹偶，须凭离女结因缘。\n黄婆设尽千般计，金鼎开成一朵莲。\n列女擎乌当左畔，将军戴兔镇西边。\n黑龟却伏红炉下，朱雀还栖华阁前。\n然后澄神窥见影，三周功就驾云軿。",
        "dynasty": "唐",
        "collection_info": null
    },
    {
        "uuid": "2a7f5eabc2af085b7bd7733374a1ccf2",
        "title": "渔父词一十八首 入定",
        "author": "吕岩",
        "content": "闭目藏真神思凝，杳冥中裏见吾宗。\n无边畔，迥朦胧，玄景观来觉尽空。",
        "dynasty": "唐",
        "collection_info": null
    },
    {
        "uuid": "a11ce85dadd76192f141bdb5fc577e98",
        "title": "渔父词一十八首 初九",
        "author": "吕岩",
        "content": "大道从来属自然，空堂寂坐守机关。\n三田宝，镇长存，赤帝分明坐广寒。",
        "dynasty": "唐",
        "collection_info": null
    },
    {
        "uuid": "a09f0c8b92abfe8915b01a0da586ca87",
        "title": "渔父词一十八首 玄用",
        "author": "吕岩",
        "content": "日月交加晓夜奔，昆崙顶上定干坤。\n真镜裏，实堪论，叆叆红霞晓寂门。",
        "dynasty": "唐",
        "collection_info": null
    },
    {
        "uuid": "7b245e2bcd9a086103ba7346f71fefa6",
        "title": "渔父词一十八首 神効",
        "author": "吕岩",
        "content": "恍惚擒来得自然，偷他造化在其间。\n神鼎内，火烹煎，尽历阴阳结作丹。",
        "dynasty": "唐",
        "collection_info": null
    },
    {
        "uuid": "1dc7be2be9e7876366d1e8c560ce4291",
        "title": "渔父词一十八首 沐浴",
        "author": "吕岩",
        "content": "卯酉门中作用时，赤龙时蘸玉清池。\n云薄薄，雨微微，看取妖容露雪肌。",
        "dynasty": "唐",
        "collection_info": null
    },
    {
        "uuid": "ee7bf0d6e877b746c70fdfa8cc2d14c6",
        "title": "渔父词一十八首 延寿",
        "author": "吕岩",
        "content": "子午常餐日月精，玄关门户启还扃。\n长如此，过平生，且把阴阳子细烹。",
        "dynasty": "唐",
        "collection_info": null
    },
    {
        "uuid": "32a4345cb100e45914854e7f9957afbf",
        "title": "渔父词一十八首 瑞鼎",
        "author": "吕岩",
        "content": "会合都从戊巳家，金铅水汞莫须夸。\n只此物，结丹砂，反覆阴阳色转华。",
        "dynasty": "唐",
        "collection_info": null
    },
    {
        "uuid": "64d91a53c6b1b3c69f630fb4652d2839",
        "title": "渔父词一十八首 活得",
        "author": "吕岩",
        "content": "位立三才属五行，阴阳合处便相生。\n龙飞踊，虎狌狞，吐箇神珠各战争。",
        "dynasty": "唐",
        "collection_info": null
    },
    {
        "uuid": "e291820e3d3160e4f122478260ba8ef5",
        "title": "渔父词一十八首 灿烂",
        "author": "吕岩",
        "content": "四象分明八卦周，干坤男女论绸缪。\n交会处，更娇羞，转觉情深玉体柔。",
        "dynasty": "唐",
        "collection_info": null
    },
    {
        "uuid": "1a732866f974c211909b3816cdac0528",
        "title": "渔父词一十八首 炼质",
        "author": "吕岩",
        "content": "运本还元于此寻，周流金鼎虎龙吟。\n身不老，俗难侵，貌返童颜骨变金。",
        "dynasty": "唐",
        "collection_info": null
    },
    {
        "uuid": "16a362c1d3d61ad0199c4fb8899d2319",
        "title": "渔父词一十八首 神异",
        "author": "吕岩",
        "content": "还返初成立变童，瑞莲开处色辉红。\n金鼎内，迥朦胧，换骨添筋处处通。",
        "dynasty": "唐",
        "collection_info": null
    },
    {
        "uuid": "944ceceff4568205afbdb97d793253cf",
        "title": "渔父词一十八首 知路",
        "author": "吕岩",
        "content": "那箇仙经述此方，参同大易显阴阳。\n须穷取，莫颠狂，会者名高道自昌。",
        "dynasty": "唐",
        "collection_info": null
    },
    {
        "uuid": "fcfcbd674e03e8c22db4d5147ac11f52",
        "title": "渔父词一十八首 朝帝",
        "author": "吕岩",
        "content": "九转功成数尽干，开炉拨鼎见金丹。\n餐饵了，别尘寰，足蹑青云突上天。",
        "dynasty": "唐",
        "collection_info": null
    },
    {
        "uuid": "20da0bc56af224d0a75d5c7eeb1f2739",
        "title": "渔父词一十八首 方契理",
        "author": "吕岩",
        "content": "举世人生何所依，不求自己更求谁。\n绝嗜慾，断贪痴，莫把神明暗裏欺。",
        "dynasty": "唐",
        "collection_info": null
    },
    {
        "uuid": "3cea19d5f3a26d05888a239867f1ad8d",
        "title": "渔父词一十八首 自无忧",
        "author": "吕岩",
        "content": "学道初从此处修，断除贪爱别娇柔。\n长守静，处深幽，服气餐霞饱即休。",
        "dynasty": "唐",
        "collection_info": null
    },
    {
        "uuid": "65e93293a83843065cc46393192c034a",
        "title": "渔父词一十八首 作甚物",
        "author": "吕岩",
        "content": "贪贵贪荣逐利名，追游醉后恋欢情。\n年不永，代君惊，一报身终那裏生。",
        "dynasty": "唐",
        "collection_info": null
    },
    {
        "uuid": "aa4173e85c80ea2052f957de6a308cab",
        "title": "渔父词一十八首 疾瞥地",
        "author": "吕岩",
        "content": "万劫千生得箇人，须知先世种来因。\n速觉悟，出迷津，莫使轮迴受苦辛。",
        "dynasty": "唐",
        "collection_info": null
    },
    {
        "uuid": "b739a192419a9eca7d625df9e35f2a1d",
        "title": "渔父词一十八首 常自在",
        "author": "吕岩",
        "content": "闭目寻真真自归，玄珠一颗出辉辉。\n终日翫，莫抛离，免使阎王遣使追。",
        "dynasty": "唐",
        "collection_info": null
    },
    {
        "uuid": "fcbbd6db6036b4909a7cb490a3e81102",
        "title": "口占",
        "author": "吕岩",
        "content": "非神亦非仙，非术亦非幻。\n天地有终穷，桑田几迁变。\n身固非我有，财亦何足恋。\n曷不从吾游，骑鲸腾汗漫。",
        "dynasty": "唐",
        "collection_info": null
    },
    {
        "uuid": "ee40d880c20434befdcc52765e05aded",
        "title": "敲爻歌",
        "author": "吕岩",
        "content": "汉终唐国飘蓬客，所以敲爻不可测。\n纵横逆顺没遮栏，静则无为动是色。\n也饮酒，也食肉，守定胭花断淫慾。\n行歌唱咏胭粉词，持戒酒肉常充腹。\n色是药，酒是禄，酒色之中无拘束。\n只因花酒悞长生，饮酒带花神鬼哭。\n不破戒，不犯淫，破戒真如性即沈。\n犯淫坏失长生宝，得者须由道力人。\n道力人，真散汉，酒是良朋花是伴。\n花街柳巷觅真人，真人只在花街翫。\n摘花戴饮长生酒，景裏无为道自昌。\n一任羣迷多笑怪，仙花仙酒是仙乡。\n到此乡，非常客，姹女婴儿生喜乐。\n洞中常采四时花，时花结就长生药。\n长生药，采花心，花蘂层层艳丽春。\n时人不达花中理，一诀天机直万金。\n谢天地，感虚空，得遇仙师是祖宗。\n附耳低言玄妙旨，提上蓬莱第一峰。\n第一峰，是仙物，惟产金花生恍惚。\n口口相传不记文，须得灵根骨髓坚。\n坚骨髓，炼灵根，片片桃花洞裏春。\n七七白虎双双养，八八青龙总一斤。\n真父母，送元宫，木母金公性本温。\n十二宫中蟾魄现，时时地魄降天魂。\n铅初就，汞初生，玉炉金鼎未经烹。\n一夫一妇同天地，一男一女合干坤。\n庚要生，甲要生，生甲生庚道始萌。\n拔取天根并地髓，白雪黄芽自长成。\n铅亦生，汞亦生，生汞生铅一处烹。\n烹炼不是精和液，天地干坤日月精。\n黄婆匹配得团圆，时刻无差口付传。\n八卦三元全藉汞，五行四象岂离铅。\n铅生汞，汞生铅，夺得干坤造化权。\n杳杳冥冥生恍惚，恍恍惚惚结成团。\n性须空，意要专，莫遣猨猴取次攀。\n花露初开切忌触，锁居上釜勿抽添。\n玉炉中，文火烁，十二时中惟守一。\n此时黄道会阴阳，三性元宫无漏泄。\n气若行，真火炼，莫使玄珠离宝殿。\n加添火候切防危，初九潜龙不可炼。\n消息火，刀圭变，大地黄芽都长遍。\n五行数内一阳生，二十四气排珠宴。\n火足数，药方成，便有龙吟虎啸声。\n三铅只得一铅就，金果仙芽未现形。\n再安炉，重立鼎，跨虎乘龙离凡境。\n日精纔现月华凝，二八相交在壬丙。\n龙汞结，虎铅成，咫尺蓬莱秪一程。\n坤铅干汞金丹祖，龙铅虎汞最通灵。\n达此理，道方成，三万神龙护水晶。\n守时定日明符刻，专心惟在意虔诚。\n黑铅过，采清真，一阵交锋定太平。\n三车搬运珍珠宝，送归宝藏自通灵。\n天神佑，地祇迎，混合干坤日月精。\n虎啸一声龙出窟，鸾飞凤舞出金城。\n朱砂配，水银停，一派红霞列太清。\n铅池迸出金光现，汞火流珠入帝京。\n龙虎媾，外持盈，走圣飞灵在宝瓶。\n一时辰内金丹就，上朝金阙紫云生。\n仙桃熟，摘取饵，万化来朝天地喜。\n斋戒等候一阳生，便进周天参同理。\n参同理，炼金丹，水火熏蒸透百关。\n养胎十月神丹结，男子怀胎岂等闲。\n内丹成，外丹就，内外相接和谐偶。\n结成一块紫金丸，变化飞腾天地久。\n丹入腹，非寻常，阴阳剥尽化纯阳。\n飞昇羽化三清客，名遂功成达上苍。\n三清客，驾琼舆，跨凤腾霄入太虚。\n似此逍遥多快乐，遨游三界最清奇。\n太虚之上修真士，朗朗圆成一物无。\n一物无，唯显道，五方透出真人貌。\n仙童仙女彩云迎，五明宫内传真诰。\n传真诰，话幽情，只是真铅炼汞精。\n声闻缘觉冰消散，外道修罗缩项惊。\n点枯骨，立成形，信道天梯似掌平。\n九祖先灵得超脱，谁羡繁华贵与荣。\n寻烈士，觅贤才，同安炉鼎化凡胎。\n若是悭财幷惜宝，千万神仙不肯来。\n修真士，不妄说，妄说一句天公折。\n万劫尘沙道不成，七窍眼睛皆迸血。\n贫穷子，发誓切，待把凡流尽提接。\n同越蓬莱仙会中，凡景煎熬无了歇。\n尘世短，更思量，洞裏干坤日月长。\n坚志苦心三二载，百千万劫寿弥疆。\n达圣道，显真常，虎兕刀兵更不伤。\n水火蛟龙无损害，拍手天宫笑一场。\n这些功，真奇妙，分付与人谁肯要。\n愚徒死恋色和财，所以神仙不肯召。\n真至道，不择人，岂论高低富与贫。\n且饶帝子共王孙，须去繁华锉锐分。\n嗔不除，憨不改，堕入轮迴生死海。\n堆金积玉满山川，神仙冷笑应不采。\n名非贵，道极尊，圣圣贤贤显子孙。\n腰间跨玉骑骄马，瞥见如同隙裏尘。\n隙裏尘，石中火，何在留心为久计。\n苦苦煎熬唤不回，夺利争名如鼎沸。\n如鼎沸，永沈沦，失道迷真业所根。\n有人平却心头棘，便把天机说与君。\n命要传，性要悟，入圣超凡由汝做。\n三清路上少人行，畜类门前争入去。\n报贤良，休慕顾，性命机关须守护。\n若还缺一不芳菲，执着波查应失路。\n只修性，不修命，此是修行第一病。\n只修祖性不修丹，万劫阴灵难入圣。\n达命宗，迷祖性，恰以鑑容无宝镜。\n寿同天地一愚夫，权物家财无主柄。\n性命双修玄又玄，海底洪波驾法船。\n生擒活捉蛟龙首，始知匠手不虚传。",
        "dynasty": "唐",
        "collection_info": null
    },
    {
        "uuid": "2acb4542732d2ac622e5811003ebc493",
        "title": "三字诀",
        "author": "吕岩",
        "content": "这箇道，非常道。\n性命根，生死窍。\n说着丑，行着妙。\n人人憎，箇箇笑。\n大关键，在颠倒。\n莫厌秽，莫计较。\n得他来，立见効。\n地天泰，为朕兆。\n口对口，窍对窍。\n吞入腹，自知道。\n药苗新，先天兆。\n审眉间，行逆道。\n滓质物，自继绍。\n二者余，方绝妙。\n要行持，令人叫。\n气要坚，神莫耗。\n若不行，空老耄。\n认得真，老还少。\n不知音，莫语要。\n此儿法，合大道。\n精气神，不老药。\n静裏全，明中报。\n乘凤鸾，听天诏。",
        "dynasty": "唐",
        "collection_info": null
    },
    {
        "uuid": "b8eb380ff5345315d81d43bb1b3ddc55",
        "title": "百字碑",
        "author": "吕岩",
        "content": "养气忘言守，降心为不为。\n动静知宗祖，无事更寻谁。\n真常须应物，应物要不迷。\n不迷性自住，性住气自回。\n气回丹自结，壶中配坎离。\n阴阳生返復，普化一声雷。\n白云朝顶上，甘露洒须弥。\n自饮长生酒，逍遥谁得知。\n坐听无弦曲，明通造化机。\n都来二十句，端的上天梯。",
        "dynasty": "唐",
        "collection_info": null
    },
    {
        "uuid": "ac6950df5e43248f673796aacf875239",
        "title": "句",
        "author": "吕岩",
        "content": "莫道神仙无学处，古今多少上昇人。",
        "dynasty": "唐",
        "collection_info": null
    },
    {
        "uuid": "d0b887fbe31f54e34d58a3b36d390a2f",
        "title": "四言诗",
        "author": "孙思邈",
        "content": "取金之精，合石之液。\n列为夫妇，结为魂魄。\n一体混沌，两精感激。\n河车覆载，鼎候无忒。\n洪鑪烈火，烘燄翕赫。\n烟未及黔，燄不假碧。\n如畜扶桑，若藏霹雳。\n姹女气索，婴儿声寂。\n透出两仪，丽于四极。\n壁立几多，马驰一驿。\n宛其死矣，适然从革。\n恶黜善迁，情回性易。\n紫色内达，赤芒外射。\n熠若火生，乍疑血滴。\n号曰中环，退藏于密。\n雾散五内，川流百脉。\n骨变金植，颜驻玉泽。\n阳德乃敷，阴功□积。\n南宫度名，北斗落籍。",
        "dynasty": "唐",
        "collection_info": null
    },
    {
        "uuid": "44f7eb6fcea218194ecd27adbcbc76e3",
        "title": "留诗 一",
        "author": "叶法善",
        "content": "昔在禹余天，还依太上家。\n忝以掌仙录，去来乘烟霞。\n暂下宛利城，渺然思金华。\n自此非久住，云上登香车。",
        "dynasty": "唐",
        "collection_info": null
    },
    {
        "uuid": "0f17321aa6534380efc290787439fe0a",
        "title": "留诗 二",
        "author": "叶法善",
        "content": "适向人间世，时復济苍生。\n度人初行满，辅国亦功成。\n但念清微乐，谁忻下界荣。\n门人好住此，翛然云上征。",
        "dynasty": "唐",
        "collection_info": null
    },
    {
        "uuid": "23c92819e3231b69cf61b55867b3659e",
        "title": "留诗 三",
        "author": "叶法善",
        "content": "退仙时此地，去俗久为荣。\n今日登云天，归真游上清。\n泥丸空示世，腾举不为名。\n为报学仙者，知余朝玉京。",
        "dynasty": "唐",
        "collection_info": null
    },
    {
        "uuid": "e64bf35a4a3092dd2d3fb4668ec7c72d",
        "title": "题登真洞",
        "author": "张果",
        "content": "修成金骨炼归真，洞锁遗踪不计春。\n野草谩随青岭秀，闲花长对白云新。\n风摇翠篠敲寒玉，水激丹砂走素鳞。\n自是神仙多变异，肯教踪迹掩红尘。",
        "dynasty": "唐",
        "collection_info": null
    },
    {
        "uuid": "351d82c437fcd204c16833dd72e6c675",
        "title": "负薪行",
        "author": "许宣平",
        "content": "负薪朝出卖，沽酒日西归。\n路人莫问归何处，穿入白云行翠微。",
        "dynasty": "唐",
        "collection_info": null
    },
    {
        "uuid": "016d3d98636302f81db619ca5f1fade3",
        "title": "庵壁题诗",
        "author": "许宣平",
        "content": "隐居三十载，石室南山巅。\n静夜翫明月，清朝饮碧泉。\n樵人歌壠上，谷鸟戏岩前。\n乐矣不知老，都忘甲子年。",
        "dynasty": "唐",
        "collection_info": null
    },
    {
        "uuid": "58d8de9dc7f7f2f9a5cbc38e2af2a307",
        "title": "见李白诗又吟",
        "author": "许宣平",
        "content": "一池荷叶衣无尽，两亩黄精食有余。\n又被人来寻讨着，移庵不免更深居。",
        "dynasty": "唐",
        "collection_info": null
    },
    {
        "uuid": "6543f991042649811cf8a07019d0e009",
        "title": "题壁",
        "author": "成真人",
        "content": "蜀路南行，燕师北至。\n本拟白日昇天，且看黑龙饮渭。",
        "dynasty": "唐",
        "collection_info": null
    },
    {
        "uuid": "3f7748c8350f43874a1e31e01a9d0570",
        "title": "对赵颍歌",
        "author": "朱子真",
        "content": "人间几日变桑田，谁识神仙洞裏天。\n短促共知有□异，且须欢醉在生前。",
        "dynasty": "唐",
        "collection_info": null
    },
    {
        "uuid": "8f5f8418c1e574e1d8fc9304d96ed496",
        "title": "兜玄国怀归诗",
        "author": "申欢",
        "content": "风软景和煦，异香馥林塘。\n登高一长望，信美非吾乡。",
        "dynasty": "唐",
        "collection_info": null
    },
    {
        "uuid": "d4721fe693ebd560cae215338d601729",
        "title": "题壁",
        "author": "李遐周",
        "content": "燕市人皆去，函关马不归。\n若逢山下鬼，环上繫罗衣。",
        "dynasty": "唐",
        "collection_info": null
    },
    {
        "uuid": "e2131bd3f76611f87a86fee72800283a",
        "title": "遗简诗 一",
        "author": "赵惠宗",
        "content": "生我于虚，置我于无。\n至精为神，元气为躯。\n散阳为明，合阴为符。\n形为灰土，神为仙居。\n众垢将毕，万事永除。",
        "dynasty": "唐",
        "collection_info": null
    },
    {
        "uuid": "5fd1efb7bc61b8baab2dc50a4665403c",
        "title": "遗简诗 二",
        "author": "赵惠宗",
        "content": "吾驾时马，日月为卫。\n洞耀九霄，上谒天帝。\n明明我众，及我门人。\n僞道养形，真道养神。\n懋哉懋哉，余无所陈。",
        "dynasty": "唐",
        "collection_info": null
    },
    {
        "uuid": "eeacf07f2a5aac08f99225fa73621e25",
        "title": "遇莲叶二客诗",
        "author": "栾清",
        "content": "得饮摅公酒，復登摅公舟。\n便得神体清，超遥旷无忧。",
        "dynasty": "唐",
        "collection_info": null
    },
    {
        "uuid": "835c673d1b5f8f019263d813af0d557e",
        "title": "莲叶二客诗 一",
        "author": "栾清",
        "content": "行时云作伴，坐即酒为侣。\n腹以元化充，衣将云霞补。\n纣虐与尧仁，可惜皆朽腐。",
        "dynasty": "唐",
        "collection_info": null
    },
    {
        "uuid": "44757b5c94b2039bf4b90d410c18659b",
        "title": "莲叶二客诗 二",
        "author": "栾清",
        "content": "檝棹无所假，超然信萍查。\n朝浮旭日辉，夕荫清月华。\n营营功业人，朽骨成泥沙。",
        "dynasty": "唐",
        "collection_info": null
    },
    {
        "uuid": "656b775e3be8e29a36b1c6cb035c72d1",
        "title": "言志",
        "author": "韩湘",
        "content": "青山云水窟，此地是吾家。\n后夜流琼液，凌晨咀綘霞。\n琴弹碧玉调，炼炼白朱砂。\n宝鼎存金虎，元田养白鸦。\n一瓢藏世界，三尺斩妖邪。\n解造逡巡酒，能开顷刻花。\n有人能学我，同去看仙葩。",
        "dynasty": "唐",
        "collection_info": null
    },
    {
        "uuid": "b6779ef29785c7d3959d37107aae1cf5",
        "title": "荅从叔愈",
        "author": "韩湘",
        "content": "举世都为名利醉，伊予独向道中醒。\n他时定是飞昇去，衝破秋空一点青。",
        "dynasty": "唐",
        "collection_info": null
    },
    {
        "uuid": "9b4fd62012009135ab31079239221195",
        "title": "题院诗",
        "author": "侯道华",
        "content": "帖裏大还丹，多年色不移。\n前宵盗吃却，今日碧空飞。\n惭媿深珍重，珍重邓天师。\n他年炼得药，留着与内芝。\n吾师知此术，速炼莫为迟。\n三清专相待，大罗的有期。",
        "dynasty": "唐",
        "collection_info": null
    },
    {
        "uuid": "a360a1c631947f54047da6fab85b7d47",
        "title": "赠樊夫人诗",
        "author": "裴航",
        "content": "向为胡越犹怀想，况遇天仙隔锦屏。\n傥若玉京朝会去，愿随鸾鹤入青冥。",
        "dynasty": "唐",
        "collection_info": null
    },
    {
        "uuid": "fe92592609a603e5502453102247f710",
        "title": "樊夫人荅裴航",
        "author": "裴航",
        "content": "一饮琼浆百感生，玄霜捣尽见云英。\n蓝桥便是神仙窟，何必崎岖上玉清。",
        "dynasty": "唐",
        "collection_info": null
    },
    {
        "uuid": "a98cd65eb25d814ee437dc6438770105",
        "title": "题长安酒肆壁三绝句 一",
        "author": "钟离权",
        "content": "坐卧常携酒一壶，不教双眼识皇都。\n干坤许大无名姓，疎散人中一丈夫。",
        "dynasty": "唐",
        "collection_info": null
    },
    {
        "uuid": "0732e0afdbe9997ad4702b1db35e6b97",
        "title": "题长安酒肆壁三绝句 二",
        "author": "钟离权",
        "content": "得道高僧不易逢，几时归去愿相从。\n自言住处连沧海，别是蓬莱第一峯。",
        "dynasty": "唐",
        "collection_info": null
    },
    {
        "uuid": "763eab1aaaba9f68a9b8957c65d8aac7",
        "title": "题长安酒肆壁三绝句 三",
        "author": "钟离权",
        "content": "莫厌追欢笑语频，寻思离乱好伤神。\n闲来屈指从头数，得见清平有几人。",
        "dynasty": "唐",
        "collection_info": null
    },
    {
        "uuid": "6b72609ab429b2049e4c837c49d62684",
        "title": "赠吕洞宾",
        "author": "钟离权",
        "content": "知君幸有英灵骨，所以教君心恍惚。\n含元殿上水晶宫，分明指出神仙窟。\n大丈夫，遇真诀，须要执持心猛烈。\n五行匹配自刀圭，执取龟蛇颠倒诀。\n三尸神，须打彻，进退天机明六甲。\n知此三要万神归，来驾火龙离九阙。\n九九道至成真日，三界四府朝元节。\n气翱翔兮神烜赫，蓬莱便是吾家宅。\n羣仙会饮天乐喧，双童引入昇玄客。\n道心不退故传君，立誓约言亲洒血。\n逢人兮莫乱说，遇友兮不须诀。\n莫怪频发此言辞，轻慢必有阴司折。\n执手相别意如何，今日为君重作歌。\n说尽千般玄妙理，未必君心信也么。\n子后分明说与汝，保惜吾言上大罗。",
        "dynasty": "唐",
        "collection_info": null
    },
    {
        "uuid": "6b2eb04ce5888755ac922e981d1d2674",
        "title": "登杭州秦望山",
        "author": "马湘",
        "content": "太乙初分何处寻，空留历数变人心。\n九天日月移朝暮，万里山川换古今。\n风动水光吞远峤，雨添岚气没高林。\n秦皇谩作驱山计，沧海茫茫转更深。",
        "dynasty": "唐",
        "collection_info": null
    },
    {
        "uuid": "a0ab3e68562d2cf48e779439e0dc06ac",
        "title": "题龙兴观壁",
        "author": "马湘",
        "content": "世有无穷事，生知遂百春。\n问程方外路，宜是上清人。",
        "dynasty": "唐",
        "collection_info": null
    },
    {
        "uuid": "bd2200a4667d1345daeda2e293b60ba5",
        "title": "又诗一首",
        "author": "马湘",
        "content": "昔日曾随魏伯阳，无端醉卧紫金床。\n东君谓我多情赖，罚向人间作酒狂。",
        "dynasty": "唐",
        "collection_info": null
    },
    {
        "uuid": "0bb9ccb63f84c8d96726e7873b7111c7",
        "title": "又诗二首 一",
        "author": "马湘",
        "content": "省悟前非一息间，更抛闲事弃尘寰。\n徒夸美酒如琼液，休恋娇娥似玉颜。\n含笑谩教情面厚，多愁还使鬓毛斑。\n云中幸有堪归路，无限青山是我山。",
        "dynasty": "唐",
        "collection_info": null
    },
    {
        "uuid": "8c3091f697bb125a1b0a514e298ab01b",
        "title": "又诗二首 二",
        "author": "马湘",
        "content": "何用烧丹学驻颜，闹非城市静非山。\n时人若觅长生药，对景无心是大还。",
        "dynasty": "唐",
        "collection_info": null
    },
    {
        "uuid": "49176ac3cbbd2af2b1cfa7dc6de7429c",
        "title": "题壁",
        "author": "张辞",
        "content": "争那金乌何，头上飞不住。\n红炉漫烧药，玉颜安可驻。\n今年花发枝，明年叶落树。\n不如且饮酒，莫管流年度。",
        "dynasty": "唐",
        "collection_info": null
    },
    {
        "uuid": "11b8d7a49ea5077e26b536c9a8071cb4",
        "title": "上盐城令述德诗",
        "author": "张辞",
        "content": "门风常有蕙兰馨，鼎族家传霸国名。\n容貌静悬秋月彩，文章高振海涛声。\n讼堂无事调琴轸，郡阁何妨醉玉觥。\n今日东渐桥下水，一条从此镇常清。",
        "dynasty": "唐",
        "collection_info": null
    },
    {
        "uuid": "39457caffe2ecacaedd8bee2f119622e",
        "title": "谢令学道诗",
        "author": "张辞",
        "content": "何用梯媒向外求，长生只合内中修。\n莫言大道人难得，自是行心不到头。",
        "dynasty": "唐",
        "collection_info": null
    },
    {
        "uuid": "d3e9590bd72a5ec334e1f9be5994655b",
        "title": "别令诗",
        "author": "张辞",
        "content": "张辞张辞自不会，天下经书在腹内。\n身即腾腾处世间，心即逍遥出天外。",
        "dynasty": "唐",
        "collection_info": null
    },
    {
        "uuid": "8642440b3f05a474615551c75221a0c0",
        "title": "赠吴生",
        "author": "陆禹臣",
        "content": "露下瑶簪湿，云生石室寒。\n星坛鸾鹤舞，丹竈虎龙蟠。",
        "dynasty": "唐",
        "collection_info": null
    },
    {
        "uuid": "732f736c3e824829a7c92035e07eb177",
        "title": "丈人山诗",
        "author": "李真",
        "content": "春冻晓鞯露重，夜寒幽枕云生。\n岂是与山无素，丈人着帽相迎。",
        "dynasty": "唐",
        "collection_info": null
    },
    {
        "uuid": "52d410cd66dd1bb1ff3c7612d6463cb9",
        "title": "醉歌",
        "author": "殷七七",
        "content": "琴弹碧玉调，药炼白朱砂。\n解酝顷刻酒，能开非时花。",
        "dynasty": "唐",
        "collection_info": null
    },
    {
        "uuid": "a7e8fe5e631b337cec2be7b8a04d562f",
        "title": "阳春曲",
        "author": "殷七七",
        "content": "愁见唱阳春，令人离肠结。\n郎去未归家，柳自飘香雪。",
        "dynasty": "唐",
        "collection_info": null
    },
    {
        "uuid": "6882361814d610b3c854f85fe3db98cd",
        "title": "寄杜光庭",
        "author": "张令问",
        "content": "试问朝中为宰相，何如林下作神仙。\n一壶美酒一炉药，饱听松风清昼眠。",
        "dynasty": "唐",
        "collection_info": null
    },
    {
        "uuid": "d4046f38326339586a32d4b9ff259119",
        "title": "上昇歌",
        "author": "吴涵虚",
        "content": "玉皇有诏登仙职，龙吐云兮凤着力。\n眼前蓦地见楼台，异草奇花不可识。\n我向大罗观世界，世界即如指掌大。\n当时不为上昇忙，一时提向瀛洲卖。",
        "dynasty": "唐",
        "collection_info": null
    },
    {
        "uuid": "adab3fd3d7e77ecadf4a0f968075f52b",
        "title": "荅常学士",
        "author": "李梦符",
        "content": "罢修儒业罢修真，养拙藏愚春復春。\n到老不疎林裏鹿，平生难见日边人。\n洞桃深处千林锦，岩雪铺时万草新。\n深谢名贤远相访，求闻难博凤为邻。",
        "dynasty": "唐",
        "collection_info": null
    },
    {
        "uuid": "cd6a9d5ef4833e5fb65c9d3781b97383",
        "title": "渔父引二首 一",
        "author": "李梦符",
        "content": "林寺钟声度远滩，半轮残月落山前。\n徐徐拨棹却归湾，浪迭朝霞锦绣翻。",
        "dynasty": "唐",
        "collection_info": null
    },
    {
        "uuid": "d2f45e3a2406c1ba2b051aea71f4ad35",
        "title": "渔父引二首 二",
        "author": "李梦符",
        "content": "渔弟渔兄喜到来，波官赛却坐江隈。\n椰榆杓子木瘤杯，烂煮鲈鱼满案堆。",
        "dynasty": "唐",
        "collection_info": null
    },
    {
        "uuid": "258bf16c36605c54029dfe6a1d738cc8",
        "title": "察考取状荅",
        "author": "李梦符",
        "content": "插花饮酒何妨事，樵唱渔歌不碍时。",
        "dynasty": "唐",
        "collection_info": null
    },
    {
        "uuid": "d711844576e1d17f198f1aa0e7f7c1d8",
        "title": "荅高安宰",
        "author": "沈廷瑞",
        "content": "何须问我道成时，紫府清都自有期。\n手握药苗人不识，体含金骨俗争知。",
        "dynasty": "唐",
        "collection_info": null
    },
    {
        "uuid": "0fe1424345f92bd6158d7f5f467fe776",
        "title": "赠僧昭莹",
        "author": "沈廷瑞",
        "content": "南北东西路，人生会不无。\n早曾依阁皂，又却上玄都。\n云片随天阔，泉声落石孤。\n何期早相遇，乐共煮菖蒲。",
        "dynasty": "唐",
        "collection_info": null
    },
    {
        "uuid": "3ad250b963fc5d554bf72eb53e63faac",
        "title": "寄袁州陈智周",
        "author": "沈廷瑞",
        "content": "名山相别后，别后会难期。\n金鼎销红日，丹田老紫芝。\n访君虽有路，怀我岂无诗。\n休羡繁华事，百年能几时。",
        "dynasty": "唐",
        "collection_info": null
    },
    {
        "uuid": "9092d2af0c34bdd121abd4969c5aece1",
        "title": "垄穴遗诗",
        "author": "沈廷瑞",
        "content": "虚劳营殡玉山前，殡后那知已脱蝉。\n应是元神归洞府，更无遗魄在黄泉。\n灵台已得修真诀，尘世空留悟道篇。\n堪叹浮生今古事，北邙山下草芊芊。",
        "dynasty": "唐",
        "collection_info": null
    },
    {
        "uuid": "141b8cc8c8f38b846a1e716bb3672a58",
        "title": "大言诗",
        "author": "谭峭",
        "content": "线作长江扇作天，靸鞵抛向海东边。\n蓬莱信道无多路，只在谭生拄杖前。",
        "dynasty": "唐",
        "collection_info": null
    },
    {
        "uuid": "623dcacf240417cdc105e1423812fb14",
        "title": "大言诗",
        "author": "谭峭",
        "content": "线大长江扇大天，屐鞋抛在海东邉。\n世间多少閒虫豸，尽在郯生柱杖前。",
        "dynasty": "唐",
        "collection_info": null
    },
    {
        "uuid": "256a97b738a5da18ac6d7a0d3411c454",
        "title": "句",
        "author": "谭峭",
        "content": "云外星霜如走电，世间娱乐似抛砖。",
        "dynasty": "唐",
        "collection_info": null
    },
    {
        "uuid": "3f5bb59be157b28fd6e1c0d89e4e44b5",
        "title": "望江南词咏鼓",
        "author": "伊用昌",
        "content": "江南鼓，梭肚两头栾。\n钉着不知侵骨髓，打来只是没心肝，空腹被人谩。",
        "dynasty": "唐",
        "collection_info": null
    },
    {
        "uuid": "e5c508d3bc919666d8fa16c98ab147cd",
        "title": "题茶陵县门",
        "author": "伊用昌",
        "content": "茶陵一道好长街，两畔栽柳不栽槐。\n夜后不闻更漏鼓，只听锤芒织草鞋。",
        "dynasty": "唐",
        "collection_info": null
    },
    {
        "uuid": "9a1739ca131daff0d369319ee7307c71",
        "title": "题酒楼壁",
        "author": "伊用昌",
        "content": "此生生在此生先，何事从玄不復玄。\n已在淮南鸡犬后，而今便到玉皇前。",
        "dynasty": "唐",
        "collection_info": null
    },
    {
        "uuid": "bebe7688e14550247d28644ffca9794c",
        "title": "题游帷观真君殿后",
        "author": "伊用昌",
        "content": "日日祥云瑞气连，侬家应作大神仙。\n笔头洒起风雷力，劒下驱驰造化权。\n更与戎夷添礼乐，永教胡虏绝烽烟。\n列仙功业只如此，直上三清第一天。",
        "dynasty": "唐",
        "collection_info": null
    },
    {
        "uuid": "9af8d6c3702d1aa5aa038d26320ff739",
        "title": "留题阁皂观",
        "author": "伊用昌",
        "content": "花洞门前吠似雷，险声流断俗尘埃。\n雨喷山脚毒龙起，月照松梢孤鹤回。\n萝幕秋高添碧翠，画帘时捲到楼台。\n两坛诗客何年去，去后门关更不开。",
        "dynasty": "唐",
        "collection_info": null
    },
    {
        "uuid": "a8e7f138273a6b85341daa8a73050d00",
        "title": "湖南闯斋吟",
        "author": "伊用昌",
        "content": "谁人能识白元君，上士由来尽见闻。\n避世早空南火宅，植田高种北山云。\n鸡能抱卵心常听，蝉到成形壳自分。\n学取大罗些子术，免教松下作孤坟。",
        "dynasty": "唐",
        "collection_info": null
    },
    {
        "uuid": "c527bfa27aa2f05a7f7f2142c8931d0f",
        "title": "游溧阳霞泉寺限白字",
        "author": "许坚",
        "content": "近枕吴溪与越峰，前朝恩赐云泉额。\n竹林晴见鴈塔高，石室曾栖几禅伯。\n荒碑字没莓苔深，古池香泛荷花白。\n客有经年别故林，落日啼猨情脉脉。",
        "dynasty": "唐",
        "collection_info": null
    },
    {
        "uuid": "a4d422b5f2a72bdeb5d7179ff2797201",
        "title": "幽栖观",
        "author": "许坚",
        "content": "仙翁上昇去，丹井寄晴壑。\n山色接天台，湖光照寥廓。\n玉洞绝无人，老桧犹栖鹤。\n我欲掣青蛇，他时冲碧落。",
        "dynasty": "唐",
        "collection_info": null
    },
    {
        "uuid": "bd4871aee37d5dc569d40d714b63f6a9",
        "title": "题茅山观",
        "author": "许坚",
        "content": "尝恨清风千载郁，洞天今得恣游遨。\n松楸一色古坛静，鸾鹤不来青汉高。\n茅氏井寒丹已化，玄宗碑断梦仍劳。\n分明有箇长生路，休向红尘叹二毛。",
        "dynasty": "唐",
        "collection_info": null
    },
    {
        "uuid": "a7f45cd23058188be2c659a3323ff890",
        "title": "题扇",
        "author": "许坚",
        "content": "哦吟但写胸中妙，饮酒能忘身后名。\n但愿长闲有诗酒，一溪风月共清明。",
        "dynasty": "唐",
        "collection_info": null
    },
    {
        "uuid": "79deb4e6ded1838d02d3c00ce9ac3be9",
        "title": "上徐舍人铉",
        "author": "许坚",
        "content": "几宵烟月锁楼台，欲寄侯门荐祢才。\n满面尘埃人不识，谩随流水出山来。",
        "dynasty": "唐",
        "collection_info": null
    },
    {
        "uuid": "a5310f93f0d03de4dd069cf3c535fb0b",
        "title": "句",
        "author": "许坚",
        "content": "道既学不得，仙从何处来？卧久似慵伸雪项，立迟犹未整霜衣。",
        "dynasty": "唐",
        "collection_info": null
    },
    {
        "uuid": "ee1803298c13e1cb470d6cb9389c4bdc",
        "title": "醉吟",
        "author": "许碏",
        "content": "阆苑花前是醉乡，踏翻王母九霞觞。\n羣仙拍手嫌轻薄，谪向人间作酒狂。",
        "dynasty": "唐",
        "collection_info": null
    },
    {
        "uuid": "389340993e338151a75561dd3153377b",
        "title": "题南岳招仙观壁上",
        "author": "许碏",
        "content": "洪鑪烹锻人性命，器用不同分皆定。\n妖精鬼魅鬬神通，只自干邪不干正。\n黄口小儿初学行，唯知日月东西生。\n还为万灵威圣力，移月在南日在北。\n玉为玉兮石是石，蕴弃深泥终不易。\n邓通饿死严陵贫，帝王岂是无人力。\n丈夫未达莫相侵，攀龙附凤捐精神。",
        "dynasty": "唐",
        "collection_info": null
    },
    {
        "uuid": "156056c7c99a9538717d635a0d352224",
        "title": "武陵春色",
        "author": "张白",
        "content": "武陵春色好，十二酒家楼。\n大醉方回首，逢人不举头。\n是非都不采，名利混然休。\n戴箇星冠子，浮沈逐世流。",
        "dynasty": "唐",
        "collection_info": null
    },
    {
        "uuid": "c515dd1694fa7de6674b64c525b09de5",
        "title": "赠酒店崔氏",
        "author": "张白",
        "content": "武陵城裏崔家酒，地上应无天上有。\n南游道士饮一斗，卧向白云深洞口。",
        "dynasty": "唐",
        "collection_info": null
    },
    {
        "uuid": "126a3ff4397eb6f3afda3b93c2103c8d",
        "title": "哭陆先生",
        "author": "张白",
        "content": "六亲恸哭还復苏，我笑先生泪箇无。\n脱履定归天上去，空坟留入武陵图。",
        "dynasty": "唐",
        "collection_info": null
    },
    {
        "uuid": "5401ffe678e73eb4ff14e5ec3df803c9",
        "title": "市中狂吟",
        "author": "段谷",
        "content": "一间茅屋，尚自修治。\n任狂风吹，连檐破碎。\n枓栱斜欹，看着倒也。\n墙壁作散土一堆，主人翁永不来归。",
        "dynasty": "唐",
        "collection_info": null
    },
    {
        "uuid": "55144e2e090d9370faaa05041f94497d",
        "title": "诗",
        "author": "赵自然",
        "content": "常欲栖山岛，闲眠玉洞寒。\n丹哥时引舞，来去跨云鸾。",
        "dynasty": "唐",
        "collection_info": null
    },
    {
        "uuid": "d3255b4025da3be3f8e6d8725bc2df32",
        "title": "大丹诗四首 一",
        "author": "李浩",
        "content": "混沌未分我独存，包含四象立干坤。\n还丹须向此中觅，得此方为至妙门。",
        "dynasty": "唐",
        "collection_info": null
    },
    {
        "uuid": "4f63ecde1717529d91abb80f07e08780",
        "title": "大丹诗四首 二",
        "author": "李浩",
        "content": "煮石烹金炼太元，神仙不肯等闲传。\n人能认得其中理，夺尽干坤造化权。",
        "dynasty": "唐",
        "collection_info": null
    },
    {
        "uuid": "8939a7a09f939cf9faa86d33b695f9d7",
        "title": "大丹诗四首 三",
        "author": "李浩",
        "content": "百首荒辞义亦深，因传同道决疑心。\n华池本是真神水，神水元来是白金。",
        "dynasty": "唐",
        "collection_info": null
    },
    {
        "uuid": "a88dcebc521b65b3928db8a135c6d8ea",
        "title": "大丹诗四首 四",
        "author": "李浩",
        "content": "取将白金为鼎器，鼎成潜伏汞来侵。\n汞入金鼎终年尽，产出灵砂似太阴。",
        "dynasty": "唐",
        "collection_info": null
    },
    {
        "uuid": "4d8b83c5f0f96ef8bc153e3cfbba1fcb",
        "title": "自吟",
        "author": "徐钓者",
        "content": "曾见秦皇架石桥，海神忙迫涨惊潮。\n蓬莱隔海虽难到，直上三清却不遥。",
        "dynasty": "唐",
        "collection_info": null
    },
    {
        "uuid": "25ac989560fa209871f06759352898d9",
        "title": "踏歌",
        "author": "蓝采和",
        "content": "踏歌踏歌蓝采和，世界能几何。\n红颜三春树，流年一掷梭。\n古人混混去不返，今人纷纷来更多。\n朝骑鸾凤到碧落，暮见桑田生白波。\n长景明晖在空际，金银宫阙高嵯峨。",
        "dynasty": "唐",
        "collection_info": null
    },
    {
        "uuid": "9b8acba2b0461a4ea817baf1eead8752",
        "title": "同沈恭子游虎丘寺有作",
        "author": "清远道士",
        "content": "我本长殷周，遭罹历秦汉。\n四渎与五岳，名山尽幽窜。\n及此寰区中，始有近峰翫。\n近峰何郁郁，平湖渺瀰漫。\n吟俯川之阴，步上山之岸。\n山川共澄澈，光彩交凌乱。\n白云蓊欲归，青松忽消半。\n客去川岛静，人来山鸟散。\n谷深中见日，崖幽晓非旦。\n闻子盛游遨，风流足词翰。\n嘉兹好松石，一言常累嘆。\n勿谓余鬼神，忻君共幽赞。",
        "dynasty": "唐",
        "collection_info": null
    },
    {
        "uuid": "391477e6d84a98b52bf845176983ea83",
        "title": "游春台诗 一",
        "author": "春台仙",
        "content": "玉幢亘碧虚，此乃真人居。\n裴回仍未进，邪省犹难除。",
        "dynasty": "唐",
        "collection_info": null
    },
    {
        "uuid": "8f5f0c9e835eca675ddde1cef901c696",
        "title": "游春台诗 二",
        "author": "春台仙",
        "content": "日落烟水黯，骊珠色岂昏。\n寒光射万里，霜缟遍千门。",
        "dynasty": "唐",
        "collection_info": null
    },
    {
        "uuid": "d4e418677db30cd6142786eecf0176e9",
        "title": "游春台诗 三",
        "author": "春台仙",
        "content": "玉魄东方开，嫦娥逐影来。\n洗心兼涤目，怳若游春台。",
        "dynasty": "唐",
        "collection_info": null
    },
    {
        "uuid": "69e9d7961680b96ab34acf14bc24263c",
        "title": "游春台诗 四",
        "author": "春台仙",
        "content": "清波滔碧天，乌藏黯黮连。\n二仪不辨处，忽吐清光圆。",
        "dynasty": "唐",
        "collection_info": null
    },
    {
        "uuid": "7dd479d63bea23032789bfc3e6ca131e",
        "title": "游春台诗 五",
        "author": "春台仙",
        "content": "乌沈海西岸，蟾吐天东头。",
        "dynasty": "唐",
        "collection_info": null
    },
    {
        "uuid": "b56c07b054a5e834f90cf645839d3ffa",
        "title": "游春台诗 六",
        "author": "春台仙",
        "content": "凤凰三十六，碧天高太清。\n元君夫人蹋云语，冷风飒飒吹鹅笙。",
        "dynasty": "唐",
        "collection_info": null
    },
    {
        "uuid": "0c58e8d3918ab8217ad065abd058b261",
        "title": "醉吟",
        "author": "酒肆布衣",
        "content": "阳春时节天气和，万物芳盛人如何。\n素秋时节天地肃，荣秀丛林立衰促。\n有同人世当少年，壮心仪貌皆俨然。\n一旦形羸又髮白，旧游空使泪连连。",
        "dynasty": "唐",
        "collection_info": null
    },
    {
        "uuid": "6567e4911024af5a03fdab0b464d3c89",
        "title": "又吟",
        "author": "酒肆布衣",
        "content": "有形皆朽孰不知，休吟春景与秋时。\n争如且醉长安酒，荣华零悴总奚为。",
        "dynasty": "唐",
        "collection_info": null
    },
    {
        "uuid": "8df4b7b0fbf5639810ef6aba776682e5",
        "title": "嫁女诗 一",
        "author": "嵩岳诸仙",
        "content": "劝君酒，为君悲且吟。\n自从频见市朝改，无復瑶池宴乐心。",
        "dynasty": "唐",
        "collection_info": null
    },
    {
        "uuid": "de3fa0385d534ad4bc3d5a72e04522b8",
        "title": "嫁女诗 二",
        "author": "嵩岳诸仙",
        "content": "奉君酒，休嘆市朝非。\n早知无復瑶池兴，悔驾骅骝草草归。",
        "dynasty": "唐",
        "collection_info": null
    },
    {
        "uuid": "fec3531c733a881268fbbd48ba9ecb9d",
        "title": "嫁女诗 三",
        "author": "嵩岳诸仙",
        "content": "八马迴乘汗漫风，犹思往事憩昭宫。\n宴移玄圃情方洽，乐奏钧天曲未终。\n斜汉露凝残月冷，流霞杯泛曙光红。\n昆崙回首不知处，疑是酒酣魂梦中。",
        "dynasty": "唐",
        "collection_info": null
    },
    {
        "uuid": "37719310e1a6e31a21e7a602fcbcd9ca",
        "title": "嫁女诗 四",
        "author": "嵩岳诸仙",
        "content": "一曲笙歌瑶水滨，曾留逸足驻征轮。\n人间甲子週千岁，灵境杯觞初一巡。\n玉兔银河终不夜，奇花好树镇长春。\n悄知碧海饶词句，歌向俗流疑误人。",
        "dynasty": "唐",
        "collection_info": null
    },
    {
        "uuid": "df204773b25a328df41820d93dfbf98c",
        "title": "嫁女诗 五",
        "author": "嵩岳诸仙",
        "content": "珠露金风下界秋，汉家陵树冷修修。\n当时不得仙桃力，寻作浮尘飘陇头。",
        "dynasty": "唐",
        "collection_info": null
    },
    {
        "uuid": "5ae204d7fe7e43c54a23b58209a59965",
        "title": "嫁女诗 六",
        "author": "嵩岳诸仙",
        "content": "五十余年四海清，自亲丹药得长生。\n若言尽是仙桃力，看取神仙簿上名。",
        "dynasty": "唐",
        "collection_info": null
    },
    {
        "uuid": "13671b4d79c5b10a353a9dab7a19f069",
        "title": "嫁女诗 七",
        "author": "嵩岳诸仙",
        "content": "月照骊山露泣花，似悲先帝早昇遐。\n至今犹有长生鹿，时遶温泉望翠华。",
        "dynasty": "唐",
        "collection_info": null
    },
    {
        "uuid": "c5ad7eeb322d45a68c38941240363543",
        "title": "嫁女诗 八",
        "author": "嵩岳诸仙",
        "content": "幽蓟烟尘别九重，贵妃汤殿罢歌钟。\n中宵扈从无全杖，大驾苍黄发六龙。\n妆匣尚留金翡翠，暖池犹浸玉芙蓉。\n荆榛一闭朝元路，唯有悲风吹晚松。",
        "dynasty": "唐",
        "collection_info": null
    },
    {
        "uuid": "f3420e84a0118b362992f232b5faa676",
        "title": "嫁女诗 九",
        "author": "嵩岳诸仙",
        "content": "上清神女，玉京仙郎。\n乐此今夕，和鸣凤凰。\n凤凰和鸣，将翱将翔。\n与天齐休，庆流无央。",
        "dynasty": "唐",
        "collection_info": null
    },
    {
        "uuid": "29c6c37209e489d4c119a4fa7b739084",
        "title": "嫁女诗 十",
        "author": "嵩岳诸仙",
        "content": "玉为质兮花为颜，蝉为鬓兮云为鬟。\n何劳傅粉兮施渥丹，早出娉婷兮缥缈间。",
        "dynasty": "唐",
        "collection_info": null
    },
    {
        "uuid": "2a744ae5b038c60088b154701d7cb2a3",
        "title": "嫁女诗 十一",
        "author": "嵩岳诸仙",
        "content": "水晶帐开银烛明，风摇珠佩连云清。\n休匀红粉饰花态，早驾双鸾朝玉京。",
        "dynasty": "唐",
        "collection_info": null
    },
    {
        "uuid": "cca56fe0ca1791a24019d659b7f3a665",
        "title": "嫁女诗 十二",
        "author": "嵩岳诸仙",
        "content": "三星在天银河迴，人间曙色东方来。\n玉苗琼蕊亦宜夜，莫使一花衝晓开。",
        "dynasty": "唐",
        "collection_info": null
    },
    {
        "uuid": "e4949795bfe419886fa9ef80e63de9f7",
        "title": "吟 一",
        "author": "芙蓉古丈夫　毛女",
        "content": "饵柏身轻迭嶂间，是非无意到尘寰。\n冠裳暂备论浮世，一饷云游碧落间。",
        "dynasty": "唐",
        "collection_info": null
    },
    {
        "uuid": "5d54589a451d31cc0d06df3e6a22a096",
        "title": "吟 二",
        "author": "芙蓉古丈夫　毛女",
        "content": "谁知古是与今非，闲蹑青霞与翠微。\n箫管秦楼应寂寂，彩云空惹薜萝衣。",
        "dynasty": "唐",
        "collection_info": null
    },
    {
        "uuid": "c5b52eba1178ae7518103e2c1c663cbd",
        "title": "授炙毂子歌二首 一",
        "author": "希道",
        "content": "木津天魂，金液地魄。\n坎离运行宽无成，金木有数秦晋合。\n近効宜六旬，远期三载阔。",
        "dynasty": "唐",
        "collection_info": null
    },
    {
        "uuid": "78b8163f9c1c8c8ab07e006a1c581b94",
        "title": "授炙毂子歌二首 二",
        "author": "希道",
        "content": "魄微入魂牝牡结，阳呴阴滋神鬼灭。\n千歌万讚皆未决，古往今来抛日月。",
        "dynasty": "唐",
        "collection_info": null
    },
    {
        "uuid": "4c5d8e7c5b9286d67367e1c840ea0a5b",
        "title": "李泌庭黑石诗",
        "author": "隐者",
        "content": "神真炼形年未足，化为我子功相续。\n丞相瘗之刻玄玉，仙路何长死何促。",
        "dynasty": "唐",
        "collection_info": null
    },
    {
        "uuid": "82f232a1dbd566dfd0f22ff8247285b0",
        "title": "戏吟",
        "author": "广陵道士",
        "content": "无事到扬州，相携上酒楼。\n药囊为赠别，千载更何求。",
        "dynasty": "唐",
        "collection_info": null
    },
    {
        "uuid": "16572dd4993d3cf0e18300783e476fa0",
        "title": "授马氏女诗",
        "author": "黄冠野夫",
        "content": "女是寄生枝，男是冬青木。\n冬青驾白鹅，寄生跨黄鹿。\n若遇寇相凌，稳便抛家族。\n早早上三清，莫候丹砂熟。",
        "dynasty": "唐",
        "collection_info": null
    },
    {
        "uuid": "b6fc406b2eb2bd0bda33fa25373be696",
        "title": "歌",
        "author": "蜀中酒阁道人",
        "content": "尾闾不禁沧溟竭，九转神丹都谩说。\n惟有班龙顶上珠，能补玉堂关下穴。",
        "dynasty": "唐",
        "collection_info": null
    },
    {
        "uuid": "5b839bc9f4a1c164be96007ec0b6d3be",
        "title": "吟",
        "author": "章江书生",
        "content": "西去长沙东上船，思量此事已千年。\n长春殿掩无人扫，满眼梨花哭杜鹃。",
        "dynasty": "唐",
        "collection_info": null
    },
    {
        "uuid": "b30e290d0a94d99e922ac022360b85ae",
        "title": "示边洞元",
        "author": "萼岭书生",
        "content": "邂逅相逢萼岭边，对倾浮蚁共谈玄。\n拟将劒法亲传授，却为迷人未有缘。",
        "dynasty": "唐",
        "collection_info": null
    },
    {
        "uuid": "f37fb83462a1e48c6c9b1f1cf8a0a5ef",
        "title": "示胡二郎歌",
        "author": "成都醉道士",
        "content": "欲究丹砂理，幽玄无处寻。\n不离铅与汞，无出水中金。\n金欲炼时须得水，水遇土兮终不起。\n但知火候不参差，自得还丹微妙旨。\n人世分明知有死，刚只留心恋朱紫。\n岂知光景片时间，将谓人生长似此。\n何不迴心师至道？免逐年光虚自老。\n临樽只解醉醺酣，对镜方知渐枯槁。\n二郎切切听我语，仙乡咫尺无寒暑。\n与君说尽只如斯，莫恋娇奢不肯去。\n感君恩义言方苦，火急迴心求出路。\n吟成数句赠君辞，不觉便成今与古。",
        "dynasty": "唐",
        "collection_info": null
    },
    {
        "uuid": "3f1818ee8a6f0760894d8595f15928af",
        "title": "贻白永年诗",
        "author": "樵夫",
        "content": "清秋无所事，乘露出遥天。\n凭杖樵人语，相期白永年。",
        "dynasty": "唐",
        "collection_info": null
    },
    {
        "uuid": "efb543715ee62b0af38ef03eb1e90708",
        "title": "留诗",
        "author": "李公佐仆",
        "content": "我有衣中珠，不嫌衣上尘。\n我有长生理，不厌有生身。\n江南神仙窟，吾当混其真。\n不嫌市井諠，来救世间人。\n苏子迹已往，颛蒙事可亲。\n莫言东海变，天地有长春。",
        "dynasty": "唐",
        "collection_info": null
    },
    {
        "uuid": "1e151d901a844999cfc390ea515fc6b9",
        "title": "酒尽君莫沽",
        "author": "木客",
        "content": "酒尽君莫沽，壶倾我当发。\n城市多嚣尘，还山弄明月。",
        "dynasty": "唐",
        "collection_info": null
    },
    {
        "uuid": "ee589cf698e39f567d27396628a27fb1",
        "title": "西山吟",
        "author": "许大",
        "content": "自从明府归仙后，出入尘寰直至今。\n不是藏名混时俗，卖药沽酒要安心。",
        "dynasty": "唐",
        "collection_info": null
    },
    {
        "uuid": "40e08d6253f7a545ecea69463e34f6db",
        "title": "东洛货丹",
        "author": "许学士",
        "content": "三千功满去升天，一住人间数百年。\n华表他时却归日，沧溟应恐变桑田。",
        "dynasty": "唐",
        "collection_info": null
    },
    {
        "uuid": "b85f91a20719625f00d1685c57bdb081",
        "title": "天关回到世吟",
        "author": "许学士",
        "content": "九霄云路奇哉险，曾把冲身入太和。\n今日东归浑似梦，望崖回首隔天波。",
        "dynasty": "唐",
        "collection_info": null
    },
    {
        "uuid": "110c7ccff58b534a711dbdf01d1c2402",
        "title": "送青城丈人酒",
        "author": "紫微孙处士",
        "content": "深羡青城好洞天，白龙一觉已千年。\n铺云枕石长松下，朝退看书尽日眠。",
        "dynasty": "唐",
        "collection_info": null
    },
    {
        "uuid": "482d31c16bafa7447621917fbe3fc152",
        "title": "送王懿昌酒",
        "author": "紫微孙处士",
        "content": "将知骨分到仙乡，酒饮金华玉液浆。\n莫道人间只如此，回头已是一年强。",
        "dynasty": "唐",
        "collection_info": null
    },
    {
        "uuid": "dfeaa9f3d3dd79b36fe90553356e2188",
        "title": "送太乙真君酒",
        "author": "青城丈人",
        "content": "峨嵋仙府静沈沈，玉液金华莫厌斟。\n凡客欲知真一洞，劒门西北五云深。",
        "dynasty": "唐",
        "collection_info": null
    },
    {
        "uuid": "b2f78cda8167dbf74a87f1ec95d737a2",
        "title": "送紫微处士酒",
        "author": "太乙真君",
        "content": "此中何必羡青城，玉树云栖不记名。\n闷即乘龙游紫府，北辰南斗逐君行。",
        "dynasty": "唐",
        "collection_info": null
    },
    {
        "uuid": "2bad370fce3c9918b6acb2de3dddce31",
        "title": "题法云寺双桧",
        "author": "方壶居士",
        "content": "谢郎双桧绿于云，昏晓浓阴色未分。\n若并毫宫仙鹿迹，定知高峭不如君。",
        "dynasty": "唐",
        "collection_info": null
    },
    {
        "uuid": "7d463eac123badb5ff72deb978cd3e4e",
        "title": "隋堤词",
        "author": "方壶居士",
        "content": "尝忆江都大业秋，曾随銮跸戏龙舟。\n伤心一觉兴亡梦，堤柳无情识世愁。",
        "dynasty": "唐",
        "collection_info": null
    },
    {
        "uuid": "3ab48faa70b355111b2a252e27ef64a2",
        "title": "画地吟",
        "author": "太白山玄士",
        "content": "学得丹青数万年，人间几度变桑田。\n桑田虽变丹青在，谁向丹青合得仙。",
        "dynasty": "唐",
        "collection_info": null
    },
    {
        "uuid": "92db4323dc000f44c9dbf79c8adcc69d",
        "title": "货丹吟",
        "author": "邻道场人",
        "content": "寻仙何必三山上，但使神存九窍清。\n炼得绵绵元气定，自然不食亦长生。",
        "dynasty": "唐",
        "collection_info": null
    },
    {
        "uuid": "6713f6bee0ae9b63c3ca783cd5e22364",
        "title": "灵响词 一",
        "author": "无名氏",
        "content": "此响非俗响，心知是灵仙。\n不曾离耳裏，高下如秋蝉。",
        "dynasty": "唐",
        "collection_info": null
    },
    {
        "uuid": "044fd086b2fc7e09d853502417205e93",
        "title": "灵响词 二",
        "author": "无名氏",
        "content": "入夜声则厉，在昼声则微。\n神灵斥众恶，与我作风威。",
        "dynasty": "唐",
        "collection_info": null
    },
    {
        "uuid": "0923205153a6905413363c3e955818ce",
        "title": "灵响词 三",
        "author": "无名氏",
        "content": "妙响无住时，昼夜常轮迴。\n那是偶然事，上界特使来。",
        "dynasty": "唐",
        "collection_info": null
    },
    {
        "uuid": "236a0efadfe28b178fd4f64ba0676deb",
        "title": "灵响词 四",
        "author": "无名氏",
        "content": "何以辨灵应，事须得梯媒。\n自从灵响降，如有真人来。",
        "dynasty": "唐",
        "collection_info": null
    },
    {
        "uuid": "321a6e409d9f351fa3e741c25dca1a44",
        "title": "灵响词 五",
        "author": "无名氏",
        "content": "存念长在心，展转无停音。\n可怜清爽夜，静听秋蝉吟。",
        "dynasty": "唐",
        "collection_info": null
    },
    {
        "uuid": "43ad9b60da455dc9179628626a923884",
        "title": "度世古玄歌",
        "author": "无名氏",
        "content": "始青之下月与日，两半同升合为一。\n大如弹丸甘如蜜，出彼玉堂入金室，子若得之慎勿失。",
        "dynasty": "唐",
        "collection_info": null
    },
    {
        "uuid": "2899a374ac30977e5d34ad7f9c5c745e",
        "title": "鬻丹砂醉吟",
        "author": "刘道昌",
        "content": "心田但使灵芝长，气海常教法水朝。\n功满自然留不住，更将何物驭丹霄。",
        "dynasty": "唐",
        "collection_info": null
    },
    {
        "uuid": "569ba820c4bb68259f3f2eb89ad7856c",
        "title": "龟市告别",
        "author": "刘道昌",
        "content": "还丹功满气成胎，九百年来混俗埃。\n自此三山一归去，无因重到世间来。",
        "dynasty": "唐",
        "collection_info": null
    },
    {
        "uuid": "50e09e60476399433180b91d685e1efb",
        "title": "摘紫芝",
        "author": "李太玄",
        "content": "偶游洞府到芝田，星月茫茫欲曙天。\n虽则似离尘世了，不知何处偶真仙。",
        "dynasty": "唐",
        "collection_info": null
    },
    {
        "uuid": "7d21c822e2e8dcba6a1758378b7e9685",
        "title": "玉女舞霓裳",
        "author": "李太玄",
        "content": "舞势随风散復收，歌声似磬韵还幽。\n千迴赴节填词处，娇眼如波入鬓流。",
        "dynasty": "唐",
        "collection_info": null
    },
    {
        "uuid": "d6b5c9a44bfa87a2191f185284482bd9",
        "title": "翫月诗 一",
        "author": "曲龙山仙",
        "content": "曲龙桥顶翫瀛洲，凡骨空陪汗漫流。\n不假丹梯蹑霄汉，水晶盘冷桂花秋。",
        "dynasty": "唐",
        "collection_info": null
    },
    {
        "uuid": "d622b6f633ff68279fc1e18ca3c497ca",
        "title": "翫月诗 二",
        "author": "曲龙山仙",
        "content": "月砌瑶阶泉滴乳，玉箫催凤和烟舞。\n青城丈人何处游，玄鹤唳天云一缕。",
        "dynasty": "唐",
        "collection_info": null
    },
    {
        "uuid": "c2bb95f6a805322aadd8aa4f39a0cc3b",
        "title": "翫月诗 三",
        "author": "曲龙山仙",
        "content": "造化天桥碧海东，玉轮还过辗晴虹。\n霓襟似拂瀛洲顶，颢气潜消橐籥中。",
        "dynasty": "唐",
        "collection_info": null
    },
    {
        "uuid": "5364cf51b9b347c17425036cb2cdfdb7",
        "title": "翫月诗 四",
        "author": "曲龙山仙",
        "content": "危桥横石架云端，跨鹿登临景象宽。\n颢魄洗烟澄碧落，桂花低拂玉簪寒。",
        "dynasty": "唐",
        "collection_info": null
    },
    {
        "uuid": "954edab622963ef88259b36c87403fff",
        "title": "句",
        "author": "陈復休",
        "content": "夜坐空庭月色微，一树寒梅发两枝。",
        "dynasty": "唐",
        "collection_info": null
    },
    {
        "uuid": "dbc7f87d4dfa9da9124c0e49f974e923",
        "title": "句",
        "author": "郑冠卿",
        "content": "不缘过去行方便，安得今朝会碧虚。",
        "dynasty": "唐",
        "collection_info": null
    },
    {
        "uuid": "9a5e7a40f677d080afe2b3a6e6dafef4",
        "title": "句",
        "author": "陈蓬",
        "content": "竹篱疎见浦，茅屋漏通星。",
        "dynasty": "唐",
        "collection_info": null
    },
    {
        "uuid": "7bae235396fec3141abaa84eeb58e283",
        "title": "句",
        "author": "伊梦昌",
        "content": "惟有松杉空弄月，更无云鹤暗迷人。\n露凝金盏滴残酒，檀点佳人喷异香。",
        "dynasty": "唐",
        "collection_info": null
    },
    {
        "uuid": "9f3f11914056b65851173a06313c6af2",
        "title": "与薛昭合婚诗 一",
        "author": "张云容",
        "content": "脸花不绽几含幽，今夕阳春独换秋。\n我守孤灯无白日，寒云陇上更添愁。",
        "dynasty": "唐",
        "collection_info": null
    },
    {
        "uuid": "71d7dc0019753dd8614466fe6979835c",
        "title": "与薛昭合婚诗 二",
        "author": "张云容",
        "content": "幽谷啼莺整羽翰，犀沈玉冷自长叹。\n月华不向扃泉户，露滴松枝一夜寒。",
        "dynasty": "唐",
        "collection_info": null
    },
    {
        "uuid": "7716a1ee633788bdc0deb0dcce4a528b",
        "title": "与薛昭合婚诗 三",
        "author": "张云容",
        "content": "韶光不见分成尘，曾饵金丹忽有神。\n不意薛生携旧律，独开幽谷一枝春。",
        "dynasty": "唐",
        "collection_info": null
    },
    {
        "uuid": "6f68053aa459627de8adb334badc3579",
        "title": "与薛昭合婚诗 四",
        "author": "张云容",
        "content": "误入宫垣漏网人，月华静洗玉阶尘。\n自疑飞到蓬莱顶，琼艳三枝半夜春。",
        "dynasty": "唐",
        "collection_info": null
    },
    {
        "uuid": "d64fa213bbd68a58f425de19a1283768",
        "title": "留别卢陲",
        "author": "崔少玄",
        "content": "得之一元，匪受自天。\n太老之真，无上之僊。\n光含影藏，形于自然。\n真安匪求，神之久留。\n淑美其真，体性刚柔。\n丹霄碧虚，上圣之俦。\n百岁之后，空余坟丘。",
        "dynasty": "唐",
        "collection_info": null
    },
    {
        "uuid": "43ebface477d5e0c0a1a357936243ecd",
        "title": "歌",
        "author": "戚逍遥",
        "content": "笑看沧海欲成尘，王母花前别众真。\n千岁却归天上去，一心珍重世间人。",
        "dynasty": "唐",
        "collection_info": null
    },
    {
        "uuid": "8154795aee1895cf177067e0e9abbdbf",
        "title": "锦城春望",
        "author": "卓英英",
        "content": "和风装点锦城春，细雨如丝压玉尘。\n漫把诗情访奇景，艳花浓酒属闲人。",
        "dynasty": "唐",
        "collection_info": null
    },
    {
        "uuid": "e50c1fe601c5e3ca739d723b88982563",
        "title": "理笙",
        "author": "卓英英",
        "content": "频倚银屏理凤笙，调中幽意起春情。\n因思往事成惆怅，不得缑山和一声。",
        "dynasty": "唐",
        "collection_info": null
    },
    {
        "uuid": "a7b59915b043e6142408cae78d1ca229",
        "title": "游福感寺荅少年",
        "author": "卓英英",
        "content": "牡丹未及开时节，况是秋风莫近前。\n留待来年二三月，一枝和露压神仙。",
        "dynasty": "唐",
        "collection_info": null
    },
    {
        "uuid": "35cdd0c1124520ae10dda0dbfea7fa59",
        "title": "荅玄士",
        "author": "卓英英",
        "content": "数载幽栏种牡丹，裹香包艳待神仙。\n神仙既有丹青术，携取何妨入洞天。",
        "dynasty": "唐",
        "collection_info": null
    },
    {
        "uuid": "c2b1c5db1f3d23757b9aa882e5f2a35b",
        "title": "和卓英英锦城春望",
        "author": "眉娘",
        "content": "蚕市初开处处春，九衢明艳起香尘。\n世间总有浮华事，争及仙山出世人。",
        "dynasty": "唐",
        "collection_info": null
    },
    {
        "uuid": "16421ff5c718811589d3b71cf2af38c3",
        "title": "和卓英英理笙",
        "author": "眉娘",
        "content": "但于闺阁熟吹笙，太白真仙自有情。\n他日丹霄骖白凤，何愁子晋不闻声。",
        "dynasty": "唐",
        "collection_info": null
    },
    {
        "uuid": "912067b3315a7792e6a5a3739d60394a",
        "title": "太白山玄士画地吟",
        "author": "眉娘",
        "content": "学得丹青数万年，人间几度变桑田。\n桑田虽变丹青在，谁向丹青合得仙。",
        "dynasty": "唐",
        "collection_info": null
    },
    {
        "uuid": "8f08a3b77295e3ee81dc3ea2a1b973fd",
        "title": "荅张郁歌 一",
        "author": "洛川仙女",
        "content": "彩云入帝乡，白鹤又回翔。\n久留深不可，蓬岛路遐长。",
        "dynasty": "唐",
        "collection_info": null
    },
    {
        "uuid": "54c102109b6980263f3b4f2fc94390d3",
        "title": "荅张郁歌 二",
        "author": "洛川仙女",
        "content": "空爱长生术，不是长生人。\n今日洛川别，可惜洞中春。",
        "dynasty": "唐",
        "collection_info": null
    },
    {
        "uuid": "dec777ed36a4b2f90eb9eb5b769d3f19",
        "title": "张郁洛川沿步吟",
        "author": "洛川仙女",
        "content": "浮生如梦能几何，浮生復更忧患多。\n无人与我长生术，洛川春日且长歌。",
        "dynasty": "唐",
        "collection_info": null
    },
    {
        "uuid": "00c1049948bb43ecdcfe1a9b99639b62",
        "title": "题玉壶赠元柳二子",
        "author": "南溟夫人",
        "content": "来从一叶舟中来，去向百花桥上去。\n若到人间扣玉壶，鸳鸯自解分明语。",
        "dynasty": "唐",
        "collection_info": null
    },
    {
        "uuid": "b1e938c5fbfd6ba31aa05d0b02af1146",
        "title": "会真诗 一",
        "author": "云台峰五女仙",
        "content": "人世徒纷扰，其生似梦华。\n谁言今昔裏，俯首视云霞。",
        "dynasty": "唐",
        "collection_info": null
    },
    {
        "uuid": "8fdaef4be238de16681ebf9dda26c4c7",
        "title": "会真诗 二",
        "author": "云台峰五女仙",
        "content": "几劫澄烦思，今身仅小成。\n誓将云外隐，不向世间存。",
        "dynasty": "唐",
        "collection_info": null
    },
    {
        "uuid": "808e9f56f2c7e6aa9b0548f6246bb255",
        "title": "会真诗 三",
        "author": "云台峰五女仙",
        "content": "绰约离尘世，从容上太清。\n云衣无绽日，鹤驾没遥程。",
        "dynasty": "唐",
        "collection_info": null
    },
    {
        "uuid": "ed9942a10e7ee79ab58c2ec6bfb927ac",
        "title": "会真诗 四",
        "author": "云台峰五女仙",
        "content": "华岳无三尺，东瀛仅一杯。\n入云骑彩凤，歌舞上蓬莱。",
        "dynasty": "唐",
        "collection_info": null
    },
    {
        "uuid": "8334f4c1d07fb50113a9e60a1e4eba9c",
        "title": "会真诗 五",
        "author": "云台峰五女仙",
        "content": "共作云山侣，俱辞世界尘。\n静思前日事，抛却几年身。",
        "dynasty": "唐",
        "collection_info": null
    },
    {
        "uuid": "fa7ff581fdfaa317a0615df7ed9846ee",
        "title": "仙诗五首 一",
        "author": "吴清妻",
        "content": "道启真心觉渐清，天教绝粒应精诚。\n云外仙歌笙管合，花间风引步虚声。",
        "dynasty": "唐",
        "collection_info": null
    },
    {
        "uuid": "64085caa80c983e0819cc3666ac5b8e8",
        "title": "仙诗五首 二",
        "author": "吴清妻",
        "content": "□□□□□□□，□君隐处当一星。\n□□莲花山头饭，黄精仙人掌上经。",
        "dynasty": "唐",
        "collection_info": null
    },
    {
        "uuid": "03ffd400ce6fd004b4acabd41cdd005c",
        "title": "仙诗五首 三",
        "author": "吴清妻",
        "content": "飞鸟莫到人莫攀，一隐十年不下山。\n袖中短书谁为达，华山道士卖药还。",
        "dynasty": "唐",
        "collection_info": null
    },
    {
        "uuid": "e52de6f98e5dc0d78211137159597a89",
        "title": "仙诗五首 四",
        "author": "吴清妻",
        "content": "日落焚香坐醮坛，庭花露湿渐更阑。\n净水仙童调玉液，春宵羽客化金丹。",
        "dynasty": "唐",
        "collection_info": null
    },
    {
        "uuid": "67307e59ddd66b669a2d3251d3451fee",
        "title": "仙诗五首 五",
        "author": "吴清妻",
        "content": "摄念精思引彩霞，焚香虚室对烟花。\n道合云霄游紫府，湛然真境瑞皇家。",
        "dynasty": "唐",
        "collection_info": null
    },
    {
        "uuid": "08274fb717e4379980dd20f45ede9f7f",
        "title": "赠封陟",
        "author": "上元夫人",
        "content": "谪居蓬岛别瑶池，春媚烟花有所思。\n为爱君心能洁白，愿操箕帚奉屏帏。",
        "dynasty": "唐",
        "collection_info": null
    },
    {
        "uuid": "be6af9aea5e31cb548b9471254c887c5",
        "title": "再赠",
        "author": "上元夫人",
        "content": "弄玉有夫皆得道，刘纲兼室尽登仙。\n君能仔细窥朝露，须逐云车拜洞天。",
        "dynasty": "唐",
        "collection_info": null
    },
    {
        "uuid": "884ef67308ecc7c29ebf133360e2a5ff",
        "title": "留别",
        "author": "上元夫人",
        "content": "萧郎不顾凤楼人，云涩回车泪脸新。\n愁想蓬瀛归去路，难窥旧苑碧桃春。",
        "dynasty": "唐",
        "collection_info": null
    },
    {
        "uuid": "51005d11269ba30ab5a4102c77045f6d",
        "title": "题寺廊柱 一",
        "author": "慈恩塔院女仙",
        "content": "皇子陂头好月明，忘却华筵到晓行。\n烟收山低翠黛横，折得荷花远恨生。",
        "dynasty": "唐",
        "collection_info": null
    },
    {
        "uuid": "6b9154d53d8e71f2455a10f39813f1a8",
        "title": "题寺廊柱 二",
        "author": "慈恩塔院女仙",
        "content": "湖水团团夜如镜，碧树红花相掩映。\n北斗阑干移晓柄，有似佳期常不定。",
        "dynasty": "唐",
        "collection_info": null
    },
    {
        "uuid": "52a1f787bc63b45c101288e0ca7929e5",
        "title": "后土夫人",
        "author": "蜀宫羣仙",
        "content": "偶引羣仙到世间，熏风殿裏醉华筵。\n等闲贪赏不归去，愁杀韦郎一觉眠。",
        "dynasty": "唐",
        "collection_info": null
    },
    {
        "uuid": "701de7a0b14f94164eeb50f9cb666c56",
        "title": "王母",
        "author": "蜀宫羣仙",
        "content": "沧海成尘几万秋，碧桃花发长春愁。\n不来便是数千载，周穆汉皇何处游。",
        "dynasty": "唐",
        "collection_info": null
    },
    {
        "uuid": "5272017f20298683b2d27ba0fba5985c",
        "title": "麻姑",
        "author": "蜀宫羣仙",
        "content": "世间何事不潸然，得失人情命不延。\n适向蔡家厅上饮，回头已见一千年。",
        "dynasty": "唐",
        "collection_info": null
    },
    {
        "uuid": "0515f7f726621bbe7d415310133dd329",
        "title": "上元夫人",
        "author": "蜀宫羣仙",
        "content": "思量往事一愁容，阿母曾邀到汉宫。\n城阙不存人不见，茂陵荒草恨无穷。",
        "dynasty": "唐",
        "collection_info": null
    },
    {
        "uuid": "ee522ff6af9b00ae55d47b784894d496",
        "title": "弄玉",
        "author": "蜀宫羣仙",
        "content": "采凤飞来到禁闱，便随王母驻瑶池。\n如今记得秦楼上，偷见萧郎恼妾时。",
        "dynasty": "唐",
        "collection_info": null
    },
    {
        "uuid": "6efeca512f405ce0210a39ac2c714822",
        "title": "太真",
        "author": "蜀宫羣仙",
        "content": "春梦悠扬生下界，一堪成笑一堪悲。\n马嵬不是无情地，自遇蓬莱睡觉时。",
        "dynasty": "唐",
        "collection_info": null
    },
    {
        "uuid": "c03d600cc92e750e8cde926fa8297d5e",
        "title": "赠郭翰二首 一",
        "author": "织女",
        "content": "河汉虽云阔，三秋尚有期。\n情人终已矣，良㑹更何时。",
        "dynasty": "唐",
        "collection_info": null
    },
    {
        "uuid": "73f524cd487515bdde70f44b4a1b3af7",
        "title": "赠郭翰二首 二",
        "author": "织女",
        "content": "朱阁临清溪，琼宫衔紫房。\n佳情期在此，只是断人肠。",
        "dynasty": "唐",
        "collection_info": null
    },
    {
        "uuid": "25c259d4d9097b4eb2a8c48d8becd4d0",
        "title": "郭翰酬织女 一",
        "author": "织女",
        "content": "人世将天上，由来不可期。\n谁知一迴顾，更作两相思。",
        "dynasty": "唐",
        "collection_info": null
    },
    {
        "uuid": "89e907a85525eb4c82d0e7769b7cb381",
        "title": "郭翰酬织女 二",
        "author": "织女",
        "content": "赠枕犹香泽，啼衣尚泪痕。\n玉颜霄汉裏，空有往来魂。",
        "dynasty": "唐",
        "collection_info": null
    },
    {
        "uuid": "b51a255df779895a2ebe72d387a64353",
        "title": "书任生案 一",
        "author": "嵩山女",
        "content": "我本籍上清，谪居游五岳。\n以君无俗累，来劝神仙学。",
        "dynasty": "唐",
        "collection_info": null
    },
    {
        "uuid": "c99c3fbc23af0ee05cf27321ef421bd1",
        "title": "书任生案 二",
        "author": "嵩山女",
        "content": "葛洪还有妇，王母亦有夫。\n神仙尽灵匹，君意合何如。",
        "dynasty": "唐",
        "collection_info": null
    },
    {
        "uuid": "48a82cef55bfc680b541d866f5f2f205",
        "title": "临去书赠",
        "author": "嵩山女",
        "content": "君子既执迷，无由达情素。\n明月海山上，秋风独归去。",
        "dynasty": "唐",
        "collection_info": null
    },
    {
        "uuid": "8e3af3e06d9e49523b5afd50702f3e12",
        "title": "与赵旭叩柱歌",
        "author": "青童",
        "content": "白云飘飘星汉斜，独行窈窕浮云车。\n仙郎独邀青童君，结情罗帐连心花。",
        "dynasty": "唐",
        "collection_info": null
    },
    {
        "uuid": "2612b1346bcd57fcc364e2fab39d913d",
        "title": "题壁",
        "author": "观梅女仙",
        "content": "南枝向暖北枝寒。\n一种春花有两般，凭仗高楼莫吹笛。\n大家留取倚阑看。",
        "dynasty": "唐",
        "collection_info": null
    },
    {
        "uuid": "c615c1f848a914fb5540074f8d5eea21",
        "title": "歌",
        "author": "吴彩鸾",
        "content": "若能相伴陟仙坛，应得文箫驾綵鸾。\n自有绣襦幷甲帐，瑶台不怕雪霜寒。",
        "dynasty": "唐",
        "collection_info": null
    },
    {
        "uuid": "c68a120341a4cdf3c2bc2c15c3390995",
        "title": "临化绝句",
        "author": "王氏女",
        "content": "翫水登山无足时，诸仙频下听吟诗。\n此心不恋居人世，唯见天边双鹤飞。",
        "dynasty": "唐",
        "collection_info": null
    },
    {
        "uuid": "537fcc0b2282ba4792dee1a43e4e7617",
        "title": "赠华山游人 一",
        "author": "毛女正美",
        "content": "药苗不满笥，又更上危巅。\n回首归去路，相将入翠烟。",
        "dynasty": "唐",
        "collection_info": null
    },
    {
        "uuid": "8a4889c440c51dd5193afd5f6e729b43",
        "title": "赠华山游人 二",
        "author": "毛女正美",
        "content": "曾折松枝为宝栉，又编栗叶代罗襦。\n有时问却秦宫事，笑捻山花望太虚。",
        "dynasty": "唐",
        "collection_info": null
    },
    {
        "uuid": "9c598025c5a7fa51a1a6626fa233dee2",
        "title": "在紫霄夫人席上作",
        "author": "桃花夫人",
        "content": "昔时训子西河上，汉使经过问妾缘。\n自到仙山不知老，凡间唤作几千年。",
        "dynasty": "唐",
        "collection_info": null
    },
    {
        "uuid": "5c6abbe7382bd4126f68c4281f2cc1b8",
        "title": "荅孙玄照",
        "author": "王仙仙",
        "content": "鸳鸯相见不相随，笼裏笼前整羽衣。\n但得他时人放去，水中长作一双飞。",
        "dynasty": "唐",
        "collection_info": null
    },
    {
        "uuid": "c98532856b718e5a364fa358f43abea1",
        "title": "孙玄照琴中歌赠王仙仙",
        "author": "王仙仙",
        "content": "相如曾作凤兮吟，昔被文君会此音。\n今日孤鸾还独语，痛哉仙子不弹琴。",
        "dynasty": "唐",
        "collection_info": null
    },
    {
        "uuid": "9dc0648b1d5ced10496be59125fd6f5d",
        "title": "临刑赋",
        "author": "杨损",
        "content": "圣主何曾识仲都，可嗟社稷在须臾。\n市东便是神仙窟，何必乘舟泛五湖。",
        "dynasty": "唐",
        "collection_info": null
    },
    {
        "uuid": "11a88895b75179aadbb31a38dfb59726",
        "title": "别遥见诗",
        "author": "妙女",
        "content": "手攀桥柱立，滴泪天河满。",
        "dynasty": "唐",
        "collection_info": null
    },
    {
        "uuid": "63aee2fe64cb8ea921fbd3277ae67d31",
        "title": "宴柳毅诗 一",
        "author": "洞庭龙君",
        "content": "大天苍苍兮大地茫茫，人各有志兮何可思量。\n狐神鼠圣兮薄社依墙，雷霆一发兮其孰敢当。\n荷贞人兮信义长，令骨肉兮还故乡，永言惭愧兮何时忘。",
        "dynasty": "唐",
        "collection_info": null
    },
    {
        "uuid": "8aa086d5f8ad8fb762437e1b5d8c076d",
        "title": "宴柳毅诗 二",
        "author": "洞庭龙君",
        "content": "上天配合兮生死有途，此不当妇兮彼不当夫。\n腹心辛苦兮泾水之隅，风霜满鬓兮雨雪罗襦。\n赖明公兮引素书，令肉骨兮家如初，永言珍重兮无时无。",
        "dynasty": "唐",
        "collection_info": null
    },
    {
        "uuid": "463f0a008cb0074bc148a73de9e48a9b",
        "title": "宴柳毅诗 三",
        "author": "洞庭龙君",
        "content": "碧云悠悠兮泾水东流，伤嗟美人兮雨泣花愁。\n尺书远达兮以解君忧，哀冤果雪兮还处其休。\n荷君和雅兮感甘羞，山家寂寞兮难久留，欲将辞去兮悲绸缪。",
        "dynasty": "唐",
        "collection_info": null
    },
    {
        "uuid": "6561c9bc4015d38fbca6f57fa595293a",
        "title": "铸镜歌",
        "author": "龙护老人",
        "content": "盘龙盘龙，隐于镜中。\n分野有象，变化无穷。\n兴云吐雾，行雨生风。\n上清仙子，来献圣聪。",
        "dynasty": "唐",
        "collection_info": null
    },
    {
        "uuid": "2162dcfef67e83d9bc49902e531cfbb0",
        "title": "示韦泛禄命",
        "author": "冥吏",
        "content": "前阳復后杨，后杨年年强，七月之节归玄乡。",
        "dynasty": "唐",
        "collection_info": null
    },
    {
        "uuid": "fc70d476ecc543b4ee22e0b80660aa05",
        "title": "赠僧",
        "author": "滕传胤",
        "content": "卓立不求名出家，长怀片志在青霞。\n今日英雄气衝盖，谁能久坐宝莲花。",
        "dynasty": "唐",
        "collection_info": null
    },
    {
        "uuid": "9518d21be3ef967bfd1f27abc8887c2f",
        "title": "赠人",
        "author": "滕传胤",
        "content": "平生才不足，立身信有余。\n自叹无大故，君子莫相疎。",
        "dynasty": "唐",
        "collection_info": null
    },
    {
        "uuid": "cfa230eba7aa8c36ff9f0abb65983a68",
        "title": "郑锋宅神诗 一",
        "author": "滕传胤",
        "content": "浦口潮来初淼漫，莲舟摇扬采花难。\n春心不惬空归去，会待潮回更折看。",
        "dynasty": "唐",
        "collection_info": null
    },
    {
        "uuid": "e69cfefc4ebcd3ea0c460cdf9146594b",
        "title": "郑锋宅神诗 二",
        "author": "滕传胤",
        "content": "忽然湖上片云飞，不觉舟中雨湿衣。\n折得莲花浑忘却，空将荷叶盖头归。",
        "dynasty": "唐",
        "collection_info": null
    },
    {
        "uuid": "b01fc33fdadd4a21252b9d1f78488878",
        "title": "与郑德璘奇遇诗 一",
        "author": "水府君",
        "content": "物触轻舟心自知，风恬烟静月光微。\n夜深江上解愁思，拾得红蕖香惹衣。",
        "dynasty": "唐",
        "collection_info": null
    },
    {
        "uuid": "d2a555021b196be65eafd8cd66573f8b",
        "title": "与郑德璘奇遇诗 二",
        "author": "水府君",
        "content": "纤手垂钩对水窗，红蕖秋色艳长江。\n既能解佩投交甫，更有明珠乞一双。",
        "dynasty": "唐",
        "collection_info": null
    },
    {
        "uuid": "e69b747f285f554c03c107a8c9adabbd",
        "title": "与郑德璘奇遇诗 三",
        "author": "水府君",
        "content": "湖面狂风且莫吹，浪花初绽月光微。\n沈潜暗想横波泪，得共鲛人相对垂。",
        "dynasty": "唐",
        "collection_info": null
    },
    {
        "uuid": "206fb83437e6e2fa3ad789e559c898f8",
        "title": "与郑德璘奇遇诗 四",
        "author": "水府君",
        "content": "洞庭风软荻花秋，新没青娥细浪愁。\n泪滴白苹君不见，月明江上有轻鸥。",
        "dynasty": "唐",
        "collection_info": null
    },
    {
        "uuid": "c7ec0ae75baea1656999d67734d61759",
        "title": "与郑德璘奇遇诗 五",
        "author": "水府君",
        "content": "昔日江头菱芡人，蒙君数饮松醪春。\n活君家室以为报，珍重长沙郑德璘。",
        "dynasty": "唐",
        "collection_info": null
    },
    {
        "uuid": "2019416e01aeafab74d07bb8604d2f24",
        "title": "笑巫诗",
        "author": "李序",
        "content": "魍魉何曾见，头旋即下神。\n图他衫子段，诈道大王嗔。",
        "dynasty": "唐",
        "collection_info": null
    },
    {
        "uuid": "c630a5951eb018916705ef4bf38b180d",
        "title": "霅溪夜宴诗 一",
        "author": "水神",
        "content": "浊波扬扬兮凝晓雾，公无渡河兮公竟渡。\n风号水激兮呼不闻，提衣看入兮中流去。\n浪排衣兮随步没，沈尸深入兮蛟螭窟。\n蛟螭尽醉兮君血干，推出黄沙兮泛君骨。\n当时君死兮妾何适，遂就波澜兮合魂魄。\n愿持精卫衔石心，穷断河源塞泉脉。",
        "dynasty": "唐",
        "collection_info": null
    },
    {
        "uuid": "1e7aa006f805ca7223f65431efacc9c5",
        "title": "霅溪夜宴诗 二",
        "author": "水神",
        "content": "悲风淅淅兮波绵绵，芦花万里兮凝苍烟。\n虬螭窟宅兮渊且玄，排波迭浪兮沈我天。\n所覆不全兮身宁全，溢眸恨血兮徒涟涟。\n誓将柔荑抉锯牙之喙，空水府而藏其腥涎。\n青娥翠黛兮沈江壖，碧云斜月兮空婵娟。\n吞声饮恨兮语无力，徒扬哀怨兮登歌筵。",
        "dynasty": "唐",
        "collection_info": null
    },
    {
        "uuid": "12ca53389c9cc28e498086d68877964b",
        "title": "霅溪夜宴诗 三",
        "author": "水神",
        "content": "白露漙兮西风高，碧波万里兮翻洪涛。\n莫言天下至柔者，载舟覆舟皆我曹。",
        "dynasty": "唐",
        "collection_info": null
    },
    {
        "uuid": "17736a2986d9ba6f317a3b81ef94d1ba",
        "title": "霅溪夜宴诗 四",
        "author": "水神",
        "content": "君不见夜来渡口拥千艘，中载万姓之脂膏。\n当楼船泛泛于迭浪，恨珠贝又轻于鸿毛。\n又不见朝来津亭维一舠，中有一士青其袍。\n赴宰邑之良日，任波吼而风号。\n是知溺名溺利者，不免为水府之腥臊。",
        "dynasty": "唐",
        "collection_info": null
    },
    {
        "uuid": "6d2b0565f65d981d4e23ad1cb225d172",
        "title": "霅溪夜宴诗 五",
        "author": "水神",
        "content": "山势萦迴水脉分，水光山色翠连云。\n四时尽入诗人咏，役杀吴兴柳使君。",
        "dynasty": "唐",
        "collection_info": null
    },
    {
        "uuid": "05f690ba8689625aef205eea5dab81b0",
        "title": "霅溪夜宴诗 六",
        "author": "水神",
        "content": "渺渺烟波接九疑，几人经此泣江蓠。\n年年绿水青山色，不改重华南狩时。",
        "dynasty": "唐",
        "collection_info": null
    },
    {
        "uuid": "341fe427d07597f09ad769cdb36459c6",
        "title": "霅溪夜宴诗 七",
        "author": "水神",
        "content": "浪阔波澄秋气凉，沈沈水殿夜初长。\n自怜休退五湖客，何幸追陪百谷王。\n香袅碧云飘几席，觥飞白玉艳椒浆。\n酒酣独泛扁舟去，笑入琴高不死乡。",
        "dynasty": "唐",
        "collection_info": null
    },
    {
        "uuid": "945cf5a52bde088f1d6cd3a323d31029",
        "title": "霅溪夜宴诗 八",
        "author": "水神",
        "content": "珠光龙耀火燑燑，夜接朝云宴渚宫。\n凤管清吹凄极浦，朱弦间奏冷秋空。\n论心幸遇同归友，揣分惭无辅佐功。\n云雨各飞真境后，不堪波上起悲风。",
        "dynasty": "唐",
        "collection_info": null
    },
    {
        "uuid": "2a32c1d58225c83bebdcab6e2784c0b2",
        "title": "霅溪夜宴诗 九",
        "author": "水神",
        "content": "凤鶱鶱以降瑞兮，患山鸡之杂飞。\n玉温温以呈器兮，因碔砆之争辉。\n当侯门之四闢兮，墐嘉谟之重扉。\n既瑞器而无庸兮，宜昏暗之相微。\n徒刳石以为舟兮，顾沿流而志违。\n将刻木而作羽兮，与超腾之理非。\n矜孑孑于空江兮，靡羣援之可依。\n血淋淋而滂流兮，顾江鱼之腹而将归。\n西风萧萧兮湘水悠悠，白芷芳歇兮江蓠秋。\n日晼晼兮川云收，棹四起兮悲风幽。\n羁魂汨没兮我名永浮，碧波虽涸兮厥誉长流。\n向使甘言盛行于曩昔，岂今日居君王之座头。\n是知贪名徇禄而随世磨灭者，虽正寝之死乎无得与吾俦。\n当鼎足之嘉会兮，获周旋于君侯。\n雕盘玉豆兮罗珍羞，金巵琼斝兮方献酬。\n敢写心兮歌一曲，无诮余持杯以淹留。",
        "dynasty": "唐",
        "collection_info": null
    },
    {
        "uuid": "d3ba6feb9a3168267dcfe68d7c552ecf",
        "title": "霅溪夜宴诗 十",
        "author": "水神",
        "content": "行殿秋未晚，水宫风初凉。\n谁言此中夜，得接朝宗行。\n灵鼍振冬冬，神龙耀煌煌。\n红楼压波起，翠幄连云张。\n玉箫冷吟秋，瑶瑟清含商。\n贤臻江湖叟，贵列川渎王。\n谅予衰俗人，无能振颓纲。\n分辞皆乱世，乐寐蛟螭乡。\n栖迟幽岛间，几见波成桑。\n尔来尽流俗，难与倾壶觞。\n今日登华筵，稍觉神扬扬。\n方欢沧浪侣，遽恐白日光。\n海人瑞锦前，岂敢言文章。\n聊歌灵境会，此会诚难忘。",
        "dynasty": "唐",
        "collection_info": null
    },
    {
        "uuid": "ccbe6599943ea7c07c4e8e911134399b",
        "title": "霅溪夜宴诗 十一",
        "author": "水神",
        "content": "雪集大野兮血波汹汹，玄黄交战兮吴无全陇。\n既霸业之将坠，宜嘉谟之不从。\n国步颠蹶兮吾道遘凶，处鸱夷之大困，入渊泉之九重。\n上帝愍余之非辜兮，俾大江鼓怒其冤踪。\n所以鞭浪山而疾驱波岳，亦粗足展余拂郁之心胸。\n当灵境之良宴兮，谬尊俎之相容。\n击箫鼓兮撞歌钟，吴讴越舞兮欢未极。\n遽军城晓鼓之冬冬，愿保上善之柔德，何行乐之地兮难相逢。",
        "dynasty": "唐",
        "collection_info": null
    },
    {
        "uuid": "db2e5e28e411f348e0ace2e243347d2b",
        "title": "为刘洪作 一",
        "author": "辅国将军",
        "content": "乌乌在虚飞，玄驹遂野依。\n名今编户籍，翠过叶生稀。",
        "dynasty": "唐",
        "collection_info": null
    },
    {
        "uuid": "2d41a45db56317fd71576eafb0161c9d",
        "title": "为刘洪作 二",
        "author": "辅国将军",
        "content": "箇树枝条朽，三花五面啼。\n移家朝度日，谁觉。",
        "dynasty": "唐",
        "collection_info": null
    },
    {
        "uuid": "b1cee101164b671023776e9ad3520c86",
        "title": "语",
        "author": "太白山神",
        "content": "三珠併一珠，驴马没人驱。\n岁月甲庚午，中兴戊己土。",
        "dynasty": "唐",
        "collection_info": null
    },
    {
        "uuid": "7091794f3679be40eaed554790ec7c3c",
        "title": "月夜吟",
        "author": "瀵水神",
        "content": "夜月明皎皎，绿波空悠悠。",
        "dynasty": "唐",
        "collection_info": null
    },
    {
        "uuid": "60ec6c88404e098d118aeb559f637f48",
        "title": "荅郑生歌",
        "author": "湘中蛟女",
        "content": "泝青山兮江之隅，拖湘波兮褭绿裾。\n荷拳拳兮情未舒，匪同归兮将焉如。",
        "dynasty": "唐",
        "collection_info": null
    },
    {
        "uuid": "106c66dece59e3b657e51aee8d0fd256",
        "title": "风光词",
        "author": "湘中蛟女",
        "content": "隆佳秀兮昭盛时，播熏绿兮淑华归。\n故里荑与处萼兮，潜重房以饰姿。\n见雅态之韶华兮，蒙长霭以为帏。\n醉融光兮渺渺瀰瀰，迷千里兮涵烟眉，晨陶陶兮暮熙熙。\n舞袅娜之秾条兮，娉盈盈以披迟。\n酡游颜兮倡蔓卉縠，流倩电兮石髮髓施。",
        "dynasty": "唐",
        "collection_info": null
    },
    {
        "uuid": "8acf274340058fdadf833d012c7368a5",
        "title": "郑生诗",
        "author": "湘中蛟女",
        "content": "情无垠兮水汤汤，怀佳期兮属三湘。",
        "dynasty": "唐",
        "collection_info": null
    },
    {
        "uuid": "9650aefd124982dfa740bdb99abd0cd1",
        "title": "感怀诗",
        "author": "龙女",
        "content": "海门连洞庭，每去三千里。\n十载一归来，辛苦潇湘水。",
        "dynasty": "唐",
        "collection_info": null
    },
    {
        "uuid": "ccdb59f0fc0d615e18b19c3b03b7e951",
        "title": "寄张无颇 一",
        "author": "广利王女",
        "content": "羞解明珰寻汉渚，但凭春梦访天涯。\n红楼日暮莺飞去，愁杀深宫落砌花。",
        "dynasty": "唐",
        "collection_info": null
    },
    {
        "uuid": "a2446132b3ec6063591ffecb4fff9207",
        "title": "寄张无颇 二",
        "author": "广利王女",
        "content": "燕语春泥堕锦筵，情愁无意整花钿。\n寒闺欹枕不成梦，香炷金炉自褭烟。",
        "dynasty": "唐",
        "collection_info": null
    },
    {
        "uuid": "8974c3cccc0ec68ec521b12fe258740a",
        "title": "与崔渥冥会杂诗 一",
        "author": "湘妃庙",
        "content": "万里同心别九重，定知涉历此相逢。\n谁人翻向羣峰路，不得苍梧徇玉容。",
        "dynasty": "唐",
        "collection_info": null
    },
    {
        "uuid": "77577319bab5ee6afa2b7b673f1ec6b2",
        "title": "与崔渥冥会杂诗 二",
        "author": "湘妃庙",
        "content": "春鸟交交引思浓，岂期尘迹拜仙宫。\n鸾歌凤舞飘珠翠，疑是阳台一梦中。",
        "dynasty": "唐",
        "collection_info": null
    },
    {
        "uuid": "87410a74b51d7182e67b638acbe07eba",
        "title": "与崔渥冥会杂诗 三",
        "author": "湘妃庙",
        "content": "鸾舆昔日出蒲关，一去苍梧更不还。\n若是不留千古恨，湘江何事竹犹斑。",
        "dynasty": "唐",
        "collection_info": null
    },
    {
        "uuid": "446b879e512eee2b5b84a7910967e5c4",
        "title": "与崔渥冥会杂诗 四",
        "author": "湘妃庙",
        "content": "愁闻黄鸟夜关关，沩汭春来有梦还。\n遗美代移刊勒绝，唯闻留得泪痕斑。",
        "dynasty": "唐",
        "collection_info": null
    },
    {
        "uuid": "88a01f7aa757aab9b7dea227c6dbd27b",
        "title": "与崔渥冥会杂诗 五",
        "author": "湘妃庙",
        "content": "方承恩宠醉金杯，岂为干戈骤到来。\n亡国破家皆有恨，捧心无语泪苏台。",
        "dynasty": "唐",
        "collection_info": null
    },
    {
        "uuid": "599f245e2dfd778145f4c2b9630a5603",
        "title": "与崔渥冥会杂诗 六",
        "author": "湘妃庙",
        "content": "桃花流水两堪伤，洞口烟波月渐长。\n莫道仙家无别恨，至今垂泪忆刘郎。",
        "dynasty": "唐",
        "collection_info": null
    },
    {
        "uuid": "be1dfed93b152ed31318510009eb34f7",
        "title": "与崔渥冥会杂诗 七",
        "author": "湘妃庙",
        "content": "泾阳平野草初春，遥望家乡泪滴频。\n当此不知多少恨，至今空忆在灵姻。",
        "dynasty": "唐",
        "collection_info": null
    },
    {
        "uuid": "52eda4ee994ade27e3aeaba5374a6d2f",
        "title": "与崔渥冥会杂诗 八",
        "author": "湘妃庙",
        "content": "目断魂销正惘然，九疑山际路漫漫。\n何人知得心中恨，空有湘江竹万竿。",
        "dynasty": "唐",
        "collection_info": null
    },
    {
        "uuid": "e5719425645347c0a1cf9021f2900c03",
        "title": "与崔渥冥会杂诗 九",
        "author": "湘妃庙",
        "content": "常说仙家事不同，偶陪花月此宵中。\n锦屏银烛皆堪恨，惆怅纱窗向晓风。",
        "dynasty": "唐",
        "collection_info": null
    },
    {
        "uuid": "846f252633bcca2e2a04f1b61fb71020",
        "title": "又湘妃诗四首 一",
        "author": "湘妃庙",
        "content": "渺渺三湘万里程，泪篁幽石助芳贞。\n孤云目断苍梧野，不得攀龙到玉京。",
        "dynasty": "唐",
        "collection_info": null
    },
    {
        "uuid": "000a60e6df7ec6f319ee1f499d17f998",
        "title": "又湘妃诗四首 二",
        "author": "湘妃庙",
        "content": "碧杜红蘅缥渺香，冰丝弹月弄清凉。\n峰峦一一俱相似，九处堪疑九断肠。",
        "dynasty": "唐",
        "collection_info": null
    },
    {
        "uuid": "56e495462affb334a0c51392a1de052a",
        "title": "又湘妃诗四首 三",
        "author": "湘妃庙",
        "content": "玉辇金根去不回，湘川秋晚楚弦哀。\n自从泣尽江蓠血，夜夜愁风怨雨来。",
        "dynasty": "唐",
        "collection_info": null
    },
    {
        "uuid": "9af1292d89519da6e600858a9ddfe474",
        "title": "又湘妃诗四首 四",
        "author": "湘妃庙",
        "content": "少将风月怨平湖，见尽扶桑水到枯。\n相约杏花坛上去，画阑红子鬬摴蒲。",
        "dynasty": "唐",
        "collection_info": null
    },
    {
        "uuid": "32cf9d8f487133d59abbe948628d3601",
        "title": "与何光远赠荅诗 一",
        "author": "明月潭龙女",
        "content": "檐上檐前燕语新，花开柳发自伤神。\n谁能将我相思意，说与江隈解佩人。",
        "dynasty": "唐",
        "collection_info": null
    },
    {
        "uuid": "8470a1353e8b8e7a09ecf2d258e02baa",
        "title": "与何光远赠荅诗 二",
        "author": "明月潭龙女",
        "content": "坐久风吹绿绮寒，九天月照水精盘。\n不思却返沈潜去，为惜春光一夜欢。",
        "dynasty": "唐",
        "collection_info": null
    },
    {
        "uuid": "2c8439dfcfa9a776aa140a566a3fd4de",
        "title": "与何光远赠荅诗 三",
        "author": "明月潭龙女",
        "content": "澹荡春光物象饶，一枝琼艳不胜娇。\n若能许解相思佩，何羡星天渡鹊桥。",
        "dynasty": "唐",
        "collection_info": null
    },
    {
        "uuid": "83daf4e240db3ff448d232c2110c3592",
        "title": "与何光远赠荅诗 四",
        "author": "明月潭龙女",
        "content": "玉漏涓涓银汉清，鹊桥新架路初成。\n催妆既要裁篇咏，凤吹鸾歌早会迎。",
        "dynasty": "唐",
        "collection_info": null
    },
    {
        "uuid": "ede006f64f360cafbae37cd04ccdf5d4",
        "title": "与何光远赠荅诗 五",
        "author": "明月潭龙女",
        "content": "宝车辗驻彩云开，误到蓬莱顶上来。\n琼室既登花得折，永将凡骨逐风雷。",
        "dynasty": "唐",
        "collection_info": null
    },
    {
        "uuid": "f1a3dbdd20d2d3ef945745057f63c010",
        "title": "与何光远赠荅诗 六",
        "author": "明月潭龙女",
        "content": "负妾当时寤寐求，从兹粉面阻绸缪。\n宫空月苦瑶云断，寂寞巴江水自流。",
        "dynasty": "唐",
        "collection_info": null
    },
    {
        "uuid": "02d0d1e51926b3da05e30802903841c6",
        "title": "寄紫盖阳居士",
        "author": "黄陵美人",
        "content": "落叶栖鸦掩庙扉，菟丝金缕旧罗衣。\n渡头明月好携手，独自待郎郎不归。",
        "dynasty": "唐",
        "collection_info": null
    },
    {
        "uuid": "fa1c3eb0930b3419d6a78056e62aff02",
        "title": "赠谢府君",
        "author": "吴兴神女",
        "content": "玉钗空中堕，金钏色已歇。\n独泣谢春风，秋夜伤明月。",
        "dynasty": "唐",
        "collection_info": null
    },
    {
        "uuid": "43f9774e8f3c90a1c6e27302f61e93f5",
        "title": "冢上荅太宗",
        "author": "慕容垂",
        "content": "我昔胜君昔，君今胜我今。\n荣华各异代，何用苦追寻。",
        "dynasty": "唐",
        "collection_info": null
    },
    {
        "uuid": "aa81e9420b2a5b032636db5e6b934124",
        "title": "遗画工诗",
        "author": "释明解",
        "content": "握手不能别，抚膺聊自伤。\n痛矣时阴短，悲哉泉路长。\n松林惊野吹，荒隧落寒霜。\n言离何以赠，留心内典章。",
        "dynasty": "唐",
        "collection_info": null
    },
    {
        "uuid": "46d7ece521548b1b0d4ae3c83f0b8685",
        "title": "夜吟",
        "author": "巴峡鬼",
        "content": "秋径填黄叶，寒摧露草根。\n猨声一叫断，客泪数重痕。",
        "dynasty": "唐",
        "collection_info": null
    },
    {
        "uuid": "508581067194f90d97740c6485042c26",
        "title": "媿谢诗",
        "author": "河[湄]鬼",
        "content": "我本邯郸士，祇役死河湄。\n不得家人哭，劳君行路悲。",
        "dynasty": "唐",
        "collection_info": null
    },
    {
        "uuid": "39a51df21a4f11c9f4d6316a8f198393",
        "title": "掷裴武公诗",
        "author": "介胄鬼",
        "content": "屡策羸骖历乱峋，丛岚映日昼如曛。\n长桥驾险浮天汉，危栈通岐触岫云。\n却念淮阴空得计，又嗟忠武不堪闻。\n废兴尽系前生数，休衒英雄勇冠军。",
        "dynasty": "唐",
        "collection_info": null
    },
    {
        "uuid": "36187173c28cbba6e4ec109e597ed65e",
        "title": "死后诗",
        "author": "李叔霁",
        "content": "忽作无期别，沈冥恨有余。\n长安虽不远，无信可传书。",
        "dynasty": "唐",
        "collection_info": null
    },
    {
        "uuid": "5f0e3f8eae0941c7e89576afa36a23b6",
        "title": "洋州馆夜吟",
        "author": "窦裕",
        "content": "门依楚水岸，身寄洋州馆。\n望月独相思，尘襟泪痕满。",
        "dynasty": "唐",
        "collection_info": null
    },
    {
        "uuid": "83312e6887a8e7289e9458740e1ed208",
        "title": "献元载",
        "author": "书生",
        "content": "城东城西旧居处，城裏飞花乱如絮。\n海燕衔泥欲下来，屋裏无人却飞去。",
        "dynasty": "唐",
        "collection_info": null
    },
    {
        "uuid": "ac7cad8e5fdf9ce96e8e0244d4fdc88f",
        "title": "诗二首 一",
        "author": "虎丘山石壁鬼",
        "content": "高松多悲风，萧萧清且哀。\n南山接幽壠，幽壠空崔嵬。\n白日徒昭昭，不照长夜台。\n虽知生者乐，魂魄安能迴。\n况復念所亲，恸哭心肝摧。\n恸哭更何言，哀哉復哀哉。",
        "dynasty": "唐",
        "collection_info": null
    },
    {
        "uuid": "93630e48f29accd82dfe9d318a24dc22",
        "title": "诗二首 二",
        "author": "虎丘山石壁鬼",
        "content": "神仙不可学，形化空游魂。\n白日非我朝，青松为我门。\n虽復隔幽显，犹知念子孙。\n何以遣悲惋，万物归其根。\n寄语世上人，莫厌临芳尊。\n庄生问枯骨，三乐成虚言。",
        "dynasty": "唐",
        "collection_info": null
    },
    {
        "uuid": "309c124a6ee87e7e8f3d2b38488dc803",
        "title": "祭后见石上诗",
        "author": "虎丘山石壁鬼",
        "content": "幽明虽异路，平昔忝攻文。\n欲知潜昧处，山北两孤坟。",
        "dynasty": "唐",
        "collection_info": null
    },
    {
        "uuid": "7beb72aef062a24266d683850d5e6c4b",
        "title": "咏浮云",
        "author": "陆凭",
        "content": "虚虚復空空，瞬息天地中。\n假合成此像，吾亦非吾躬。",
        "dynasty": "唐",
        "collection_info": null
    },
    {
        "uuid": "fb0f383516be90c511c07f83729fed03",
        "title": "呈李续",
        "author": "韩弇",
        "content": "我有敌国讐，无人可为雪。\n每至秦陇头，游魂自呜咽。",
        "dynasty": "唐",
        "collection_info": null
    },
    {
        "uuid": "58baef5175b570d778c0bdbd4a7baa9b",
        "title": "和崔侍御",
        "author": "尉佗",
        "content": "千岁荒台隳路隅，一烦太守重椒涂。\n感君拂拭意何极，赠尔美妇与明珠。",
        "dynasty": "唐",
        "collection_info": null
    },
    {
        "uuid": "564ff5aef7b61cb943ed4ea7c041bb93",
        "title": "赠窦丞",
        "author": "刘溉",
        "content": "冥路杳杳人不知，不用苦说使人悲。\n喜得逢君传家信，后会茫茫何处期。",
        "dynasty": "唐",
        "collection_info": null
    },
    {
        "uuid": "90f36778ed3c6dfa96b1231c7ddf44d2",
        "title": "叙幽冤",
        "author": "郑琼罗",
        "content": "痛填心兮不能语，寸断肠兮诉何处。\n春生万物妾不生，更恨香魂不相遇。",
        "dynasty": "唐",
        "collection_info": null
    },
    {
        "uuid": "34a94014664a591f677853e17e88f03d",
        "title": "过台城感旧",
        "author": "沈青箱",
        "content": "六代旧山川，兴亡几百年。\n繁华今寂寞，朝市昔諠阗。\n夜月琉璃水，春风卵色天。\n伤时与怀古，垂泪国门前。",
        "dynasty": "唐",
        "collection_info": null
    },
    {
        "uuid": "4bd6aeb5d996c12e65fce5c06c4832b5",
        "title": "诗",
        "author": "襄阳旅殡举人",
        "content": "流水涓涓芹努芽，织乌西飞客还家。\n荒村无人作寒食，殡宫空对棠棃花。",
        "dynasty": "唐",
        "collection_info": null
    },
    {
        "uuid": "3207209df411c7f63c22d7ca7aba0b6a",
        "title": "踏歌",
        "author": "河中鬼",
        "content": "河水流溷溷，山头种荞麦。\n两箇胡孙门底来，东家阿嫂决一百。",
        "dynasty": "唐",
        "collection_info": null
    },
    {
        "uuid": "e1167c6c16611383948025d3d4f5ff58",
        "title": "题少陵别墅",
        "author": "萧微",
        "content": "新构茅斋野涧东，松楸交影足悲风。\n人间岁月如流水，何事频行此路中。",
        "dynasty": "唐",
        "collection_info": null
    },
    {
        "uuid": "4515c28e0782bf2804910272bef769dc",
        "title": "梦张垂赠诗",
        "author": "张省躬",
        "content": "戚戚復戚戚，秋堂百年色。\n而我独茫茫，荒郊遇寒食。",
        "dynasty": "唐",
        "collection_info": null
    },
    {
        "uuid": "814fb16ff9a4be52a133a1970541fdce",
        "title": "秋月联句",
        "author": "商山三丈夫",
        "content": "秋月圆如镜，秋风利似刀。\n秋云轻比絮，秋草细如毛。",
        "dynasty": "唐",
        "collection_info": null
    },
    {
        "uuid": "ecb14f405da33780f3ae9a623c172126",
        "title": "天明联句",
        "author": "商山三丈夫",
        "content": "幽树高高影，山花寂寂香。\n山天遥历历，山水急汤汤。",
        "dynasty": "唐",
        "collection_info": null
    },
    {
        "uuid": "9b68ff8f1b9552cfd26913b03f3de6ea",
        "title": "赠张珽",
        "author": "郑适",
        "content": "昔为吟风啸月人，今为吟风啸月身。\n冢坏路边吟啸罢，安知今日又劳神。",
        "dynasty": "唐",
        "collection_info": null
    },
    {
        "uuid": "bf593b19a724cfab0a71280b431c6830",
        "title": "西轩诗 一",
        "author": "甘露寺鬼",
        "content": "赵壹能为赋，邹阳解献书。\n可惜西江水，不救辙中鱼。",
        "dynasty": "唐",
        "collection_info": null
    },
    {
        "uuid": "0d7208ccb6cff89d83263203a0edf348",
        "title": "西轩诗 二",
        "author": "甘露寺鬼",
        "content": "伟哉横海鳞，壮矣垂天翼。\n一旦失风水，翻为蝼蚁食。",
        "dynasty": "唐",
        "collection_info": null
    },
    {
        "uuid": "5121c18a547e513875cef42e963ee7d2",
        "title": "西轩诗 三",
        "author": "甘露寺鬼",
        "content": "功遂侔昔人，保退无智力。\n既涉太行险，兹路信难陟。",
        "dynasty": "唐",
        "collection_info": null
    },
    {
        "uuid": "dcf318b79c69ea1f0d8ef304e64271b4",
        "title": "西轩诗 四",
        "author": "甘露寺鬼",
        "content": "握裏龙蛇纸上鸾，逡巡千幅不将难。\n顾云已往罗隐耄，更有何人逞笔端。",
        "dynasty": "唐",
        "collection_info": null
    },
    {
        "uuid": "171f8a21c4f1d1ade442d2465937a273",
        "title": "降巫诗",
        "author": "邵谒",
        "content": "青山山下少年郎，失意当时别故乡。\n惆怅不堪回首望，隔溪遥见旧书堂。",
        "dynasty": "唐",
        "collection_info": null
    },
    {
        "uuid": "675e66a7c993b7a1d8204c064d72ac36",
        "title": "赠雷殿直。",
        "author": "石恪",
        "content": "衡阳去此正三年，一路程途甚坦然。\n深邃门墙三楚外，清风池馆五峰前。\n西边市井来商客，东岸汀洲簇钓船。\n公退只应无别事，朱陵后洞看神仙。",
        "dynasty": "唐",
        "collection_info": null
    },
    {
        "uuid": "e069cf45c04f581a01c0d4c1339996bd",
        "title": "吟",
        "author": "富春沙际鬼",
        "content": "陊江三十年，潮打形骸朽。\n家人都不知，何处奠杯酒。",
        "dynasty": "唐",
        "collection_info": null
    },
    {
        "uuid": "42fda12e905a24398f7dfb4523c1a26d",
        "title": "又吟",
        "author": "富春沙际鬼",
        "content": "莫问我姓名，向君言亦空。\n潮生沙骨冷，魂魄悲秋风。",
        "dynasty": "唐",
        "collection_info": null
    },
    {
        "uuid": "c8700f66ef908180d27da87aba264b8d",
        "title": "献高骈",
        "author": "赵𤰳",
        "content": "我昔胜君昔，君今胜我今。\n人生一世事，何用苦相侵。",
        "dynasty": "唐",
        "collection_info": null
    },
    {
        "uuid": "6943280f73b11b07eae552101ab468e7",
        "title": "吟",
        "author": "九华山白衣",
        "content": "涧水潺潺声不绝，溪壠茫茫野花发。\n自去自来人不知，归时唯对空山月。",
        "dynasty": "唐",
        "collection_info": null
    },
    {
        "uuid": "17aa668ea79dac6ab66d013b518685fe",
        "title": "诗",
        "author": "田达诚借宅鬼",
        "content": "天然与我一灵通，还与人间事不同。\n要识吾家真姓字，天地南头一段红。",
        "dynasty": "唐",
        "collection_info": null
    },
    {
        "uuid": "64ddec928f5a23849d9033ad0426ea0a",
        "title": "秋夜吟",
        "author": "长安中鬼",
        "content": "六街鼓歇行人绝，九衢茫茫室有月。\n九衢生人何劳劳，长安土尽槐根高。",
        "dynasty": "唐",
        "collection_info": null
    },
    {
        "uuid": "a0301f0519eec69067d455f5a1bc608e",
        "title": "题窗上诗",
        "author": "隔窗鬼",
        "content": "何人窗下读书声，南斗阑干北斗横。\n千里思家归不得，春风肠断石头城。",
        "dynasty": "唐",
        "collection_info": null
    },
    {
        "uuid": "92aeb7532138edc2b0650bcd1b26ce86",
        "title": "柱上诗",
        "author": "巴陵馆鬼",
        "content": "爷娘送我青枫根，不记青枫几迴落。\n当时手刺衣上花，今日为灰不堪着。",
        "dynasty": "唐",
        "collection_info": null
    },
    {
        "uuid": "ca1d6218ea87af398566a8b6876d6eec",
        "title": "留别安凤",
        "author": "徐侃",
        "content": "君寄长安久，耻不还故乡。\n我别长安去，切在慰高堂。\n不意与离恨，泉下亦难忘。",
        "dynasty": "唐",
        "collection_info": null
    },
    {
        "uuid": "a52d06132b4ba14f169acbff9c2e9e1d",
        "title": "安凤赠别徐侃",
        "author": "徐侃",
        "content": "一自离乡国，十年在咸秦。\n泣尽卞和血，不逢一故人。\n今日旧友别，羞此漂泊身。\n离情吟诗处，麻衣掩泪频。\n泪别各分袂，且及来年春。",
        "dynasty": "唐",
        "collection_info": null
    },
    {
        "uuid": "ca083ee2d35749084c75bd356df1e8f9",
        "title": "述怀 一",
        "author": "商山客死书生",
        "content": "家住驿北路，百里无四邻。\n往来不相问，寂寂山家春。",
        "dynasty": "唐",
        "collection_info": null
    },
    {
        "uuid": "fb77e9ee5c209983c05a160cf6417950",
        "title": "述怀 二",
        "author": "商山客死书生",
        "content": "南冈夜萧萧，青松与白杨。\n家人应有梦，远客已无肠。",
        "dynasty": "唐",
        "collection_info": null
    },
    {
        "uuid": "2cc0e0f67990dff1c9820f6f3ed89e9a",
        "title": "述怀 三",
        "author": "商山客死书生",
        "content": "白草寒露裏，乱山明月中。\n是夕苦吟罢，寒烛与君同。",
        "dynasty": "唐",
        "collection_info": null
    },
    {
        "uuid": "29fdb08eb0a90d56e0bd8a082d53871b",
        "title": "续郑郊吟",
        "author": "冢中人",
        "content": "冢上两竿竹，风吹常袅袅。\n下有百年人，长眠不知晓。",
        "dynasty": "唐",
        "collection_info": null
    },
    {
        "uuid": "9051251af4341f2af139a49b28f8bba5",
        "title": "题壁 一",
        "author": "崇圣寺鬼",
        "content": "禁烟佳节同游此，正值酴醿夹岸香。\n缅首十年前往事，强吟风景乱愁肠。",
        "dynasty": "唐",
        "collection_info": null
    },
    {
        "uuid": "7b4565a765bee138c671d644cab7b8f9",
        "title": "题壁 二",
        "author": "崇圣寺鬼",
        "content": "策马暂寻原上路，落花芳草尚依然。\n家亡国破一场梦，惆怅又逢寒食天。",
        "dynasty": "唐",
        "collection_info": null
    },
    {
        "uuid": "3f9b3c8644e526c1c882f6aa0aae5ca1",
        "title": "血书诗",
        "author": "任彦思家鬼",
        "content": "物类易迁变，我行人不见。\n珍重任彦思，相别日已远。",
        "dynasty": "唐",
        "collection_info": null
    },
    {
        "uuid": "cbe231f71744ce45099e874ffe405a45",
        "title": "赠马植",
        "author": "峡中白衣",
        "content": "截竹为筒作笛吹，凤凰池上凤凰飞。\n劳君更向黔南去，即是陶钧万类时。",
        "dynasty": "唐",
        "collection_info": null
    },
    {
        "uuid": "981bcf594b26830c915b3da95e3d735b",
        "title": "题芭蕉叶上",
        "author": "张仁宝",
        "content": "寒食家家尽禁烟，野棠风坠小花钿。\n如今空有孤魂梦，半在嘉陵半锦川。",
        "dynasty": "唐",
        "collection_info": null
    },
    {
        "uuid": "7eea77267aa60dafb1fdc8204a1a24e3",
        "title": "官坡馆联句",
        "author": "崔常侍",
        "content": "床头锦衾班復班，架上朱衣殷復殷。\n空庭朗月闲復闲，夜长路远山復山。",
        "dynasty": "唐",
        "collection_info": null
    },
    {
        "uuid": "70a55c4d3562f1992a01290c77f2e13a",
        "title": "亡后见形诗",
        "author": "李煜",
        "content": "异国非所志，烦劳殊清闲。\n惊涛千万里，无乃见钟山。",
        "dynasty": "唐",
        "collection_info": null
    },
    {
        "uuid": "9b818817beb329f1f83e776880bdb576",
        "title": "同鹿门少年马绍隆冥游诗 一",
        "author": "庞德公",
        "content": "千年故国岁华奔，一柱高台已断魂。\n唯有岘亭清夜月，与君长啸学苏门。",
        "dynasty": "唐",
        "collection_info": null
    },
    {
        "uuid": "4107ff5096fb55341bfcb8a7ec5cf432",
        "title": "同鹿门少年马绍隆冥游诗 二",
        "author": "庞德公",
        "content": "高名宋玉遗闲丽，作赋兰成绝盛才。\n谁似辽东千岁鹤，倚天华表却归来。",
        "dynasty": "唐",
        "collection_info": null
    },
    {
        "uuid": "12a313dc99afda7eb5374630efaa49c4",
        "title": "贻常夷诗",
        "author": "朱均",
        "content": "平生游城郭，殂没委荒榛。\n自我辞人世，不知秋与春。\n牛羊久来牧，松柏几成薪。\n分绝车马好，甘随狐兔羣。\n何处清风至，君子幸为邻。\n烈烈盛名德，依依伫良宾。\n千年何旦暮，一室动人神。\n乔木如在望，通衢良易遵。\n高门傥无隔，向与析龙津。",
        "dynasty": "唐",
        "collection_info": null
    },
    {
        "uuid": "cc13570c85e955cc7ab6eac03e73ea8f",
        "title": "空馆夜歌 一",
        "author": "夷陵女郎",
        "content": "明月清风，良宵会同。\n星河易翻，欢娱不终。\n绿樽翠杓，为君斟酌。",
        "dynasty": "唐",
        "collection_info": null
    },
    {
        "uuid": "bf1b19a2514a8481494077db6e75ad30",
        "title": "空馆夜歌 二",
        "author": "夷陵女郎",
        "content": "杨柳杨柳，袅袅随风急。\n西楼美人春梦长，绣帘斜捲千条入。",
        "dynasty": "唐",
        "collection_info": null
    },
    {
        "uuid": "3cc20e52478191dd5da15bcfc87e8b4f",
        "title": "空馆夜歌 三",
        "author": "夷陵女郎",
        "content": "[玉]户金缸，愿陪君王。\n邯郸宫中，金石丝簧。\n卫女秦娥，左右成行。\n纨缟缤纷，翠眉红妆。\n王欢顾盼，为王歌舞。\n愿得君欢，常无灾苦。",
        "dynasty": "唐",
        "collection_info": null
    },
    {
        "uuid": "844c5c98439cc0bb3ed6c63fe6d4d16a",
        "title": "赠夫诗三首 一",
        "author": "孔氏",
        "content": "不忿成故人，掩涕每盈巾。\n死生今有隔，相见永无因。",
        "dynasty": "唐",
        "collection_info": null
    },
    {
        "uuid": "2d9a96f315ea88a9bb7f34481383bfbf",
        "title": "赠夫诗三首 二",
        "author": "孔氏",
        "content": "匣裏残妆粉，留将与后人。\n黄泉无用处，恨作冢中尘。",
        "dynasty": "唐",
        "collection_info": null
    },
    {
        "uuid": "52bd8fb5313f437daef5088fc9350e1f",
        "title": "赠夫诗三首 三",
        "author": "孔氏",
        "content": "有意怀男女，无情亦任君。\n欲知肠断处，明月照孤坟。",
        "dynasty": "唐",
        "collection_info": null
    },
    {
        "uuid": "4e21b249375f9d2b45fc0ad96905109f",
        "title": "荅夫诗二首 一",
        "author": "唐晅妻张氏",
        "content": "不分殊幽显，那堪异古今。\n阴阳徒自隔，聚散两难心。",
        "dynasty": "唐",
        "collection_info": null
    },
    {
        "uuid": "f98e287d8773af3a0962d45428fcae77",
        "title": "荅夫诗二首 二",
        "author": "唐晅妻张氏",
        "content": "兰阶兔月斜，银烛半含花。\n自怜长夜客，泉路以为家。",
        "dynasty": "唐",
        "collection_info": null
    },
    {
        "uuid": "c967a79bdfc899c615d1761b786460e2",
        "title": "唐晅悼妻诗 一",
        "author": "唐晅妻张氏",
        "content": "寝室悲长簟，妆楼泣镜台。\n独悲桃李节，不共夜泉开。\n魂兮若有感，髣髴梦中来。",
        "dynasty": "唐",
        "collection_info": null
    },
    {
        "uuid": "8d192778718080c95a308d797ff20a52",
        "title": "唐晅悼妻诗 二",
        "author": "唐晅妻张氏",
        "content": "常时华堂静，笑语度更筹。\n恍惚人事改，冥寞委荒丘。\n阳原歌薤露，阴壑惜藏舟。\n清夜妆台月，空想画眉愁。",
        "dynasty": "唐",
        "collection_info": null
    },
    {
        "uuid": "a92c6558daa81f8463367190a5169148",
        "title": "赠妻诗",
        "author": "唐晅妻张氏",
        "content": "峄阳桐半死，延津劒一沈。\n如何宿昔内，空负百年心。",
        "dynasty": "唐",
        "collection_info": null
    },
    {
        "uuid": "9cd5edf47620941fead8106f771ccbdd",
        "title": "赠姊",
        "author": "韦璜",
        "content": "修短各有分，浮华亦非真。\n断肠泉壤下，幽忧难具陈。\n凄凄白杨风，日暮堪愁人。",
        "dynasty": "唐",
        "collection_info": null
    },
    {
        "uuid": "726292f82c313cdfb5367cf30d245459",
        "title": "赠夫二首 一",
        "author": "韦璜",
        "content": "不得长相守，青春夭蕣华。\n旧游今永已，泉路却为家。",
        "dynasty": "唐",
        "collection_info": null
    },
    {
        "uuid": "b4efac2f11436ca5e87d1a7add991642",
        "title": "赠夫二首 二",
        "author": "韦璜",
        "content": "早知离别切人心，悔作从来恩爱深。\n黄泉冥寞虽长逝，白日屏帷还重寻。",
        "dynasty": "唐",
        "collection_info": null
    },
    {
        "uuid": "1c7e99f812f97a393f395770e60ae714",
        "title": "赠嫂",
        "author": "韦璜",
        "content": "赤心用尽为相知，虑后防前秖定疑。\n案牍可申生节目，桃符虽圣欲何为。",
        "dynasty": "唐",
        "collection_info": null
    },
    {
        "uuid": "8af3f407728207c1d7c5612bb292ab33",
        "title": "与独孤穆冥会诗 一",
        "author": "临淄县主",
        "content": "江都昔丧乱，阙下多构兵。\n豺虎恣吞噬，干戈日纵横。\n逆徒自外至，半夜开重城。\n膏血浸宫殿，刀枪倚檐楹。\n今知从逆者，乃是公与卿。\n白刃汚黄屋，邦家遂因倾。\n疾风知劲草，世乱识忠臣。\n哀哀独孤公，临死乃结缨。\n天地既板荡，云雷时未亨。\n今者二百载，幽怀犹未平。\n山河风月古，陵寝露烟青。\n君子秉祖德，方垂忠烈名。\n华轩一惠顾，土室以为荣。\n丈夫立志操，存没感其情。\n求义若可託，谁能抱幽贞。",
        "dynasty": "唐",
        "collection_info": null
    },
    {
        "uuid": "156ca5e66c81b01051e7534e14e0d786",
        "title": "与独孤穆冥会诗 二",
        "author": "临淄县主",
        "content": "皇天昔降祸，隋室若缀旒。\n患难在双阙，干戈连九州。\n出门皆凶竖，所向多逆谋。\n白日忽然暮，颓波不可收。\n望夷既结衅，宗社亦贻羞。\n温室兵始合，宫闱血已流。\n悯哉吹箫子，悲啼下凤楼。\n霜刃徒见逼，玉笄不可求。\n罗襦遗侍者，粉黛成仇雠。\n邦国已沦覆，余生誓不留。\n英英将军祖，独以社稷忧。\n丹血溅黼扆，丰肌染戈矛。\n今来见禾黍，尽日悲宗周。\n玉树已寂寞，泉台千万秋。\n感兹一顾重，愿以死节酬。\n幽显傥不昧，终焉契绸缪。",
        "dynasty": "唐",
        "collection_info": null
    },
    {
        "uuid": "bf8caeb30db250d80a37a8ab5c955ab0",
        "title": "与独孤穆冥会诗 三",
        "author": "临淄县主",
        "content": "平阳县中树，久作广陵尘。\n不意何郎至，黄泉重见春。",
        "dynasty": "唐",
        "collection_info": null
    },
    {
        "uuid": "16d150e94e1f1303376149f5a3a1d892",
        "title": "与独孤穆冥会诗 四",
        "author": "临淄县主",
        "content": "今闺久无主，罗袂坐生尘。\n愿作吹箫伴，同为骑凤人。",
        "dynasty": "唐",
        "collection_info": null
    },
    {
        "uuid": "15e9122c80ca9257b22d24aabd003ca2",
        "title": "与独孤穆冥会诗 五",
        "author": "临淄县主",
        "content": "朱轩下长路，青草启孤坟。\n犹胜阳台上，空看朝暮云。",
        "dynasty": "唐",
        "collection_info": null
    },
    {
        "uuid": "6844601e8b69cacc02b45403c2809a49",
        "title": "与独孤穆冥会诗 六",
        "author": "临淄县主",
        "content": "露草芊芊，颓茔未迁。\n自我居此，于今几年。\n与君先祖，畴昔恩波。\n死生契阔，忽此相过。\n谁谓佳期，寻当别离。\n俟君之北，携手同归。",
        "dynasty": "唐",
        "collection_info": null
    },
    {
        "uuid": "caa0efa16c97042369d880a288fff986",
        "title": "与独孤穆冥会诗 七",
        "author": "临淄县主",
        "content": "伊彼维扬，在天一方。\n驱马悠悠，忽来异乡。\n情通幽显，获此相见。\n义感畴昔，言存缱绻。\n清江桂洲，可以遨游。\n惟子之故，不遑淹留。",
        "dynasty": "唐",
        "collection_info": null
    },
    {
        "uuid": "033851a59a6d35d0a50ca8a97b13ac38",
        "title": "与李章武赠荅诗 一",
        "author": "王氏妇",
        "content": "鸳鸯绮，知结几千丝。\n别后寻交颈，应伤未别时。",
        "dynasty": "唐",
        "collection_info": null
    },
    {
        "uuid": "d431579d9babc59871cb60d82bd8305e",
        "title": "与李章武赠荅诗 二",
        "author": "王氏妇",
        "content": "捻指环，相思见环重相忆。\n愿君永持翫，循环无终极。",
        "dynasty": "唐",
        "collection_info": null
    },
    {
        "uuid": "2b2a0b9bcaa82e10d6eaf0fad9f01f74",
        "title": "与李章武赠荅诗 三",
        "author": "王氏妇",
        "content": "河汉已倾斜，神魂欲超越。\n愿郎更迴抱，终天从此诀。",
        "dynasty": "唐",
        "collection_info": null
    },
    {
        "uuid": "3d40c9d1137034694635654c208c3923",
        "title": "与李章武赠荅诗 四",
        "author": "王氏妇",
        "content": "分从幽显隔，岂谓有佳期。\n宁辞重重别，所叹去何之。",
        "dynasty": "唐",
        "collection_info": null
    },
    {
        "uuid": "4885a76f0ea940e1100baf5ff1be4c4a",
        "title": "与李章武赠荅诗 五",
        "author": "王氏妇",
        "content": "昔辞怀后会，今别便终天。\n新悲与旧恨，千古闭穷泉。",
        "dynasty": "唐",
        "collection_info": null
    },
    {
        "uuid": "b398fa8184df1332f93711542baefc9c",
        "title": "与李章武赠荅诗 六",
        "author": "王氏妇",
        "content": "后期杳无约，前恨已相寻。\n别路无行信，何因得寄心。",
        "dynasty": "唐",
        "collection_info": null
    },
    {
        "uuid": "28f53b5582afd1ec09798eb7d64465d8",
        "title": "与李章武赠荅诗 七",
        "author": "王氏妇",
        "content": "水不西归月暂圆，令人惆怅古城边。\n萧条明早分岐路，知更相逢何岁年。",
        "dynasty": "唐",
        "collection_info": null
    },
    {
        "uuid": "6177638b96cfffdb2c4944aaad743142",
        "title": "李助为章武赋",
        "author": "王氏妇",
        "content": "石沈辽海阔，剑别楚天长。\n会合知无日，离心满夕阳。",
        "dynasty": "唐",
        "collection_info": null
    },
    {
        "uuid": "a2732343d3865162ea3b2dfeec39aab7",
        "title": "与曾季衡冥会诗 一",
        "author": "王丽真",
        "content": "五原分袂真吴越，燕拆莺离芳草歇。\n年少烟花处处春，北邙空恨清秋月。",
        "dynasty": "唐",
        "collection_info": null
    },
    {
        "uuid": "3d3e661ba23a0313f1b3e389d06f2c1a",
        "title": "与曾季衡冥会诗 二",
        "author": "王丽真",
        "content": "莎草青青雁欲归，玉腮珠泪洒临岐。\n云鬟飘去香风尽，愁见莺啼红树枝。",
        "dynasty": "唐",
        "collection_info": null
    },
    {
        "uuid": "c51a2973bb6bb68799fc32fa1085fbc8",
        "title": "赠段何",
        "author": "客户里女子",
        "content": "乐广清羸经几年，姹娘相托不论钱。\n轻盈妙质归何处，惆怅碧楼红玉钿。",
        "dynasty": "唐",
        "collection_info": null
    },
    {
        "uuid": "36f54bb59ef910165ff80547ac3c8c8b",
        "title": "湖城厅吟",
        "author": "密陀僧",
        "content": "黄帝上天时，鼎湖元在兹。\n七十二玉女，化作黄金芝。",
        "dynasty": "唐",
        "collection_info": null
    },
    {
        "uuid": "e36c9de0ae09b6dec36088736c4fab92",
        "title": "谢王轩",
        "author": "西施",
        "content": "妾自吴宫还越国，素衣千载无人识。\n当时心比金石坚，今日为君坚不得。",
        "dynasty": "唐",
        "collection_info": null
    },
    {
        "uuid": "67f3d88946f2c32a6a10b2c063f561c6",
        "title": "王轩题西施石诗",
        "author": "西施",
        "content": "岭上千峰秀，江边细草春。\n今逢浣纱石，不见浣纱人。",
        "dynasty": "唐",
        "collection_info": null
    },
    {
        "uuid": "c8e9c21016956c2e6f9791e60987407c",
        "title": "轩诗",
        "author": "西施",
        "content": "佳人去千载，溪山久寂寞。\n野水浮白烟，岩花自开落。\n猨鸟旧清音，风月闲楼阁。\n无语立斜阳，幽情入天幕。",
        "dynasty": "唐",
        "collection_info": null
    },
    {
        "uuid": "aab2b4e3e5b096ebe07b1185ff243e9d",
        "title": "西施诗",
        "author": "西施",
        "content": "高花岩外晓相鲜，幽鸟雨中啼不歇。\n红云飞过大江西，从此人间怨风月。",
        "dynasty": "唐",
        "collection_info": null
    },
    {
        "uuid": "715996498545531d46b06d361b47c23d",
        "title": "轩诗",
        "author": "西施",
        "content": "当时计拙笑将军，何事安邦赖美人。\n一自仙葩入吴国，从兹越国更无春。",
        "dynasty": "唐",
        "collection_info": null
    },
    {
        "uuid": "35a8a747b0ac54ba8d7ea8dc272c048f",
        "title": "西施诗",
        "author": "西施",
        "content": "云霞出没羣峰外，鸥鸟浮沈一水间。\n一自越兵齐振地，梦魂不到虎丘山。",
        "dynasty": "唐",
        "collection_info": null
    },
    {
        "uuid": "bf78b3c38ac129d271c5f38e881439df",
        "title": "与萧旷冥会诗 一",
        "author": "甄后",
        "content": "玉筯凝腮忆魏宫，朱弦一弄洗清风。\n明晨追赏应愁寂，沙渚烟销翠羽空。",
        "dynasty": "唐",
        "collection_info": null
    },
    {
        "uuid": "e2e4e63676aa5a2b52df1f64a357f15c",
        "title": "与萧旷冥会诗 二",
        "author": "甄后",
        "content": "织绡泉底少欢娱，更劝萧郎尽酒壶。\n愁见玉琴弹别鹤，又将清泪滴真珠。",
        "dynasty": "唐",
        "collection_info": null
    },
    {
        "uuid": "805166bddff0fa76986bddee74093530",
        "title": "与萧旷冥会诗 三",
        "author": "甄后",
        "content": "红兰吐艳间夭桃，自喜寻芳数已遭。\n珠佩鹤桥从此断，遥天空恨碧云高。",
        "dynasty": "唐",
        "collection_info": null
    },
    {
        "uuid": "7345bead563b2671aa86e600fdff1c74",
        "title": "五原夜吟",
        "author": "沙碛女子",
        "content": "云鬟消尽转蓬稀，埋骨穷荒失所依。\n牧马不嘶沙月白，孤魂空逐雁南飞。",
        "dynasty": "唐",
        "collection_info": null
    },
    {
        "uuid": "49786aada82ce7ebf82710119fa9505f",
        "title": "与颜浚冥会诗 一",
        "author": "陈宫妃嫔",
        "content": "秋草荒台响夜蛩，白杨凋尽减悲风。\n綵笺曾擘欺江总，绮阁尘消玉树空。",
        "dynasty": "唐",
        "collection_info": null
    },
    {
        "uuid": "5433ccbc0f474fb6f98feeaa025e2e72",
        "title": "与颜浚冥会诗 二",
        "author": "陈宫妃嫔",
        "content": "宝阁排云称望仙，五云高艳拥朝天。\n清溪犹有当时月，应照琼花绽绮筵。",
        "dynasty": "唐",
        "collection_info": null
    },
    {
        "uuid": "23aae7b93c141494adf7512126a5f081",
        "title": "与颜浚冥会诗 三",
        "author": "陈宫妃嫔",
        "content": "素魄初圆恨翠娥，繁华浓艳竟如何。\n南朝唯有长江水，依旧门前作逝波。",
        "dynasty": "唐",
        "collection_info": null
    },
    {
        "uuid": "9e358b6cb523a8c04c2708293f3b1d8e",
        "title": "与颜浚冥会诗 四",
        "author": "陈宫妃嫔",
        "content": "箫管清吟怨丽华，秋江寒月绮窗斜。\n惭非后主题笺客，得见临春阁上花。",
        "dynasty": "唐",
        "collection_info": null
    },
    {
        "uuid": "dfa794eb0d9d2c7ad6c8e9bc57da1301",
        "title": "驿楼诵诗",
        "author": "湘中女子",
        "content": "红树醉秋色，碧溪弹夜弦。\n佳期不可再，风雨杳如年。",
        "dynasty": "唐",
        "collection_info": null
    },
    {
        "uuid": "d4842902b62b732d1a4e3ac6d308aa59",
        "title": "赠杨藴中",
        "author": "薛涛",
        "content": "玉漏声长灯耿耿，东墙西墙时见影。\n月明窗外子规啼，忍使孤魂愁夜永。",
        "dynasty": "唐",
        "collection_info": null
    },
    {
        "uuid": "97e7c4638d5845ba2c7e1e41c0f0b6d1",
        "title": "葬后见形诗",
        "author": "孟蜀妃张太华",
        "content": "独卧经秋堕鬓蝉，白杨风起不成眠。\n寻思往日椒房宠，泪湿衣襟损翠钿。",
        "dynasty": "唐",
        "collection_info": null
    },
    {
        "uuid": "977c99cf6fd8864116aeaee990536b2b",
        "title": "谢李若冲",
        "author": "孟蜀妃张太华",
        "content": "符吏匆匆叩夜扃，便随金简出幽冥。\n蒙师荐拔恩非浅，领得生神九过经。",
        "dynasty": "唐",
        "collection_info": null
    },
    {
        "uuid": "616da03626469e5b8da3e3a8a2f1d841",
        "title": "幽恨诗",
        "author": "安邑坊女",
        "content": "卜得上峡日，秋江风浪多。\n巴陵一夜雨，肠断木兰歌。",
        "dynasty": "唐",
        "collection_info": null
    },
    {
        "uuid": "d0a13772e169ff01738eda92ca8363e3",
        "title": "和检诗",
        "author": "韦检亡姬",
        "content": "春雨蒙蒙不见天，家家门外柳和烟。\n如今肠断空垂泪，欢笑重追别有年。",
        "dynasty": "唐",
        "collection_info": null
    },
    {
        "uuid": "51d8dee37f2cc88f3e2159baaea1747a",
        "title": "检悼亡姬诗",
        "author": "韦检亡姬",
        "content": "宝劒化龙归碧落，嫦娥随月下黄泉。\n一杯酒向青春晚，寂寞书窗恨独眠。",
        "dynasty": "唐",
        "collection_info": null
    },
    {
        "uuid": "3e1a1f6e1ecc24806d169234be38e65e",
        "title": "梦后自题",
        "author": "韦检亡姬",
        "content": "白浪漫漫去不迴，浮云飞尽日西颓。\n始皇陵上千年树，银鸭金凫也变灰。",
        "dynasty": "唐",
        "collection_info": null
    },
    {
        "uuid": "769b634e92ee14965b6d0bd9bccd94be",
        "title": "与夫同咏诗 一",
        "author": "苏检妻",
        "content": "楚水平如镜，周迴白鸟飞。\n金陵几多地，一去不知归。",
        "dynasty": "唐",
        "collection_info": null
    },
    {
        "uuid": "04172c138c0798dd05b0a115ed893218",
        "title": "与夫同咏诗 二",
        "author": "苏检妻",
        "content": "还吴东去过澄城，楼上清风酒半醒。\n想得到家春已暮，海棠千树已凋零。",
        "dynasty": "唐",
        "collection_info": null
    },
    {
        "uuid": "60148ee966f19f3363f77eba4e7d1140",
        "title": "冥会诗 一",
        "author": "宫嫔",
        "content": "争不逢人话此身，此身长夜不知春。\n自从国破家亡后，陇上惟添芳草新。",
        "dynasty": "唐",
        "collection_info": null
    },
    {
        "uuid": "7f449e85b9cb16364cb33db2c8cb24d8",
        "title": "冥会诗 二",
        "author": "宫嫔",
        "content": "休说人间恨恋多，况逢佳客此相过。\n堂中纵有千般乐，争及阳春一曲歌。",
        "dynasty": "唐",
        "collection_info": null
    },
    {
        "uuid": "f92dd37587644c56e59c753f46d553ff",
        "title": "冥会诗 三",
        "author": "宫嫔",
        "content": "幽谷穷花似妾身，纵怀香艳吐无因。\n多情公子能相访，应解回风暂借春。",
        "dynasty": "唐",
        "collection_info": null
    },
    {
        "uuid": "d4ef9466ac6a7087aa08791affa3aa03",
        "title": "冥会诗 四",
        "author": "宫嫔",
        "content": "恩情未足晓光催，数朵眠花未得开。\n却羡一双金扼臂，得随人世出将来。",
        "dynasty": "唐",
        "collection_info": null
    },
    {
        "uuid": "ade896626de51f62bda9974190db5027",
        "title": "与谢翶赠荅诗 一",
        "author": "金车美人",
        "content": "阳台后会杳无期，碧树烟深玉漏迟。\n半夜香风满庭月，花前空赋别离诗。",
        "dynasty": "唐",
        "collection_info": null
    },
    {
        "uuid": "fe246e4a7a9cb3ff6bfb4be562dc5578",
        "title": "与谢翶赠荅诗 二",
        "author": "金车美人",
        "content": "相思无路莫相思，风裏花开只片时。\n惆怅金闺却归去，晓莺啼断绿杨枝。",
        "dynasty": "唐",
        "collection_info": null
    },
    {
        "uuid": "c8689a20984aadf5307a0c0b2cfe9ab4",
        "title": "与谢翶赠荅诗 三",
        "author": "金车美人",
        "content": "一纸华笺洒碧云，余香犹在墨犹新。\n空添满目凄凉事，不见三山缥缈人。\n斜月照衣今夜梦，落花啼鸟去年春。\n红闺更有堪愁处，窗上虫丝几上尘。",
        "dynasty": "唐",
        "collection_info": null
    },
    {
        "uuid": "a1381c8003f97f667687ba42b951b613",
        "title": "与谢翶赠荅诗 四",
        "author": "金车美人",
        "content": "惆怅佳期一梦中，武陵春色尽成空。\n欲知离别偏堪恨，只为音尘两不通。\n愁态上眉凝浅绿，泪痕侵脸落轻红。\n双轮暂与王孙驻，明日西驰又向东。",
        "dynasty": "唐",
        "collection_info": null
    },
    {
        "uuid": "f5cc52d893c4cc3159df759a746b2fd3",
        "title": "赠朋诗",
        "author": "魏朋妻",
        "content": "孤坟临清江，每覩白日晚。\n松影摇长风，蟾光落嵓甸。\n故乡千里余，亲戚罕相见。\n望望空云山，哀哀泪如霰。\n恨为泉台客，復此异乡县。\n愿言敦畴昔，勿以弃疵贱。",
        "dynasty": "唐",
        "collection_info": null
    },
    {
        "uuid": "e0d51d1d725c85077c421ec7962acbdb",
        "title": "题明月堂二首 一",
        "author": "刘氏亡妇",
        "content": "蝉鬓惊秋华髮新，可怜红隙尽埃尘。\n西山一梦何年觉，明月堂前不见人。",
        "dynasty": "唐",
        "collection_info": null
    },
    {
        "uuid": "b48a39b2a6f9039cdb00dfac8a0ca7b7",
        "title": "题明月堂二首 二",
        "author": "刘氏亡妇",
        "content": "玉钩风急响丁东，回首西山似梦中。\n明月堂前人不到，庭前一夜老秋风。",
        "dynasty": "唐",
        "collection_info": null
    },
    {
        "uuid": "f19d817c74506879d5b5b38b5ba519bf",
        "title": "诗",
        "author": "故台城妓",
        "content": "歌罢玉楼月，舞残金缕衣。\n匀钿收迸节，敛黛别重闱。\n网断蛛犹织，梁春燕不归。\n那堪回首处，江步野棠飞。",
        "dynasty": "唐",
        "collection_info": null
    },
    {
        "uuid": "c3bb185a80498160ee0c1ff94cac4945",
        "title": "金陵词",
        "author": "故台城妓",
        "content": "宫中细草香红湿，宫内纤腰碧窗泣。\n唯有虹梁春燕雏，犹傍珠帘玉钩立。",
        "dynasty": "唐",
        "collection_info": null
    },
    {
        "uuid": "64c8102a50114ce513a2c01dd7b50734",
        "title": "示宋善威",
        "author": "无名女鬼",
        "content": "月落三株树，日映九重天。\n良夜欢宴罢，暂别庚申年。",
        "dynasty": "唐",
        "collection_info": null
    },
    {
        "uuid": "76ebe1ab15e471d39b49b1dfeebb53eb",
        "title": "诗 一",
        "author": "无名鬼",
        "content": "江上樯竿一百尺，山中楼台十二重。\n山僧楼上望江上，指点樯竿笑杀侬。",
        "dynasty": "唐",
        "collection_info": null
    },
    {
        "uuid": "a27b5bd60070d23182e0d52818d39d82",
        "title": "诗 二",
        "author": "无名鬼",
        "content": "仙人未必便仙去，还在人间人不知。\n手把白鬚从两鹿，相逢却问姓名谁。",
        "dynasty": "唐",
        "collection_info": null
    },
    {
        "uuid": "0279d5fba22a899b01cd18346be69556",
        "title": "句",
        "author": "秾华",
        "content": "柏堂新成乐未央，迴来迴去绕裴郎。",
        "dynasty": "唐",
        "collection_info": null
    },
    {
        "uuid": "80263e9fff52ed507d402a53a2d6414f",
        "title": "句",
        "author": "张守中",
        "content": "薄命苏秦频去国，多情潘岳旋兴悲。\n今夜若栖芳草径，为传幽意达王孙。",
        "dynasty": "唐",
        "collection_info": null
    },
    {
        "uuid": "8d4a1c45cf3fd3cef3492405421bdc66",
        "title": "句",
        "author": "无名鬼",
        "content": "芫花半落，松风晚清。",
        "dynasty": "唐",
        "collection_info": null
    },
    {
        "uuid": "7d47e7a2eff30df99221cb9169a63057",
        "title": "浑家门客联句 一",
        "author": "不详",
        "content": "自与浑家邻，馨香遂满身。\n无心好清静，人用去灰尘。",
        "dynasty": "唐",
        "collection_info": null
    },
    {
        "uuid": "230db07c4f43f199718e8e510fa9ab1e",
        "title": "浑家门客联句 二",
        "author": "不详",
        "content": "终朝每去依烟火，春至还归养子孙。\n曾向苻王笔端坐，尔来求食浑家门。",
        "dynasty": "唐",
        "collection_info": null
    },
    {
        "uuid": "994d9d3d6c204ae9b846c87209108f51",
        "title": "长鬚国驸马咏妻",
        "author": "不详",
        "content": "花无叶不妍，女无鬚亦丑。\n丈人试遣惣无，未必不如惣有。",
        "dynasty": "唐",
        "collection_info": null
    },
    {
        "uuid": "75afc29cbcbf99b5eb841c27ada351ad",
        "title": "原陵老翁吟",
        "author": "不详",
        "content": "野田荆棘春，闺阁绮罗新。\n出没头上日，生死眼前人。\n欲知我家在何处，北邙松柏正为邻。\n洛阳女儿罗绮多，无奈孤翁老去何，奈尔何。\n正色鸿焘，神思化伐。\n穹施后承，光负玄设。\n呕沦吐萌，垠倪散截。\n迷肠郗曲，䨴零霾曀。\n雀毁龟水，健驰御屈。\n拿尾研动，袾袾哳哳。\n㳷用秘功，以岭以穴。\n柂薪伐药，莽榤万茁。\n呕律则祥，佛伦惟萨。\n牡虚无有，颐咽蘂屑。\n肇素未来，晦明兴灭。\n五行七曜，成此闰余。\n上帝降灵，岁且涒徐。\n蛇蜕其皮，吾亦神摅。\n九九六六，束身天除。\n何以充喉，吐纳太虚。\n何以蔽踝，霞袂云袽。\n哀尔浮生，栉比荒墟。\n吾復丽气，还形之初。\n在帝左右，道济忽诸。",
        "dynasty": "唐",
        "collection_info": null
    },
    {
        "uuid": "b88b8de8db8658e1fb85161e3a146ade",
        "title": "严含质诗 一",
        "author": "不详",
        "content": "昔为仙子今为虎，流落阴崖足风雨。\n更将斑毳被余身，千载空山万般苦。",
        "dynasty": "唐",
        "collection_info": null
    },
    {
        "uuid": "0859c5fa424b539aa31d5792dfdb386d",
        "title": "严含质诗 二",
        "author": "不详",
        "content": "下玄八千亿甲子，丹飞先生严含质。\n谪下中天被斑革，六千甲子，血食涧饮厕猨狖。\n下浊界，景云元纪升太一。",
        "dynasty": "唐",
        "collection_info": null
    },
    {
        "uuid": "fb177f570454bc62efc21b0adb8a0e2b",
        "title": "李微诗",
        "author": "不详",
        "content": "偶因狂疾成殊类，灾患相任不可逃。\n今日爪牙谁敢敌，当时声迹共相高。\n我为异物蓬茅下，君已乘轺气势豪。\n此夕溪山对明月，不成长啸但成嗥。",
        "dynasty": "唐",
        "collection_info": null
    },
    {
        "uuid": "d37d473b2fdd9ecc551ef416de7e26da",
        "title": "维扬空庄四怪联句",
        "author": "不详",
        "content": "齐纨鲁缟如霜雪，寥亮高声予所发。\n嘉宾良会清夜时，煌煌灯烛我能持。\n清冷之泉候朝汲，桑绠相牵常出入。\n爨薪贮泉相煎熬，充他口腹我为劳。",
        "dynasty": "唐",
        "collection_info": null
    },
    {
        "uuid": "79a5cd0ad267b468e93c5ffb5cf16910",
        "title": "柳藏经二绝句 一",
        "author": "不详",
        "content": "寒水停园沼，秋池满败荷。\n杜门穷典籍，所得事今多。",
        "dynasty": "唐",
        "collection_info": null
    },
    {
        "uuid": "219d78f58fb1ef45fff6d72a2ec1609b",
        "title": "柳藏经二绝句 二",
        "author": "不详",
        "content": "谁谓三才贵，余观万化同。\n心虚嫌蠹食，年老怯狂风。",
        "dynasty": "唐",
        "collection_info": null
    },
    {
        "uuid": "4b4735bb84d1ddb6cb13c895fcbf67dd",
        "title": "太白山魔诳道士诗",
        "author": "不详",
        "content": "三秋稽颡叩真灵，龙虎交时金液成。\n绛雪既凝身可度，蓬壶顶上彩云生。",
        "dynasty": "唐",
        "collection_info": null
    },
    {
        "uuid": "11c190bc34fa11e16cc1bacb1ede2d82",
        "title": "金缶魅诗",
        "author": "不详",
        "content": "色分蓝叶青，声比磬中鸣。\n七月初七夜，吾当示汝形。",
        "dynasty": "唐",
        "collection_info": null
    },
    {
        "uuid": "7baf382778a5eb00399e51d5f9d4d750",
        "title": "东阳夜怪诗 一",
        "author": "不详",
        "content": "谁家扫雪满庭前，万壑千峰在一拳。\n吾心不觉侵衣冷，曾向此中居几年。",
        "dynasty": "唐",
        "collection_info": null
    },
    {
        "uuid": "133c19f72dd2ce825079e1b922dfd194",
        "title": "东阳夜怪诗 二",
        "author": "不详",
        "content": "拥褐藏名无定踪，流沙千里度衰容。\n传得南宗心地后，此身应便老双峰。",
        "dynasty": "唐",
        "collection_info": null
    },
    {
        "uuid": "6031a3fa675c0ce0ad1eaa73aaef2a8d",
        "title": "东阳夜怪诗 三",
        "author": "不详",
        "content": "为有阎浮珍重因，远离西国赴咸秦。\n自从无力休行道，且作头陀不繫身。",
        "dynasty": "唐",
        "collection_info": null
    },
    {
        "uuid": "d3cbff069ccfea4a0fadfa4c93334e77",
        "title": "东阳夜怪诗 四",
        "author": "不详",
        "content": "长安城东洛阳道，车轮不息尘浩浩。\n争利贪前竞着鞭，相逢尽是尘中老。",
        "dynasty": "唐",
        "collection_info": null
    },
    {
        "uuid": "00502aeef1b84a5da86e2fc1bf82e578",
        "title": "东阳夜怪诗 五",
        "author": "不详",
        "content": "日晚长川不计程，离羣独步不能鸣。\n赖有青青河畔草，春来犹得慰羁情。",
        "dynasty": "唐",
        "collection_info": null
    },
    {
        "uuid": "31d4c3ef90e6acc90d395321cf6cd014",
        "title": "东阳夜怪诗 六",
        "author": "不详",
        "content": "爱此飘飖六出公，轻琼冷絮舞长空。\n当时正逐秦丞相，腾踯川原喜北风。",
        "dynasty": "唐",
        "collection_info": null
    },
    {
        "uuid": "ce698fbfb4b3204be846eebea1564789",
        "title": "东阳夜怪诗 七",
        "author": "不详",
        "content": "事君同乐义同忧，那校糟糠满志休。\n不是守株空待兔，终当逐鹿出林丘。",
        "dynasty": "唐",
        "collection_info": null
    },
    {
        "uuid": "3272d2ff28dc08c299949ec6d4b622a7",
        "title": "东阳夜怪诗 八",
        "author": "不详",
        "content": "少年长负饥鹰用，内顾曾无宠鹤心。\n秋草驱除思去宇，平原毛血兴从禽。",
        "dynasty": "唐",
        "collection_info": null
    },
    {
        "uuid": "00431044139a83328988e55c62474429",
        "title": "东阳夜怪诗 九",
        "author": "不详",
        "content": "舞镜争鸾綵，临场定鹘拳。\n正思仙仗日，翘首仰楼前。",
        "dynasty": "唐",
        "collection_info": null
    },
    {
        "uuid": "c9be6b68df25af4124f5f4a851fa205d",
        "title": "东阳夜怪诗 十",
        "author": "不详",
        "content": "养鬬形如木，迎春质似泥。\n信如风雨在，何惮迹卑栖。",
        "dynasty": "唐",
        "collection_info": null
    },
    {
        "uuid": "7fcf3eea7686d129636128c22bfbf9cc",
        "title": "东阳夜怪诗 十一",
        "author": "不详",
        "content": "为脱田文难，常怀纪渻恩。\n欲知疎野态，霜晓叫荒村。",
        "dynasty": "唐",
        "collection_info": null
    },
    {
        "uuid": "c6a13fd8ab8b000579f1bbf1a071075a",
        "title": "东阳夜怪诗 十二",
        "author": "不详",
        "content": "乱鲁负虚名，游秦感宁生。\n候惊丞相喘，用识葛卢鸣。\n黍稷滋农具，轩车乏道情。\n近来筋力退，一志在归耕。",
        "dynasty": "唐",
        "collection_info": null
    },
    {
        "uuid": "356f287ad2802ddae52d451324dab06b",
        "title": "东阳夜怪诗 十三",
        "author": "不详",
        "content": "为惭食肉主恩深，日晏蟠蜿卧锦衾。\n且学志人知白黑，那将好爵动吾心。",
        "dynasty": "唐",
        "collection_info": null
    },
    {
        "uuid": "09a41ad9c5f0d422efabadd15396905e",
        "title": "东阳夜怪诗 十四",
        "author": "不详",
        "content": "鸟鼠是家川，周王昔猎贤。\n一从离子卯，应见海桑田。",
        "dynasty": "唐",
        "collection_info": null
    },
    {
        "uuid": "9dd0b62c9d020f013112445b9a84710d",
        "title": "田四郎求婚联句",
        "author": "不详",
        "content": "一点红裳出翠微，秋天云静月离离。\n天曹使者徒回首，何不从他九族卑。",
        "dynasty": "唐",
        "collection_info": null
    },
    {
        "uuid": "5476897e285911a3b588b4d1e7a18d7c",
        "title": "黑驹别卢传素诗",
        "author": "不详",
        "content": "既食丈人粟，又饱丈人刍。\n今日相偿了，永离三恶途。",
        "dynasty": "唐",
        "collection_info": null
    },
    {
        "uuid": "08dd5f0a0fd5f1f8e784e91146e592e4",
        "title": "笔精诗 一",
        "author": "不详",
        "content": "昔荷蒙恬惠，寻遭仲叔投。\n夫君不指使，何处觅银鈎。",
        "dynasty": "唐",
        "collection_info": null
    },
    {
        "uuid": "13a6adb226a3f15cdc3028757eb0c35b",
        "title": "笔精诗 二",
        "author": "不详",
        "content": "学问从君有，诗书自我传。\n须知王逸少，名价动千年。",
        "dynasty": "唐",
        "collection_info": null
    },
    {
        "uuid": "413e036ea6211c64afbd79f69435431a",
        "title": "笔精诗 三",
        "author": "不详",
        "content": "能令音信通千里，解致龙蛇运八行。\n惆怅江生不相赏，应缘自负好文章。",
        "dynasty": "唐",
        "collection_info": null
    },
    {
        "uuid": "2110d8af21f1ed8dcff2a90182971530",
        "title": "二斑与宁茵赋诗 一",
        "author": "不详",
        "content": "晓读云水静，夜吟山月高。\n焉能履虎尾，岂用学牛刀。",
        "dynasty": "唐",
        "collection_info": null
    },
    {
        "uuid": "0251d74abbdd3fc5e3421106af2c3f41",
        "title": "二斑与宁茵赋诗 二",
        "author": "不详",
        "content": "但得居林啸，焉能当路蹲。\n渡河何所适，终是怯刘琨。",
        "dynasty": "唐",
        "collection_info": null
    },
    {
        "uuid": "801551dac5946790b6586b07471f5792",
        "title": "二斑与宁茵赋诗 三",
        "author": "不详",
        "content": "无非悲宁戚，终是怯庖丁。\n若遇龚为守，蹄涔向北溟。",
        "dynasty": "唐",
        "collection_info": null
    },
    {
        "uuid": "670e4f3a7a0d362e59c5a6ecffcfa5f3",
        "title": "白田獭魅别村女诗",
        "author": "不详",
        "content": "潮来逐潮上，潮落在空滩。\n有来终有去，情易復情难。\n肠断肠中子，明月秋江寒。",
        "dynasty": "唐",
        "collection_info": null
    },
    {
        "uuid": "cafb8a4ab70b9851d4f14420ac13c239",
        "title": "邢君才旧宅三怪诗 一",
        "author": "不详",
        "content": "昔日炎炎徒自知，今无烽竈欲何为。\n可怜国柄全无用，曾见家人下第时。",
        "dynasty": "唐",
        "collection_info": null
    },
    {
        "uuid": "167145ab39e187486d2a8ebfa9dc0c6f",
        "title": "邢君才旧宅三怪诗 二",
        "author": "不详",
        "content": "当时得意气填心，一曲君前直万金。\n今日不如庭下竹，风来犹得学龙吟。",
        "dynasty": "唐",
        "collection_info": null
    },
    {
        "uuid": "b79da9359b59dd1cedc8b08aaae425ee",
        "title": "邢君才旧宅三怪诗 三",
        "author": "不详",
        "content": "头焦鬓秃但心存，力尽尘埃不復论。\n莫笑今来同腐草，曾经终日扫朱门。",
        "dynasty": "唐",
        "collection_info": null
    },
    {
        "uuid": "544b94856381494007488d402317b68e",
        "title": "维扬少年与孟氏赠荅诗 一",
        "author": "不详",
        "content": "可惜春时节，依然独自游。\n无端两行泪，长祇对花流。",
        "dynasty": "唐",
        "collection_info": null
    },
    {
        "uuid": "f9c29af8b9311360a4602c29dbf4b114",
        "title": "维扬少年与孟氏赠荅诗 二",
        "author": "不详",
        "content": "谁家少年儿，心中暗自欺。\n不道终不可，可即恐郎知。",
        "dynasty": "唐",
        "collection_info": null
    },
    {
        "uuid": "330d0b435733080ac2512ceea79a3f58",
        "title": "维扬少年与孟氏赠荅诗 三",
        "author": "不详",
        "content": "神女得张硕，文君遇长卿。\n逢时两相得，聊足慰多情。",
        "dynasty": "唐",
        "collection_info": null
    },
    {
        "uuid": "34e38ec818f1a3367d1d5e7db5845d6e",
        "title": "胡志忠题户",
        "author": "不详",
        "content": "恃勇祸必婴，恃强势必倾。\n胡为万金子，而与恶物争。\n休将逝魄趋府庭，止于此馆归冥冥。",
        "dynasty": "唐",
        "collection_info": null
    },
    {
        "uuid": "690ad3e8db0e82d391b628c6586ac907",
        "title": "高侍郎诗",
        "author": "不详",
        "content": "危冠高袖楚宫妆，独步闲庭逐夜凉。\n自把玉簪敲砌竹，清歌一曲月如霜。",
        "dynasty": "唐",
        "collection_info": null
    },
    {
        "uuid": "b872de0afc5c835f26351ebcb4f9965d",
        "title": "吕氏宅妖誓师词",
        "author": "不详",
        "content": "天马斜飞度三止，上将横行击四方。\n辎车直入无迴翔，六甲次第不乖行。",
        "dynasty": "唐",
        "collection_info": null
    },
    {
        "uuid": "a34b51078cb7c4736b02375157695b07",
        "title": "袁少年诗 一",
        "author": "不详",
        "content": "风波千里阔，台榭半天高。\n此兴将何比，身知插羽毛。",
        "dynasty": "唐",
        "collection_info": null
    },
    {
        "uuid": "d1e47ec334565a0af5dc153b583a7be8",
        "title": "袁少年诗 二",
        "author": "不详",
        "content": "峰峦多秀色，松桂足清声。\n自有山林趣，全忘城阙情。",
        "dynasty": "唐",
        "collection_info": null
    },
    {
        "uuid": "dbdb0188cfeef6ddc1b97ffcbcb5b31b",
        "title": "袁少年诗 三",
        "author": "不详",
        "content": "罗浮南海外，昔日已闻之。\n千里来游览，幽情我自知。",
        "dynasty": "唐",
        "collection_info": null
    },
    {
        "uuid": "0d0ed5e4ed483ff7a24baadb8f3648e0",
        "title": "东柯院妖谑杜令 一",
        "author": "不详",
        "content": "虽共蒿兰伍，南朝有宗祖。\n莫打绿袍人，空中且歌舞。",
        "dynasty": "唐",
        "collection_info": null
    },
    {
        "uuid": "066373b532c7b578e19a52ba12aae2c4",
        "title": "东柯院妖谑杜令 二",
        "author": "不详",
        "content": "堪怜木边土，非儿不似女。\n瘦马上高山，登临何自苦。",
        "dynasty": "唐",
        "collection_info": null
    },
    {
        "uuid": "00ed31743f56115e70f38908a4e1d4a4",
        "title": "嵩山小儿吟",
        "author": "不详",
        "content": "我本长生深山内，更何入他不二门。\n争如访取旧时伴，休更朝夕劳神魂。",
        "dynasty": "唐",
        "collection_info": null
    },
    {
        "uuid": "d2e6b5c4638d3733ee7056635b8de898",
        "title": "鱼腹丹书",
        "author": "不详",
        "content": "九登龙门山，三饮太湖水。\n毕竟不成龙，命负张胡子。",
        "dynasty": "唐",
        "collection_info": null
    },
    {
        "uuid": "46b4056888977d3dd2d9c7aad8791fbb",
        "title": "鱼身字",
        "author": "不详",
        "content": "三度过海，两度上汉。\n行至勒漠，命属柏君。",
        "dynasty": "唐",
        "collection_info": null
    },
    {
        "uuid": "b59443f1d27fe15ed16380a2c9e5ff11",
        "title": "马作人语",
        "author": "不详",
        "content": "芦荻花，此花开后路无家。",
        "dynasty": "唐",
        "collection_info": null
    },
    {
        "uuid": "150465d06fbb88092366ef020a9ea087",
        "title": "孙长史女与焦封赠荅诗 一",
        "author": "不详",
        "content": "妾失鸳鸯伴，君方萍梗游。\n少年懽醉后，只恐苦相留。",
        "dynasty": "唐",
        "collection_info": null
    },
    {
        "uuid": "67c450259d19056a415f492a2b91b12d",
        "title": "孙长史女与焦封赠荅诗 二",
        "author": "不详",
        "content": "心常名宦外，终不耻狂游。\n误入桃源裏，仙家争肯留。",
        "dynasty": "唐",
        "collection_info": null
    },
    {
        "uuid": "c7cb9d3d39d9f5e781ab1565abcb0432",
        "title": "孙长史女与焦封赠荅诗 三",
        "author": "不详",
        "content": "鹊桥织女会，也是不多时。\n今日送君处，羞言连理枝。",
        "dynasty": "唐",
        "collection_info": null
    },
    {
        "uuid": "c81c2c97bd37b1c4de2c07db43d2bbfa",
        "title": "孙长史女与焦封赠荅诗 四",
        "author": "不详",
        "content": "但保同心结，无劳织锦诗。\n苏秦求富贵，自有一回时。",
        "dynasty": "唐",
        "collection_info": null
    },
    {
        "uuid": "093bf980bf310cb805443ce42fcb1a14",
        "title": "石瓮寺灯魅诗 一",
        "author": "不详",
        "content": "凉风暮起骊山空，长生殿鏁霜叶红。\n朝来试入华清宫，分明忆得开元中。",
        "dynasty": "唐",
        "collection_info": null
    },
    {
        "uuid": "95eb2380e170b431c05385dd47c9d762",
        "title": "石瓮寺灯魅诗 二",
        "author": "不详",
        "content": "金殿不胜秋，月斜石楼冷。\n谁是相顾人，褰帷弔孤影。",
        "dynasty": "唐",
        "collection_info": null
    },
    {
        "uuid": "b53f111b43232363c8b818f862b0e675",
        "title": "石瓮寺灯魅诗 三",
        "author": "不详",
        "content": "烟灭石楼空，悠悠永夜中。\n虚心怯秋雨，艳质畏飘风。\n向壁残花碎，侵阶坠叶红。\n还如失羣鹤，饮恨在雕笼。",
        "dynasty": "唐",
        "collection_info": null
    },
    {
        "uuid": "1d8896123cc327870ac926d9052191b0",
        "title": "洛下女郎歌 一",
        "author": "不详",
        "content": "皎洁玉颜胜白雪，况乃当年对风月。\n沈吟不敢怨春风，自叹容华暗消歇。",
        "dynasty": "唐",
        "collection_info": null
    },
    {
        "uuid": "5fb04397dd16a37c26ca60d458f4d897",
        "title": "洛下女郎歌 二",
        "author": "不详",
        "content": "绛衣披拂露盈盈，淡染胭脂一朵轻。\n自恨红颜留不住，莫怨春风道薄情。",
        "dynasty": "唐",
        "collection_info": null
    },
    {
        "uuid": "74396cec0358e26bd7e88acf1781d930",
        "title": "袁长官女诗 一",
        "author": "不详",
        "content": "彼见是忘忧，此看同腐草。\n青山与白云，方展我怀抱。",
        "dynasty": "唐",
        "collection_info": null
    },
    {
        "uuid": "d1d6297e087f0787da3738ec5d14b8fe",
        "title": "袁长官女诗 二",
        "author": "不详",
        "content": "刚被恩情役此心，无端变化几湮沈。\n不知逐伴归山去，长笑一声烟雾深。",
        "dynasty": "唐",
        "collection_info": null
    },
    {
        "uuid": "681d73e8dbd3dc07bb9e05455b6bad99",
        "title": "真符女与申屠澄赠和诗 一",
        "author": "不详",
        "content": "一尉惭梅福，三年媿孟光。\n此情何所喻，川上有鸳鸯。",
        "dynasty": "唐",
        "collection_info": null
    },
    {
        "uuid": "2f1d93fb6c5daedd3136612cbbdfe7dc",
        "title": "真符女与申屠澄赠和诗 二",
        "author": "不详",
        "content": "琴瑟情虽重，山林志自深。\n常忧时节变，辜负百年心。",
        "dynasty": "唐",
        "collection_info": null
    },
    {
        "uuid": "fb0560377dc5ccec58f3d50defdfc24d",
        "title": "夭桃诗",
        "author": "不详",
        "content": "铅华久御向人间，欲舍铅华更惨颜。\n纵有青丘吟夜月，无因重照旧云鬟。",
        "dynasty": "唐",
        "collection_info": null
    },
    {
        "uuid": "3d436f3d44b524a0fe4bead9e8aeb395",
        "title": "青衣春条诗",
        "author": "不详",
        "content": "幽室锁妖艳，无人兰蕙芳。\n春风三十载，不尽罗衣香。",
        "dynasty": "唐",
        "collection_info": null
    },
    {
        "uuid": "f4b5a880a40084f674f9bae74308f177",
        "title": "明器婢诗",
        "author": "不详",
        "content": "独持巾栉掩玄关，小帐无人烛影残。\n昔日罗衣今化尽，白杨风起陇头寒。",
        "dynasty": "唐",
        "collection_info": null
    },
    {
        "uuid": "4b1d8244a080582864550d7c5be8c766",
        "title": "妙香词",
        "author": "不详",
        "content": "劝君酒莫辞，花落抛旧枝。\n只有北邙山下月，清光到死也相随。",
        "dynasty": "唐",
        "collection_info": null
    },
    {
        "uuid": "ccbb7730c1ab7490ca1118480e867b65",
        "title": "庐山女赠朱朴 一",
        "author": "不详",
        "content": "但持冰洁心，不识风霜冷。\n任是怀礼容，无人顾形影。",
        "dynasty": "唐",
        "collection_info": null
    },
    {
        "uuid": "aa140ba3a144be1360437bb1dbc3384d",
        "title": "庐山女赠朱朴 二",
        "author": "不详",
        "content": "知君久积池塘梦，遣我方思变动来。\n操执若同颜叔子，今宵宁免泪盈顋。",
        "dynasty": "唐",
        "collection_info": null
    },
    {
        "uuid": "ac086fc4d9574066990fdb9f82828139",
        "title": "青萝帐女赠穆郎",
        "author": "不详",
        "content": "团圆今夕色光辉，结了同心翠带垂。\n此后莫教尘点染，他年长照岁寒姿。",
        "dynasty": "唐",
        "collection_info": null
    },
    {
        "uuid": "73280c3f8a7f559a9809e635fdfc6e9d",
        "title": "青萝帐女赠穆郎 褰帐",
        "author": "不详",
        "content": "揉蓝绿色曲尘开，静见三星入坐来。\n桂影已圆攀折后，子孙长作栋梁材。",
        "dynasty": "唐",
        "collection_info": null
    },
    {
        "uuid": "8b488936bd0b3cacca99142b408dc627",
        "title": "青萝帐女赠穆郎 题碧花笺",
        "author": "不详",
        "content": "珠露素中书缱绻，青萝帐裏寄鸳鸯。\n自怜孤影清秋夕，洒泪裴回滴冷光。",
        "dynasty": "唐",
        "collection_info": null
    },
    {
        "uuid": "2183467987c631b8520fe72ad0722d7a",
        "title": "白苹洲碧衣女子吟",
        "author": "不详",
        "content": "碧水色堪染，白莲香正浓。\n分飞俱有恨，此别几时逢。\n藕隐玲珑玉，花藏缥缈容。\n何当假双翼，声影暂相从。",
        "dynasty": "唐",
        "collection_info": null
    },
    {
        "uuid": "432d6a6aa57e6e304a0e251e1afd5e22",
        "title": "新林驿女吟示欧阳训",
        "author": "不详",
        "content": "月明阶悄悄，影隻腰身小。\n谁是鶱翔人，愿为比翼鸟。",
        "dynasty": "唐",
        "collection_info": null
    },
    {
        "uuid": "6066d5a1a1e73f49077a2c8ebb96909c",
        "title": "新林驿女吟示欧阳训 击盘歌送欧阳训酒",
        "author": "不详",
        "content": "飞燕身轻未是轻，枉将弱质在岩扃。\n今来不得同鸳枕，相伴神魂入杳冥。",
        "dynasty": "唐",
        "collection_info": null
    },
    {
        "uuid": "64509fea85e7aa5f30da1a1c1ee049e6",
        "title": "白衣女子木叶上诗",
        "author": "不详",
        "content": "桃花洞口开，香蘂落莓苔。\n佳景虽堪翫，萧郎殊未来。",
        "dynasty": "唐",
        "collection_info": null
    },
    {
        "uuid": "03ad52e238bd72f160304b2849c5ee0a",
        "title": "白衣女子木叶上诗 席上歌",
        "author": "不详",
        "content": "洞府深沈春日长，山花无主自芬芳。\n凭阑寂寂看明月，欲种桃花待阮郎。",
        "dynasty": "唐",
        "collection_info": null
    },
    {
        "uuid": "4f3c42fe573c21df06fe37c3766cd871",
        "title": "凤皇台怪和歌四首 一",
        "author": "不详",
        "content": "深闺闲锁难成梦，那得同衾共绣床。\n一自与郎江上别，霜天更自觉宵长。",
        "dynasty": "唐",
        "collection_info": null
    },
    {
        "uuid": "a24e08b9fe560c63f223f2ebd6d0fe51",
        "title": "凤皇台怪和歌四首 二",
        "author": "不详",
        "content": "愁听黄莺唤友声，空闺曙色梦初成。\n窗间总有花笺纸，难寄妾心字字明。",
        "dynasty": "唐",
        "collection_info": null
    },
    {
        "uuid": "100e36630841c8c84f9a4c46066c079f",
        "title": "凤皇台怪和歌四首 三",
        "author": "不详",
        "content": "寂静璇闺度岁年，并头莲叶又如钱。\n愁人独处那堪此，安得君来独枕眠。",
        "dynasty": "唐",
        "collection_info": null
    },
    {
        "uuid": "08f61c3c98f63c5638c23ba02fc6c64a",
        "title": "凤皇台怪和歌四首 四",
        "author": "不详",
        "content": "卧病匡床香屡添，夜深犹有一丝烟。\n怀君无计能成梦，更恨砧声到枕边。",
        "dynasty": "唐",
        "collection_info": null
    },
    {
        "uuid": "49eade5d7e9e03c2c3f8aab350dd4ee8",
        "title": "梦丹书",
        "author": "肃宗",
        "content": "厥不云乎，惟其惟时。\n上天所保，福禄不亏。",
        "dynasty": "唐",
        "collection_info": null
    },
    {
        "uuid": "4fe05a5c77103224844ed2cbdffc06c9",
        "title": "梦黄衣童子歌",
        "author": "代宗",
        "content": "中五之德方峨峨，胡胡呼呼何奈何。",
        "dynasty": "唐",
        "collection_info": null
    },
    {
        "uuid": "6faf686e114388da06bce175d68b2f7e",
        "title": "梦扬州乐妓和诗",
        "author": "刘禹锡",
        "content": "花作婵娟玉作妆，风流争似旧徐娘。\n夜深曲曲湾湾月，万里随君一寸肠。",
        "dynasty": "唐",
        "collection_info": null
    },
    {
        "uuid": "b30c60e9a1e842885557dca2e7cebb26",
        "title": "梦中美人歌",
        "author": "邢凤",
        "content": "长安少女踏春阳，何处春阳不断肠？舞袖弓弯浑忘却，罗衣空换九秋霜。",
        "dynasty": "唐",
        "collection_info": null
    },
    {
        "uuid": "0b38f0190d9e94c92f2ada042e1ce999",
        "title": "梦中诗",
        "author": "石季武",
        "content": "耸辔排金阙，乘轩上汉槎。\n浮名何足恋，高举入烟霞。",
        "dynasty": "唐",
        "collection_info": null
    },
    {
        "uuid": "46d1d2fc80031711fd923821b34d1e3b",
        "title": "葬西施挽歌",
        "author": "王炎",
        "content": "西望吴王国，云书凤字牌。\n连江起珠帐，择地葬金钗。\n满地红心草，三层碧玉阶。\n春风无处所，悽恨不胜怀。",
        "dynasty": "唐",
        "collection_info": null
    },
    {
        "uuid": "89b36af927660010c7c9bd915f6b66c9",
        "title": "秦梦诗三首 一",
        "author": "沈亚之",
        "content": "泣葬一枝红，生同死不同。\n金钿坠芳草，香绣满春风。\n旧日闻箫处，高楼当月中。\n梨花寒食夜，深闭翠微宫。",
        "dynasty": "唐",
        "collection_info": null
    },
    {
        "uuid": "1e676acc8d339d1138e412b40eb04f6c",
        "title": "秦梦诗三首 二",
        "author": "沈亚之",
        "content": "击髆舞，恨满烟光无处所。\n泪如雨，欲拟着辞不成语。\n金凤衔红旧绣衣，几度宫中同看舞。\n人间春日正欢乐，日暮东风何处去。",
        "dynasty": "唐",
        "collection_info": null
    },
    {
        "uuid": "1a993a766975196ce08d3ddd0f064129",
        "title": "秦梦诗三首 三",
        "author": "沈亚之",
        "content": "君王多感放东归，从此秦宫不復期。\n春景似伤秦丧主，落花如雨泪燕脂。",
        "dynasty": "唐",
        "collection_info": null
    },
    {
        "uuid": "3855a90ff2d3c2d4fae7e1a1b73b65c8",
        "title": "梦中诗",
        "author": "卢献卿",
        "content": "卜筑郊原古，青山无四邻。\n扶疎遶屋树，寂寞独归人。",
        "dynasty": "唐",
        "collection_info": null
    },
    {
        "uuid": "4165f739b952d227f8ae4a81f758253d",
        "title": "梦为吴泰伯作胜儿歌",
        "author": "刘景復",
        "content": "繁弦已停杂吹歇，胜儿调弄逻娑拨。\n四弦拢捻三五声，唤起边风驻明月。\n大声嘈嘈奔淈淈，浪蹙波翻倒溟渤。\n小弦切切怨飔飔，鬼哭神悲秋窸窣。\n倒腕斜挑挚流电，春雷直戛腾秋鹘。\n汉妃徒得端正名，秦女虚夸有仙骨。\n我闻天宝十年前，凉州未作西戎窟。\n麻衣右衽皆汉民，不省胡尘暂蓬勃。\n太平之末狂胡乱，犬豕崩腾恣唐突。\n玄宗未到万里桥，东洛西京一时没。\n汉土民皆没为虏，饮恨吞声空嗢咽。\n时看汉月望汉天，怨气衝星成彗孛。\n国门之西八九镇，高城深垒闭闲卒。\n河湟咫尺不能收，輓粟推车徒兀兀。\n今朝闻奏凉州曲，使我心神暗超忽。\n胜儿若向边塞弹，征人泪血应阑干。",
        "dynasty": "唐",
        "collection_info": null
    },
    {
        "uuid": "009891069774a516fe67cfa1b2ac1abe",
        "title": "梦中辞",
        "author": "郭仁表",
        "content": "飘风暴雨可思惟，鹤望巢门敛翅飞，吾道之宗正可依。",
        "dynasty": "唐",
        "collection_info": null
    },
    {
        "uuid": "0301e4a4b3ea4dd109f4c883ccd93890",
        "title": "梦崔嘏妻诗",
        "author": "国邵南",
        "content": "莫以真留妾，从他理管弦。\n容华难久驻，知得几多年。",
        "dynasty": "唐",
        "collection_info": null
    },
    {
        "uuid": "417b94335f86ef779b4f50c516377b0c",
        "title": "梦白衣妇人歌词 一",
        "author": "卢绛",
        "content": "玉京人去秋箫索，画檐鹊起梧桐落。\n欹枕悄无言，月和残梦圆。\n背灯惟暗泣，甚处碪声急。\n眉黛小山攒，芭蕉生暮寒。",
        "dynasty": "唐",
        "collection_info": null
    },
    {
        "uuid": "4f440940c373e3177520c302650a9000",
        "title": "梦白衣妇人歌词 二",
        "author": "卢绛",
        "content": "清风明月夜深时，箕箒卢郎恨已迟。\n他日孟家坡上约，再来相见是佳期。",
        "dynasty": "唐",
        "collection_info": null
    },
    {
        "uuid": "a77594c981215c10bc7b05b533b71095",
        "title": "梦舜抚琴歌",
        "author": "张生",
        "content": "南风熏熏兮草芊芊，妙有之音兮归清弦。\n荡荡之教兮由自然，熈熈之化兮吾道全，熏熏兮思何传。",
        "dynasty": "唐",
        "collection_info": null
    },
    {
        "uuid": "fd79722462d8d996e38ff46bf114f9d3",
        "title": "梦康仙示诗",
        "author": "漳郡守",
        "content": "卖药因循未得还，却因耽酒到人间。\n有心只恋琵琶坂，无意更登山上山。",
        "dynasty": "唐",
        "collection_info": null
    },
    {
        "uuid": "aa9c3f6cfe5df05f423420f90d2cd04a",
        "title": "梦中歌",
        "author": "独孤遐叔妻白氏",
        "content": "今夕何夕，存耶没耶。\n良人去兮天之涯，园树伤心兮三见花。",
        "dynasty": "唐",
        "collection_info": null
    },
    {
        "uuid": "4f510ca1dfa9dad825aff6b1266510c7",
        "title": "梦中歌 一",
        "author": "张生妻",
        "content": "叹衰草，络纬声切切。\n良人一去不復还，今夕坐愁鬓如雪。",
        "dynasty": "唐",
        "collection_info": null
    },
    {
        "uuid": "63ec31f6b555f7e25b38aa13faec90d9",
        "title": "梦中歌 二",
        "author": "张生妻",
        "content": "劝君酒，君莫辞。\n落花徒绕枝，流水无返期。",
        "dynasty": "唐",
        "collection_info": null
    },
    {
        "uuid": "7102343a28d68b5cc7eb81541702e7f7",
        "title": "梦中歌 三",
        "author": "张生妻",
        "content": "怨空闺，秋日亦难暮。\n夫壻断音书，遥天鴈空度。",
        "dynasty": "唐",
        "collection_info": null
    },
    {
        "uuid": "0779cfed6a5078271f330bc01aa0cf44",
        "title": "梦中歌 四",
        "author": "张生妻",
        "content": "切切夕风急，露滋庭草湿。\n良人去不回，焉知掩闺泣。",
        "dynasty": "唐",
        "collection_info": null
    },
    {
        "uuid": "f7dbe00b7061ede07413b1ea42eb05c2",
        "title": "梦中歌 五",
        "author": "张生妻",
        "content": "萤火穿白杨，悲风入荒草。\n疑是梦中游，愁迷故园道。",
        "dynasty": "唐",
        "collection_info": null
    },
    {
        "uuid": "5fbbe40b4687228c0fc5c946ef9569d8",
        "title": "梦中歌 六",
        "author": "张生妻",
        "content": "花前始相见，花下又相送。\n何必言梦中，人生尽如梦。",
        "dynasty": "唐",
        "collection_info": null
    },
    {
        "uuid": "8fb9e141627637ccf741a81d1ee86e82",
        "title": "梦王尚书口授吟",
        "author": "张氏女",
        "content": "鬟梳闹扫学宫妆，独立闲庭纳夜凉。\n手把玉簪敲砌竹，清歌一曲月如霜。",
        "dynasty": "唐",
        "collection_info": null
    },
    {
        "uuid": "704d303877415a2a04299454dddcbb88",
        "title": "歌 一",
        "author": "病狂人",
        "content": "踏阳春，人间三月雨和尘。\n阳春踏，秋风起，肠断人间白髮人。",
        "dynasty": "唐",
        "collection_info": null
    },
    {
        "uuid": "5e56e008ef5c25c8b8c2976556ce9f38",
        "title": "歌 二",
        "author": "病狂人",
        "content": "五灵华，晓玲珑，天府由来汝府中。\n惆怅此情言不尽，一丸萝卜火吾宫。",
        "dynasty": "唐",
        "collection_info": null
    },
    {
        "uuid": "ef097486aa0664e368531f50bd2ecabe",
        "title": "题禅窟兰若",
        "author": "陈季卿",
        "content": "霜钟鸣时夕风急，乱鸦又望寒林集。\n此时辍棹悲且吟，独向莲华一峰立。",
        "dynasty": "唐",
        "collection_info": null
    },
    {
        "uuid": "0955658ebdf6bbafe5d8061a846bb306",
        "title": "题潼关普通院门",
        "author": "陈季卿",
        "content": "度关悲失志，万绪乱心机。\n下坂马无力，扫门尘满衣。\n计谋多不就，心口自相违。\n已作羞归计，还胜羞不归。",
        "dynasty": "唐",
        "collection_info": null
    },
    {
        "uuid": "e7c79f95faca1174c3782af0179024a4",
        "title": "江亭晚望题书斋",
        "author": "陈季卿",
        "content": "立向江亭满目愁，十年前事信悠悠。\n田园已逐浮云散，乡里半随逝水流。\n川上莫逢诸钓叟，浦边难得旧沙鸥。\n不缘齿发未迟暮，吟对远山堪白头。",
        "dynasty": "唐",
        "collection_info": null
    },
    {
        "uuid": "27a0c9287fb56f9c7be34cb5db450583",
        "title": "别妻",
        "author": "陈季卿",
        "content": "月斜寒露白，此夕去留心。\n酒至添愁饮，诗成和泪吟。\n离歌悽凤管，别鹤怨瑶琴。\n明夜相思处，秋风吹半衾。",
        "dynasty": "唐",
        "collection_info": null
    },
    {
        "uuid": "9c400c1afc7b9d3f261c5596defeb5cb",
        "title": "别兄弟",
        "author": "陈季卿",
        "content": "谋身非不早，其奈命来迟。\n旧友皆霄汉，此身犹路岐。\n北风微雪后，晚景有云时。\n惆怅清江上，区区趁试期。",
        "dynasty": "唐",
        "collection_info": null
    },
    {
        "uuid": "2959bb3a6b11bc19df73c8b25c64c202",
        "title": "梦中句",
        "author": "周延翰",
        "content": "紫髯之伴有丹砂。",
        "dynasty": "唐",
        "collection_info": null
    },
    {
        "uuid": "d40c9d37108b969a1afddb78b69daa30",
        "title": "梦中和句",
        "author": "任玠",
        "content": "故国路遥归去来，春风天远望不尽。",
        "dynasty": "唐",
        "collection_info": null
    },
    {
        "uuid": "0b5b3b1c12f9f768bb3f66d6b9d37750",
        "title": "梦中语",
        "author": "杜牧",
        "content": "辞春不及秋，昆脚与皆头。",
        "dynasty": "唐",
        "collection_info": null
    },
    {
        "uuid": "b57f021f848b859560a137ac4e14ca75",
        "title": "梦中诗",
        "author": "胥偃",
        "content": "昔作树头花，今为冢中骨。",
        "dynasty": "唐",
        "collection_info": null
    },
    {
        "uuid": "8b064099f6d830de00ec9e33377ba3b8",
        "title": "梦中语",
        "author": "曾崇范妻",
        "content": "田头有鹿迹，由尾着日炙。",
        "dynasty": "唐",
        "collection_info": null
    },
    {
        "uuid": "2c76c08677a773aa853db317e33f1e73",
        "title": "纪梦句",
        "author": "张孜",
        "content": "上天知我忆其人，使向人间梦中见。",
        "dynasty": "唐",
        "collection_info": null
    },
    {
        "uuid": "d4a5f178389db788a506d8d20402e5a1",
        "title": "嘲苏世长",
        "author": "高祖",
        "content": "名长意短，口正心邪。\n弃忠贞于郑国，忘信义于吾家。",
        "dynasty": "唐",
        "collection_info": null
    },
    {
        "uuid": "7c0833b40b2c4c5ec5157edf9c7c43ad",
        "title": "戏题画",
        "author": "睿宗",
        "content": "唤出眼，何用苦深藏。\n缩却鼻，何畏不闻香。",
        "dynasty": "唐",
        "collection_info": null
    },
    {
        "uuid": "59de02721285582c7a05dc17cf44e817",
        "title": "嘲萧瑀射",
        "author": "欧阳询",
        "content": "急风吹缓箭，弱手驭强弓。\n欲高飜復下，应西还更东。\n十迴俱着地，两手幷擎空。\n借问谁为此，乃应是宋公。",
        "dynasty": "唐",
        "collection_info": null
    },
    {
        "uuid": "18c96324f7d2e1171f168b9f2df903e4",
        "title": "与欧阳询互嘲 一",
        "author": "长孙无忌",
        "content": "耸膊成山字，埋肩不出头。\n谁家麟角上，画此一猕猴。",
        "dynasty": "唐",
        "collection_info": null
    },
    {
        "uuid": "76d17bb56b7c65c5094d6bfa6cbc2262",
        "title": "与欧阳询互嘲 二",
        "author": "长孙无忌",
        "content": "索头连背暖，漫裆畏肚寒。\n只因心浑浑，所以面团团。",
        "dynasty": "唐",
        "collection_info": null
    },
    {
        "uuid": "1dcbb6b0bc8cf66c81652d5a19ac3fb7",
        "title": "为温仆射嘲竹",
        "author": "裴略",
        "content": "竹，风吹青肃肃，凌冬叶不凋，经春子不熟。\n虚心未得待国士，皮上何湏生节目。",
        "dynasty": "唐",
        "collection_info": null
    },
    {
        "uuid": "972a6c49d7ef17d33d4e2aa6f1c72c0b",
        "title": "又嘲屏墙",
        "author": "裴略",
        "content": "高下八九尺，东西六七步。\n突兀当厅坐，几许遮贤路。",
        "dynasty": "唐",
        "collection_info": null
    },
    {
        "uuid": "8c52a18e1d01334cf8f0ffe3dc480bb8",
        "title": "嘲崔左丞",
        "author": "省吏",
        "content": "崔子曲如钩，随例得封侯。\n髆上全无项，胸前别有头。",
        "dynasty": "唐",
        "collection_info": null
    },
    {
        "uuid": "d82332f1090a776ab0399a21bf56281b",
        "title": "嘲高士廉木履",
        "author": "选人",
        "content": "刺鼻何曾嚏，蹋面不知嗔。\n高生两箇齿，自谓得胜人。",
        "dynasty": "唐",
        "collection_info": null
    },
    {
        "uuid": "5da307ef3f8010fe948d9e746d80a7b3",
        "title": "书化度藏院壁",
        "author": "裴玄智",
        "content": "将肉遣狼守，置骨向狗头。\n自非阿罗汉，焉能免得偷。",
        "dynasty": "唐",
        "collection_info": null
    },
    {
        "uuid": "b5de77bbd3de9d6b41650cc95dc0ac62",
        "title": "嘲许子儒",
        "author": "窦昉",
        "content": "不能专习礼，虚心强觅阶。\n一年辞爵弁，半岁履麻鞋。\n瓦恶频蒙𢸗，墻虚屡被扠。\n映树便侧睡，过匮即放乖。\n岁暮良工毕，言是越朋侪。\n今日纶言降，方知愚计喎。",
        "dynasty": "唐",
        "collection_info": null
    },
    {
        "uuid": "4775bf6ec9bf13bee064c88a07d7dc17",
        "title": "与赵神德互嘲",
        "author": "梁宝",
        "content": "赵神德，天上既无云，闪电何以无准则。\n向者入门来，案后惟见一挺墨。\n官裏料朱砂，半眼供一国。\n磨公小拇指，涂得太社北。",
        "dynasty": "唐",
        "collection_info": null
    },
    {
        "uuid": "afa1ce18c3f82163d489aba73e196f2d",
        "title": "与讲师互谑",
        "author": "释元康",
        "content": "甘桃不结实，苦李压低枝。\n轮王千箇子，巷伯勿孙儿。",
        "dynasty": "唐",
        "collection_info": null
    },
    {
        "uuid": "cbff5d9a0a73516d74bcdd8fe8061318",
        "title": "咏兴善寺佛殿灾",
        "author": "李荣",
        "content": "道善何曾善，言兴且不兴。\n如来烧赤尽，惟有一羣僧。",
        "dynasty": "唐",
        "collection_info": null
    },
    {
        "uuid": "b85d561c1aba5bbf44ec49d30638a6bf",
        "title": "叙可笑事",
        "author": "张元一",
        "content": "朱前疑着绿，逯仁杰着朱。\n阎知微骑马，马吉甫骑驴。\n将名作姓李千里，将姓作名吴栖梧。\n左台胡御史，右台御史胡。",
        "dynasty": "唐",
        "collection_info": null
    },
    {
        "uuid": "615051bf8d2a5aea673e163926ad55f0",
        "title": "嘲武懿宗",
        "author": "张元一",
        "content": "长弓短度箭，蜀马临阶騗。\n去贼七百里，隈墻独自战。\n忽然逢着贼，骑猪向南𧾩。",
        "dynasty": "唐",
        "collection_info": null
    },
    {
        "uuid": "1880497e321032589b01f2b5447de313",
        "title": "又嘲武懿宗",
        "author": "张元一",
        "content": "裹头极草草，掠鬓不菶菶。\n未见桃花面皮，漫作杏子眼孔。",
        "dynasty": "唐",
        "collection_info": null
    },
    {
        "uuid": "29e22a53d98b6b7f3b7baaa798e06387",
        "title": "咏静乐县主",
        "author": "张元一",
        "content": "马带桃花锦，帬衔绿草罗。\n定知帏帽底，仪容似大哥。",
        "dynasty": "唐",
        "collection_info": null
    },
    {
        "uuid": "5f67f37a1abc2e10c557ad2be07dc378",
        "title": "嘲格辅元",
        "author": "杜易简",
        "content": "有耻宿龙门，精彩先瞰浑。\n眼瘦呈近店，睡响彻遥林。\n埒囊将旧识，制被异新婚。\n谁言骢马使，飜作蛰熊蹲。",
        "dynasty": "唐",
        "collection_info": null
    },
    {
        "uuid": "610041098e66bb92356f378bd3701f21",
        "title": "始平谐诗",
        "author": "石抱忠",
        "content": "平明发始平，薄暮至何城。\n库墖朝云上，晃池夜月明。\n略彴桥头逢长史，櫺星门外揖司兵。\n一羣县尉驴骡骤，数箇参军鹅鸭行。",
        "dynasty": "唐",
        "collection_info": null
    },
    {
        "uuid": "d988260955b00dd8540c64a753ec2b4f",
        "title": "咏傅岩监祠",
        "author": "梁载言",
        "content": "闻道监中溜，初言是大祠。\n很傍索传马，𬾠动出安徽。\n卫司无帟幕，供膳乏鲜肥。\n形容消瘦尽，空往復空归。",
        "dynasty": "唐",
        "collection_info": null
    },
    {
        "uuid": "a17c002fb20dd28ff671bf8da39b8e8f",
        "title": "嘲崔生",
        "author": "刘行敏",
        "content": "崔生犯夜行，武候正严更。\n幞头拳下落，高髻掌中擎。\n杖迹胸前出，绳文腕后生。\n愁人不惜夜，随意晓参横。",
        "dynasty": "唐",
        "collection_info": null
    },
    {
        "uuid": "502bc943e3459b9eaa939a931bdda865",
        "title": "又嘲杨文瓘",
        "author": "刘行敏",
        "content": "武陵敬爱客，终宴不知疲。\n遣共浑王饮，错宴延陀儿。\n始被鸿胪识，终蒙御史知。\n精神既如此，长叹復何为。",
        "dynasty": "唐",
        "collection_info": null
    },
    {
        "uuid": "c552d572dae6eda33015f6b9a0283800",
        "title": "嘲李叔慎贺兰僧伽杜善贤",
        "author": "刘行敏",
        "content": "叔慎骑乌马，僧伽把漆弓。\n唤取长安令，共猎北山熊。",
        "dynasty": "唐",
        "collection_info": null
    },
    {
        "uuid": "fbf359326b82c52b173a35d6dabd94d7",
        "title": "嘲父",
        "author": "陆子",
        "content": "陆余庆，笔头无力觜头硬。\n一朝受辞讼，十日判不竟。",
        "dynasty": "唐",
        "collection_info": null
    },
    {
        "uuid": "7ea51b0f7fc577a1d8e772a40172906f",
        "title": "迴波词",
        "author": "杨廷玉",
        "content": "迴波尔时廷玉，打獠取钱未足。\n阿姑婆见作天子，傍人不得枨触。",
        "dynasty": "唐",
        "collection_info": null
    },
    {
        "uuid": "89aa2968af6586ee3b5b6de64da5a9f4",
        "title": "迴波词",
        "author": "中宗朝优人",
        "content": "迴波尔时栲栳，怕妇也是大好。\n外边祗有裴谈，内里无过李老。",
        "dynasty": "唐",
        "collection_info": null
    },
    {
        "uuid": "84f24f743c2c5619cfd0f874be1db6bd",
        "title": "乞金鱼词",
        "author": "崔日用",
        "content": "台中鼠子直须谙，信足跳梁上壁龛。\n倚飜灯脂汚张五，还来啮带报韩三。\n莫浪语，直王相，大家必若赐金龟，卖却猫儿相报赏。",
        "dynasty": "唐",
        "collection_info": null
    },
    {
        "uuid": "42bd04912415164661710e2875c8cb81",
        "title": "又赐宴自歌",
        "author": "崔日用",
        "content": "东馆总是鹓鸾，南台自多杞梓。\n日用读书万卷，何忍不蒙学士。\n墨制帘下出来，微臣眼看喜死。",
        "dynasty": "唐",
        "collection_info": null
    },
    {
        "uuid": "812328808af0442cbd06d4fad0305f8f",
        "title": "咏痴",
        "author": "吴人",
        "content": "榆儿復榆妇，造屋兼造车。\n十七八九夜，还书復借书。",
        "dynasty": "唐",
        "collection_info": null
    },
    {
        "uuid": "e2d75e973a2e78c6f229bc6e6ff0be71",
        "title": "歇后",
        "author": "封抱一",
        "content": "面作天地玄，鼻有雁门紫。\n既无左达承，何劳罔谈彼。",
        "dynasty": "唐",
        "collection_info": null
    },
    {
        "uuid": "2b87b6ff256b82451a310a9b68cef5f6",
        "title": "送司功入京",
        "author": "曲崇裕",
        "content": "崇裕有幸会，得遇明流行。\n司士向京去，旷野哭声哀。",
        "dynasty": "唐",
        "collection_info": null
    },
    {
        "uuid": "75dc86f60b0a133efd18d6e7a102da3d",
        "title": "岭南归后献诗",
        "author": "权龙褒",
        "content": "龙褒有何罪，天恩放岭南。\n敕知无罪过，追来与将军。",
        "dynasty": "唐",
        "collection_info": null
    },
    {
        "uuid": "bf892667ea461ad28b97780c752c3031",
        "title": "初到沧州呈州官",
        "author": "权龙褒",
        "content": "遥看沧海城，杨柳郁青青。\n中央一羣汉，聚坐打杯觥。",
        "dynasty": "唐",
        "collection_info": null
    },
    {
        "uuid": "cfe1aaa1b5a9dc3df3a24d1ef5c985e3",
        "title": "秋日述怀",
        "author": "权龙褒",
        "content": "檐前飞七百，雪白后园彊。\n饱食房裏侧，家粪集野蜋。",
        "dynasty": "唐",
        "collection_info": null
    },
    {
        "uuid": "6e249928c859d86dd0676aebd5d3837a",
        "title": "喜雨",
        "author": "权龙褒",
        "content": "暗去也没雨，明来也没云。\n日头赫赤出，地上绿氤氲。",
        "dynasty": "唐",
        "collection_info": null
    },
    {
        "uuid": "9879caf6cfaeda5bb51801d82dd21fd1",
        "title": "皇太子夏日赐宴诗",
        "author": "权龙褒",
        "content": "严霜白浩浩，明月赤团团。",
        "dynasty": "唐",
        "collection_info": null
    },
    {
        "uuid": "6fe7e1dc6a70c2b055cc55bbc96f08ad",
        "title": "哭李峤诗",
        "author": "崔泰之",
        "content": "台阁神仙地，衣冠君子乡。\n昨朝犹对坐，今日忽云亡。\n魂随司命鬼，魄逐见阎王。\n此时罢欢笑，无復向朝堂。",
        "dynasty": "唐",
        "collection_info": null
    },
    {
        "uuid": "71c1f39857907f2590876cc266b699c4",
        "title": "咏尹字",
        "author": "苏颋",
        "content": "丑虽有足，甲不全身。\n见君无口，知伊少人。",
        "dynasty": "唐",
        "collection_info": null
    },
    {
        "uuid": "85a091a51061037bffb1b6f316ddb8da",
        "title": "咏王主敬",
        "author": "张敬忠",
        "content": "有意嫌兵部，专心望考功。\n谁知脚踜蹬，却落省墙东。",
        "dynasty": "唐",
        "collection_info": null
    },
    {
        "uuid": "227e6b3c723a7d15df7862acb78ab0d1",
        "title": "嘲邵景萧嵩",
        "author": "韦铿",
        "content": "一双胡子着绯袍，一箇鬚多一鼻高。\n相对厅前捺且立，自惭身品世间毛。",
        "dynasty": "唐",
        "collection_info": null
    },
    {
        "uuid": "daf7853a473e1057204f757844f474d0",
        "title": "嘲韦铿",
        "author": "邵景",
        "content": "飘风忽起团团旋，倒地还如着脚䭔。\n莫怪殿上空行事，却为元非五品才。",
        "dynasty": "唐",
        "collection_info": null
    },
    {
        "uuid": "7119aa497487a9196ae56cab3b69e382",
        "title": "咏毁天枢",
        "author": "李休烈",
        "content": "天门街上倒天枢，火急先须卸火珠。\n计合一条麻线挽，何劳两县索人夫。",
        "dynasty": "唐",
        "collection_info": null
    },
    {
        "uuid": "e1895b8fd2e27bc43241e488c4064686",
        "title": "与李全交诗",
        "author": "石惠泰",
        "content": "御史非常任，参军不久居。\n待君迁转后，此职还到余。",
        "dynasty": "唐",
        "collection_info": null
    },
    {
        "uuid": "76797c0ade20a66d46b9d67a23742f17",
        "title": "嘲刘文树",
        "author": "黄幡绰",
        "content": "可怜好箇刘文树，髭鬚共颏颐别住。\n文树面孔不似猢狲，猢狲面孔强似文树。",
        "dynasty": "唐",
        "collection_info": null
    },
    {
        "uuid": "673af94a8f5c1e18fd13fe80788f4aef",
        "title": "尚书省门吟",
        "author": "祖咏",
        "content": "落去他，两两三三戴帽子。\n日暮祖侯吟一声，长安竹柏皆枯死。",
        "dynasty": "唐",
        "collection_info": null
    },
    {
        "uuid": "8e335af2cc922346c6bcc5ffabeb1d39",
        "title": "上马当山神",
        "author": "王昌龄",
        "content": "青骢一匹昆崙牵，奏上大王不取钱。\n直为猛风波滚骤，莫怪昌龄不下船。",
        "dynasty": "唐",
        "collection_info": null
    },
    {
        "uuid": "13d53f4a80a7b25ab47ff6ee825891b9",
        "title": "窃李义府诗",
        "author": "张怀庆",
        "content": "生情镂月为歌扇，出性裁云作舞衣。\n照镜自怜迴雪影，来时好取洛川归。",
        "dynasty": "唐",
        "collection_info": null
    },
    {
        "uuid": "8cf4d27b2dd56a3886b1874f6903621f",
        "title": "荅朝士",
        "author": "贺知章",
        "content": "钑镂银盘盛蛤蜊，镜湖莼菜乱如丝。\n乡曲近来佳此味，遮渠不道是吴儿。",
        "dynasty": "唐",
        "collection_info": null
    },
    {
        "uuid": "44aace8bdd575a15ef1d59627e83ab2a",
        "title": "和知章诗",
        "author": "顾况",
        "content": "钑镂银盘盛炒鰕，镜湖莼菜乱如麻。\n汉儿女嫁吴儿妇，吴儿尽是汉儿爷。",
        "dynasty": "唐",
        "collection_info": null
    },
    {
        "uuid": "2111f1bd47f1a5b39c1938bb3adf2949",
        "title": "续茅山秀才吟",
        "author": "顾况",
        "content": "驻马上山阿，风来屎气多。",
        "dynasty": "唐",
        "collection_info": null
    },
    {
        "uuid": "d609e8841fce09e7db38a74505ff8571",
        "title": "樱桃子诗",
        "author": "史思明",
        "content": "樱桃子，半赤半已黄。\n一半与怀王，一半与周至。",
        "dynasty": "唐",
        "collection_info": null
    },
    {
        "uuid": "056c8b403d15dd9f65afe6326f808107",
        "title": "讥元载诗",
        "author": "高亭",
        "content": "上元官吏务剥削，江淮之人皆白着。",
        "dynasty": "唐",
        "collection_info": null
    },
    {
        "uuid": "39fd59f1d11a76f094667109c37a5c66",
        "title": "嘲赵谦光",
        "author": "贺遂涉",
        "content": "员外由来美，郎中望亦优。\n宁知粉署裏，飜作土山头。",
        "dynasty": "唐",
        "collection_info": null
    },
    {
        "uuid": "c1a5712022207fb5f06ff61ecf8ce1fa",
        "title": "荅贺遂涉",
        "author": "赵谦光",
        "content": "锦帐随情设，金炉任意熏。\n唯愁员外置，不应列星文。",
        "dynasty": "唐",
        "collection_info": null
    },
    {
        "uuid": "cd69900caccb1b19ef0f73edeea0c8fb",
        "title": "上浙东孟尚书",
        "author": "孔颙",
        "content": "有箇将军不得名，唯教健卒喝书生。\n尚书近日清如镜，天子官街不许行。",
        "dynasty": "唐",
        "collection_info": null
    },
    {
        "uuid": "ca270cbba30e88c92b349d1d72840aeb",
        "title": "嘲柳州柳子厚",
        "author": "吕温",
        "content": "柳州柳刺史，种柳柳江边。\n柳管依然在，千秋柳拂天。",
        "dynasty": "唐",
        "collection_info": null
    },
    {
        "uuid": "df220a84cb151827603a9a6f004a74cc",
        "title": "嘲黔南观察南卓",
        "author": "吕温",
        "content": "终南南太守，南郡在云南。\n闲向南亭醉，南风变俗谈。",
        "dynasty": "唐",
        "collection_info": null
    },
    {
        "uuid": "b49f7a5dfa14aeb667e38c44f58d83e0",
        "title": "戏简朱坛诗",
        "author": "张祜",
        "content": "昔人有玉盌，击之千里鸣。\n今日覩斯文，盌有当时声。",
        "dynasty": "唐",
        "collection_info": null
    },
    {
        "uuid": "6f77caabef81e702f465aca1fac35453",
        "title": "戏颜郎官骑猎诗",
        "author": "张祜",
        "content": "忽闻射猎出军城，人着戎衣马带缨。\n倒把角弓呈一箭，满山狐兔当头行。",
        "dynasty": "唐",
        "collection_info": null
    },
    {
        "uuid": "92460b5b85a1d8968d9f2f2cbca96d13",
        "title": "嘲张祜",
        "author": "朱冲和",
        "content": "白在东都元已薨，兰台凤阁少人登。\n冬瓜堰下逢张祜，牛屎堆旁说我能。",
        "dynasty": "唐",
        "collection_info": null
    },
    {
        "uuid": "882a10b508f82e7b5426e6722314ba85",
        "title": "嘲妓 一",
        "author": "崔涯",
        "content": "虽得苏方木，犹贪玳瑁皮。\n怀胎十箇月，生下昆崙儿。",
        "dynasty": "唐",
        "collection_info": null
    },
    {
        "uuid": "2b1cc9cf14a14a7373fcf81f1b067165",
        "title": "嘲妓 二",
        "author": "崔涯",
        "content": "布袍披袄火烧毡，纸补箜篌麻接弦。\n更着一双皮屐子，纥梯纥榻出门前。",
        "dynasty": "唐",
        "collection_info": null
    },
    {
        "uuid": "9528064ce34a2b2a6e9cdf423d592be4",
        "title": "嘲李端端 一",
        "author": "崔涯",
        "content": "黄昏不语不知行，鼻似烟窗耳似铛。\n独把象牙梳插鬓，昆崙山上月初明。",
        "dynasty": "唐",
        "collection_info": null
    },
    {
        "uuid": "9a3a747deb640fdbc8bbcf58b2453e0d",
        "title": "嘲李端端 二",
        "author": "崔涯",
        "content": "觅得黄骝鞁绣鞍，善和坊裏取端端。\n扬州近日浑成差，一朵能行白牡丹。",
        "dynasty": "唐",
        "collection_info": null
    },
    {
        "uuid": "5c3ca1ad8dc6130fc3dac9e0f99f0a48",
        "title": "咏崔云娘",
        "author": "李宣古",
        "content": "何事最堪悲，云娘只首奇。\n瘦拳抛令急，长啸出歌迟。\n只见肩侵鬓，唯忧骨透皮。\n不须当户立，头上有钟馗。",
        "dynasty": "唐",
        "collection_info": null
    },
    {
        "uuid": "0968022eba311874e1e4435fd3937a3b",
        "title": "嘲妓",
        "author": "杜牧",
        "content": "盘古当时有远孙，尚令今日逞家门。\n一车白土将泥项，十幅红旗补破裩。\n瓦官寺裏逢行迹，华岳山前见掌痕。\n不须惆怅忧难嫁，待与将书问乐坤。",
        "dynasty": "唐",
        "collection_info": null
    },
    {
        "uuid": "c801a0c3b1913874b0abb7a988a01a81",
        "title": "嘲游使君",
        "author": "卢肇",
        "content": "白帝城头二月时，忍教清醒看花枝。\n莫言世上无袁许，客子由来是相师。",
        "dynasty": "唐",
        "collection_info": null
    },
    {
        "uuid": "ff067210f1fb716a237ba3f6bfaf632a",
        "title": "嘲李玚题名",
        "author": "韦蟾",
        "content": "渭水秦山照眼明，希仁何事寡诗情。\n只因学得虞姬壻，书字纔能记姓名。",
        "dynasty": "唐",
        "collection_info": null
    },
    {
        "uuid": "ea8585208eefd62ce8596ab53f5af52c",
        "title": "闻鹿鸣互谑",
        "author": "严震",
        "content": "釜戴山中鹿又鸣，此际多应到表兄。\n表兄不是严家子，合是三兄与四兄。",
        "dynasty": "唐",
        "collection_info": null
    },
    {
        "uuid": "767f16e9f7690cf04ef217aabeaffac4",
        "title": "及第后寄李绅",
        "author": "章孝标",
        "content": "及第全胜十政官，金鞍镀了出长安。\n马头渐入扬州郭，为报时人洗眼看。",
        "dynasty": "唐",
        "collection_info": null
    },
    {
        "uuid": "80d881a1f0ace466e32b61e74d1b897c",
        "title": "荅章孝标",
        "author": "李绅",
        "content": "假金只用真金镀，若是真金不镀金。\n十载长安得一第，何须空腹用高心。",
        "dynasty": "唐",
        "collection_info": null
    },
    {
        "uuid": "623d2a79d655715e0d2a5e347bed0871",
        "title": "戏柳棠",
        "author": "杨汝士",
        "content": "文章漫道能吞凤，杯酒何曾解吃鱼。\n今日梓州张社会，应须遭这老尚书。",
        "dynasty": "唐",
        "collection_info": null
    },
    {
        "uuid": "8a6a2349d25bd3a3c5a23cd464c31248",
        "title": "荅杨尚书",
        "author": "柳棠",
        "content": "未向燕台逢厚礼，幸因社会接余欢。\n一鱼吃了终无媿，鲲化为鹏也不难。",
        "dynasty": "唐",
        "collection_info": null
    },
    {
        "uuid": "3222b8b2482a0527dd5a2872a51b36d2",
        "title": "又忤杨尚书诗",
        "author": "柳棠",
        "content": "莫言名位未相俦，风月何曾阻献酬。\n前辈不须轻后辈，靖安今日在衡州。",
        "dynasty": "唐",
        "collection_info": null
    },
    {
        "uuid": "c5b978d74da2f3df2d4bd3280eade9fc",
        "title": "嘲郭凝素",
        "author": "朱泽",
        "content": "三春桃李本无言，苦被残阳鸟雀喧。\n借问东邻效西子，何如郭素拟王轩。",
        "dynasty": "唐",
        "collection_info": null
    },
    {
        "uuid": "fe6ae0ad203b0394cc3e5a9615738906",
        "title": "纪中表试案",
        "author": "郑光业",
        "content": "新糊案子，其白如银。\n入试出试，千春万春。",
        "dynasty": "唐",
        "collection_info": null
    },
    {
        "uuid": "cdbbde4ac573633fdd2cbe3a9036d882",
        "title": "醉题广州使院",
        "author": "郑愚",
        "content": "数年百姓受饥荒，太守贪残似虎狼。\n今日海隅鱼米贱，大须惭媿石榴黄。",
        "dynasty": "唐",
        "collection_info": null
    },
    {
        "uuid": "d8bb9dea357a2d9669c3e408f1540148",
        "title": "拟权龙褒体赠鄠县李令及寄朝右",
        "author": "郑愚",
        "content": "鄠县李长官，横琴膝上弄。\n不闻有政声，但见手子动。",
        "dynasty": "唐",
        "collection_info": null
    },
    {
        "uuid": "0bfd38d9645d2679df7bdf0c798cc789",
        "title": "题沧浪峡牓",
        "author": "郑仁表",
        "content": "分峡东西路正长，行人名利火然汤。\n路傍着板沧浪峡，真是将闲搅撩忙。",
        "dynasty": "唐",
        "collection_info": null
    },
    {
        "uuid": "753d7d46d20067bc213d098ff47a1dbe",
        "title": "戏妻族语不正",
        "author": "胡曾",
        "content": "呼十却为石，唤针将作真。\n忽然云雨至，总道是天因。",
        "dynasty": "唐",
        "collection_info": null
    },
    {
        "uuid": "6133906ba37fac3b4b82467f97d74961",
        "title": "婢仆诗 一",
        "author": "李昌符",
        "content": "春娘爱上酒家楼，不怕归迟总不忧。\n推道那家娘子卧，且留教住待梳头。",
        "dynasty": "唐",
        "collection_info": null
    },
    {
        "uuid": "148037e8a49b09d3faed121bfddf49fb",
        "title": "婢仆诗 二",
        "author": "李昌符",
        "content": "不论秋菊与春花，箇箇能噇空腹茶。\n无事莫教频入库，一名闲物要些些。",
        "dynasty": "唐",
        "collection_info": null
    },
    {
        "uuid": "4f733014f261999296e3572036a38af2",
        "title": "嘲郑傪妓",
        "author": "孙子多",
        "content": "相公经文復经武，常侍好今兼好古。\n昔人曾闻阿武婆，今日亲见阿婆舞。",
        "dynasty": "唐",
        "collection_info": null
    },
    {
        "uuid": "0fc487c9ea2c01df73606bef7470a8af",
        "title": "嘲赵璘 一",
        "author": "薛能",
        "content": "巡关每傍摴蒲局，望月还登乞巧楼。\n第一莫教娇太过，缘人衣带上人头。",
        "dynasty": "唐",
        "collection_info": null
    },
    {
        "uuid": "0903af407e8cc55212b0fce763553bf9",
        "title": "嘲赵璘 二",
        "author": "薛能",
        "content": "不知原在鞍轿裏，将谓空驮席帽归。",
        "dynasty": "唐",
        "collection_info": null
    },
    {
        "uuid": "375b6705b2edc8db6016f132daf3a9b5",
        "title": "嘲赵璘 三",
        "author": "薛能",
        "content": "火炉床上平身立，便与夫人作镜台。",
        "dynasty": "唐",
        "collection_info": null
    },
    {
        "uuid": "4fbf761287813d5f262839efdd7906cf",
        "title": "口号",
        "author": "薛能",
        "content": "素脊鸣秋杖，乌鞾响暮厅。\n刃飞三尺雪，白日落文星。",
        "dynasty": "唐",
        "collection_info": null
    },
    {
        "uuid": "196f9595fb9872dfcfc0bb5bc1f3decc",
        "title": "嘲归仁绍龟诗",
        "author": "皮日休",
        "content": "硬骨残形知几秋，尸骸终是不风流。\n顽皮死后钻须徧，都为平生不出头。",
        "dynasty": "唐",
        "collection_info": null
    },
    {
        "uuid": "df20f87d0b9d7580a0bae6f6e909ce8d",
        "title": "咏螃蟹呈浙西从事",
        "author": "皮日休",
        "content": "未游沧海早知名，有骨还从肉上生。\n莫道无心畏雷电，海龙王处也横行。",
        "dynasty": "唐",
        "collection_info": null
    },
    {
        "uuid": "73701d2fc6a3bfbb6c54d0faca9fed18",
        "title": "题中书壁",
        "author": "郑綮",
        "content": "侧坡蛆蜫蜦，蚁子竞来拖。\n一朝白雨中，无钝无喽罗。",
        "dynasty": "唐",
        "collection_info": null
    },
    {
        "uuid": "d2663b72dd8a593b05fd69be975209cb",
        "title": "别庐州郡人",
        "author": "郑綮",
        "content": "唯有两行公廨泪，一时洒向渡头风。",
        "dynasty": "唐",
        "collection_info": null
    },
    {
        "uuid": "830daae95368529ae3fd56fbf99df7e7",
        "title": "戏荅成汭",
        "author": "徐彦若",
        "content": "南海黄茅瘴，不死成和尚。",
        "dynasty": "唐",
        "collection_info": null
    },
    {
        "uuid": "e4a468b0dcb98abfab7d1502e99c8a86",
        "title": "醉中谑浙江廉使",
        "author": "崔立言",
        "content": "山夫留意向丹梯，连帅邀来出药畦。\n常见浙东夸镜水，镜湖元在浙江西。",
        "dynasty": "唐",
        "collection_info": null
    },
    {
        "uuid": "ecf1f7593132bfa827ac807b9aaa1459",
        "title": "戏题盱眙邵明府壁",
        "author": "韦鹏翼",
        "content": "岂肯闲寻竹径行，却嫌丝管好蛙声。\n自从煮鹤烧琴后，背却青山卧月明。",
        "dynasty": "唐",
        "collection_info": null
    },
    {
        "uuid": "b17373b02ec31efb2c8a46c2a247c751",
        "title": "题大梁临汴驿",
        "author": "姚嵘",
        "content": "近日侯门不重才，莫将文艺拟为媒。\n相逢若要如胶漆，不是红妆即拨灰。",
        "dynasty": "唐",
        "collection_info": null
    },
    {
        "uuid": "b5e7c5e7eb8270a48113beb38f87cee1",
        "title": "题仙娥驿",
        "author": "李日新",
        "content": "商山食店大悠悠，陈鹖䭔锣古䭃头。\n更有台中牛肉炙，尚盘数脔紫光毬。",
        "dynasty": "唐",
        "collection_info": null
    },
    {
        "uuid": "21e88f93fffd5d1da9a770d5a55f26cf",
        "title": "嘲染家",
        "author": "柳逢",
        "content": "紫绿终朝染，因何不识非。\n莆田竹木贵，背负十柴归。",
        "dynasty": "唐",
        "collection_info": null
    },
    {
        "uuid": "7246617ae8ec046d7889463ed1eedd8a",
        "title": "赠漳州崔使君乡饮飜韵诗",
        "author": "黎瓘",
        "content": "惯向溪边折柳杨，因循行客到州漳。\n无端触忤王衙押，不得今朝看饮乡。",
        "dynasty": "唐",
        "collection_info": null
    },
    {
        "uuid": "8375ee68bd55d14a24df692f637087fc",
        "title": "示妓牓子",
        "author": "张保胤",
        "content": "绿罗帬下标三棒，红粉顋边泪两行。\n叉手向前咨大使，这迴不敢恼儿郎。",
        "dynasty": "唐",
        "collection_info": null
    },
    {
        "uuid": "f4e1ef982f984efbc9525f2d31b849f6",
        "title": "又留别同院",
        "author": "张保胤",
        "content": "忆昔当年富贵时，如今头脑尚依稀。\n布袍破后思宫内，锦袴穿时忆御衣。\n鹘子背钻高力士，婵娟飜画太真妃。\n如今顦顇离南海，恰似当时幸蜀时。",
        "dynasty": "唐",
        "collection_info": null
    },
    {
        "uuid": "ea09a6f6eb29e79a78a7c8170b102f12",
        "title": "桂州筵上赠胡予女",
        "author": "陆岩梦",
        "content": "自道风流不可攀，却堪蹙额更颓颜。\n眼睛深却湘江水，鼻孔高于华岳山。\n舞态固难居掌上，歌声应不绕梁间。\n孟阳死后欲千载，犹在佳人觅往还。",
        "dynasty": "唐",
        "collection_info": null
    },
    {
        "uuid": "1834f9d03b42fcb8752ab058c8139560",
        "title": "戏荅朝士",
        "author": "李都",
        "content": "华缄千里到荆门，章草纵横任意论。\n应笑钟张虚用力，却教羲献枉劳魂。\n惟堪爱惜为珍宝，不敢传留误子孙。\n深荷故人相厚处，天行时气许教吞。",
        "dynasty": "唐",
        "collection_info": null
    },
    {
        "uuid": "dae284a7d6c7cb7a6bc69782a3d99a2a",
        "title": "嘲僧惟恭",
        "author": "荆人",
        "content": "灵岿作尽业，惟恭继其迹。\n地狱千万重，莫厌排头人。",
        "dynasty": "唐",
        "collection_info": null
    },
    {
        "uuid": "319c8f0146bc6edccde6c6968bad1560",
        "title": "题酒户修孔庙状",
        "author": "冯道幕客",
        "content": "槐影参差覆杏坛，儒门子弟尽高官。\n却教酒户重修庙，觅我惭惶也不难。",
        "dynasty": "唐",
        "collection_info": null
    },
    {
        "uuid": "22211e1950b3ead986438730e0e5086b",
        "title": "孔庙口号",
        "author": "李花开",
        "content": "破落三间屋，萧条一旅人。\n不知负何事，生死厄于陈。",
        "dynasty": "唐",
        "collection_info": null
    },
    {
        "uuid": "0606a42c6513e7972b0ab267b9bddb8a",
        "title": "荅妻",
        "author": "冯晖",
        "content": "休说办不办，且看瓮裏飞出雁。",
        "dynasty": "唐",
        "collection_info": null
    },
    {
        "uuid": "a24bfa5e3db46c4c56eedd375691cba6",
        "title": "题僧院",
        "author": "李涛",
        "content": "走却坐禅客，移将不动尊。\n世间颠倒事，八万四千门。",
        "dynasty": "唐",
        "collection_info": null
    },
    {
        "uuid": "f83095bef0e0f69856927e22b857a928",
        "title": "咏垂丝蜘蛛嘲云辨僧",
        "author": "杨苎萝",
        "content": "吃得肚婴撑，寻思绕寺行。\n空中设罗网，只待杀众生。",
        "dynasty": "唐",
        "collection_info": null
    },
    {
        "uuid": "f154532cba8d2ef43bc4ae31287f0a86",
        "title": "自嘲绝句",
        "author": "冯涓",
        "content": "取水郎中何日了，破柴员外几时休。\n早知蜀地区娵与，悔不长安大比丘。",
        "dynasty": "唐",
        "collection_info": null
    },
    {
        "uuid": "654608c0ba730314a5807d537d7aa611",
        "title": "哭亡将诗",
        "author": "卢延让",
        "content": "自是碙砂发，非干骇石伤。\n牒高身上职，盌大背边创。",
        "dynasty": "唐",
        "collection_info": null
    },
    {
        "uuid": "12cf200d7e354b13c5a64674f7fb9ea7",
        "title": "咏王给事",
        "author": "蒋贻恭",
        "content": "厥父元非道郡奴，允光何事太侏儒。\n可中与箇皮裩着，擎得天王左脚无。",
        "dynasty": "唐",
        "collection_info": null
    },
    {
        "uuid": "7eea24c77c73490afb5e1ff3fbaf3fa2",
        "title": "咏金刚",
        "author": "蒋贻恭",
        "content": "扬眉斗目恶精神，揑合将来恰似真。\n刚被时流借拳势，不知身自是泥人。",
        "dynasty": "唐",
        "collection_info": null
    },
    {
        "uuid": "befb485a06e51140ea08d0e4eba07313",
        "title": "咏伛背子",
        "author": "蒋贻恭",
        "content": "出得门来背拄天，同行难可与差肩。\n若教倚向闲牕下，恰似箜篌不着弦。",
        "dynasty": "唐",
        "collection_info": null
    },
    {
        "uuid": "a32c5005200c2406777dd8494ac141b0",
        "title": "咏安仁宰捣蒜",
        "author": "蒋贻恭",
        "content": "安仁县令好诛求，百姓脂膏满面流。\n半破磁缸成醋酒，死牛肠肚作馒头。\n帐生岁取餐三顿，乡老盘庚犯五瓯。\n半醉半醒齐出县，共伤涂炭不胜愁。",
        "dynasty": "唐",
        "collection_info": null
    },
    {
        "uuid": "5697db75c213f11eaab1273579e7da84",
        "title": "五门街望有题",
        "author": "蒋贻恭",
        "content": "我皇开国十余年，一辈超升炙手欢。\n闲向五门楼下望，衙官骑马使衙官。",
        "dynasty": "唐",
        "collection_info": null
    }
]