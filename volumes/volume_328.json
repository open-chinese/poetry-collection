[
    {
        "uuid": "dc193ed5cbd311fced8f6ac067b761de",
        "title": "堂前种二桃诗示秬秸",
        "author": "张耒",
        "content": "平昔殷勤向物华，谁知憔悴客天涯。\n双桃栽罢还惆怅，忆得淮阳旧种花。",
        "dynasty": "宋",
        "collection_info": null
    },
    {
        "uuid": "baa88448cddc639fa56900a686fae09d",
        "title": "春日书事",
        "author": "张耒",
        "content": "虫飞丝堕两悠扬，人意迟迟日共长。\n春草满庭门寂寂，数櫺窗日挂空堂。",
        "dynasty": "宋",
        "collection_info": null
    },
    {
        "uuid": "d4b859f844cdb09991c7718e7ff6bdce",
        "title": "十月十日夕同文安君对月",
        "author": "张耒",
        "content": "林外霜风作夜声，入檐寒月似多情。\n灯前炉畔深杯暖，更听昭君出塞行。",
        "dynasty": "宋",
        "collection_info": null
    },
    {
        "uuid": "daae68d7180dca04fd7abe726b4066b4",
        "title": "蕲水道中二首  其一",
        "author": "张耒",
        "content": "蚕老麦枯田舍忙，谁令四月雨浪浪。\n未容乌鸟私遗粒，鸣蚓跳蛙欲满场。",
        "dynasty": "宋",
        "collection_info": null
    },
    {
        "uuid": "3030dd67e8a7690be53227e7eea79e72",
        "title": "蕲水道中二首  其二",
        "author": "张耒",
        "content": "绿野新晴风日凉，肩舆细路转重冈。\n桥边野水侵官道，旋唤渔舟渡夕阳。",
        "dynasty": "宋",
        "collection_info": null
    },
    {
        "uuid": "7089bdc401cca7edb6c2081d6dd08cf7",
        "title": "感庭莎",
        "author": "张耒",
        "content": "桃蹊李径有尘埃，初放青莎秀满阶。\n想见芊绵古城角，有人嗟我未归来。",
        "dynasty": "宋",
        "collection_info": null
    },
    {
        "uuid": "e885e74134e8c24cee83425c68691c68",
        "title": "宿潘君草堂闻蛙声二首  其一",
        "author": "张耒",
        "content": "跳踉鼓怒任争雄，何事鸣呼聒睡翁。\n不用洒灰烦鲁老，正须两股付吴侬。",
        "dynasty": "宋",
        "collection_info": null
    },
    {
        "uuid": "59b28bfed90dbfc9e0c0ee820b71fa51",
        "title": "宿潘君草堂闻蛙声二首  其二",
        "author": "张耒",
        "content": "孤村足雨菰蒲合，只有羣蛙噪满陂。\n我亦閒来无鼓吹，不烦通夕短长吹。",
        "dynasty": "宋",
        "collection_info": null
    },
    {
        "uuid": "a84e025dad4a390eba7b23f2d5177831",
        "title": "齐安春谣五绝  其一",
        "author": "张耒",
        "content": "江上鱼肥春水生，江头花落草青青。\n蒌蒿芽长芦笋大，问君底事爱南烹。",
        "dynasty": "宋",
        "collection_info": null
    },
    {
        "uuid": "1f1546bf87ad3c202c91e75abddd78f0",
        "title": "齐安春谣五绝  其二",
        "author": "张耒",
        "content": "莫笑江城大如斗，桃花如烧酒如油。\n人生无病即为乐，莫诵离骚泽畔愁。",
        "dynasty": "宋",
        "collection_info": null
    },
    {
        "uuid": "96198b505ff018c6265dc26dddb98e7a",
        "title": "齐安春谣五绝  其三",
        "author": "张耒",
        "content": "杨柳弄春藏不得，雪絮点点吹人来。\n轻清洁白非尘物，寄语桃杏莫相猜。",
        "dynasty": "宋",
        "collection_info": null
    },
    {
        "uuid": "c399efcc1cf458ebee7217b75a752e4d",
        "title": "齐安春谣五绝  其四",
        "author": "张耒",
        "content": "赤壁矶前江急流，周郎功业莽悠悠。\n惆怅沙边雨中树，无言供作古今愁。",
        "dynasty": "宋",
        "collection_info": null
    },
    {
        "uuid": "b8652ee800ae0b362f0bb4f440b6e3d3",
        "title": "齐安春谣五绝  其五",
        "author": "张耒",
        "content": "江头春泥妨踏春，闭门守春春着人。\n问春着人作何味，半酣美酒听韶钧。",
        "dynasty": "宋",
        "collection_info": null
    },
    {
        "uuid": "87e7b93323c520428d18c9da64ee9e1c",
        "title": "衡门",
        "author": "张耒",
        "content": "衡门日晏晚鸡鸣，下舍人归半掩扃。\n邑犬无声山郭静，暮天寒月拨云生。",
        "dynasty": "宋",
        "collection_info": null
    },
    {
        "uuid": "e21b58c5b3be67525a7557f6b7a5881a",
        "title": "橘",
        "author": "张耒",
        "content": "霭霭高林绿实圆，清霜一洗若金悬。\n李衡何等相奴隶，自有高人相国贤。",
        "dynasty": "宋",
        "collection_info": null
    },
    {
        "uuid": "0e73267c6bfd4c29b6d4feacbdad5adc",
        "title": "梅",
        "author": "张耒",
        "content": "覆釜湖边雪压尘，数枝林外已先春。\n尽将七泽清霜气，洗出姑山绰约身。",
        "dynasty": "宋",
        "collection_info": null
    },
    {
        "uuid": "240807143b17af186241bbeab3862025",
        "title": "水仙花叶如金灯而加柔泽花浅黄其干如萱草秋深开至来春方已虽霜雪不衰中州未尝见一名雅蒜",
        "author": "张耒",
        "content": "宫样鹅黄绿带垂，中州未省见仙姿。\n只疑湘水绡机女，来伴清秋宋玉悲。",
        "dynasty": "宋",
        "collection_info": null
    },
    {
        "uuid": "38d13410cdb48bde46302f7a438d5502",
        "title": "崇宁壬午临汝四月始闻莺二首  其一",
        "author": "张耒",
        "content": "青杏登盘樱压枝，园林初夏啭黄鹂。\n一声风露高林晓，却觉年华总未衰。",
        "dynasty": "宋",
        "collection_info": null
    },
    {
        "uuid": "5614344f061194874f258b54b46bffac",
        "title": "崇宁壬午临汝四月始闻莺二首  其二",
        "author": "张耒",
        "content": "好音终在耻争先，谷外寒多故后迁。\n已过花时亦何恨，不妨夏木绿参天。",
        "dynasty": "宋",
        "collection_info": null
    },
    {
        "uuid": "02bc655f9e177369a200b2544e8adef8",
        "title": "采石阻雨寄宣城故人二首  其一",
        "author": "张耒",
        "content": "风雨江头思故人，东南烟水湿青春。\n宛溪东岸垂杨树，想见烟眉亦解颦。",
        "dynasty": "宋",
        "collection_info": null
    },
    {
        "uuid": "a35ff289e540c825054d0ef6451adaae",
        "title": "采石阻雨寄宣城故人二首  其二",
        "author": "张耒",
        "content": "閒云浓淡作朝阴，柳色江头春已深。\n谁为宣城故人说，依依祇似去年心。",
        "dynasty": "宋",
        "collection_info": null
    },
    {
        "uuid": "2d45cd8dd3d8d3c37d43a8eb993687bb",
        "title": "漫呈无咎一绝",
        "author": "张耒",
        "content": "题扇灯前亦偶然，那知别后远如天。\n去年醉舞看花处，独听琵琶却惘然。",
        "dynasty": "宋",
        "collection_info": null
    },
    {
        "uuid": "784ac0ebc02bf4186765050d5046481b",
        "title": "壬午腊月下旬偶作二首  其一",
        "author": "张耒",
        "content": "啄块饥禽傍短篱，风鸢一笑起高枝。\n君看草树冰霜裏，即是东风欲到时。",
        "dynasty": "宋",
        "collection_info": null
    },
    {
        "uuid": "95bb719e47e0fcd3027197396c4ac061",
        "title": "壬午腊月下旬偶作二首  其二",
        "author": "张耒",
        "content": "风折蒹葭水结凘，燕鸿相语定归期。\n淮南水阔山长处，小待燕山霰雪晞。",
        "dynasty": "宋",
        "collection_info": null
    },
    {
        "uuid": "4a4a74336e35418a66b5fd99b51ecd1d",
        "title": "泊楚州锁外六首  其一",
        "author": "张耒",
        "content": "满眼荒寒春未知，芳菲欲到野梅枝。\n东南近腊风烟好，美酒千钟鱼蟹肥。",
        "dynasty": "宋",
        "collection_info": null
    },
    {
        "uuid": "e52224469ec6138d604701084f891502",
        "title": "泊楚州锁外六首  其二",
        "author": "张耒",
        "content": "便风吹舫去无情，漫遣槎牙铁锁横。\n未嘆客行鸥鸟远，五更吹角是高城。",
        "dynasty": "宋",
        "collection_info": null
    },
    {
        "uuid": "0bdb0e8558ac0289fb642e3e60e629dd",
        "title": "泊楚州锁外六首  其三",
        "author": "张耒",
        "content": "襄王席上旧行云，二十年间生死分。\n可惜风流一抔土，年年春草断人魂。",
        "dynasty": "宋",
        "collection_info": null
    },
    {
        "uuid": "42c0fd670b19ed924f372300c56aa9a7",
        "title": "泊楚州锁外六首  其四",
        "author": "张耒",
        "content": "流落相逢二十年，羞将白髮对婵娟。\n如何见我都依旧，添得尊前一惘然。",
        "dynasty": "宋",
        "collection_info": null
    },
    {
        "uuid": "c9055eebecdec5452390653bf51252c7",
        "title": "泊楚州锁外六首  其五",
        "author": "张耒",
        "content": "水榭疏帘秋夜凉，清歌一曲釂瑶觞。\n明朝回首高城处，只有西风却断肠。",
        "dynasty": "宋",
        "collection_info": null
    },
    {
        "uuid": "ab82696f58de432420d452b036b59990",
        "title": "泊楚州锁外六首  其六",
        "author": "张耒",
        "content": "莫愁家住大堤边，朱阁青楼映暮川。\n斜映清淮一梳月，晚妆相对斗婵娟。",
        "dynasty": "宋",
        "collection_info": null
    },
    {
        "uuid": "3dee3dbc1dacf5734f9a89ca7ce989b0",
        "title": "东斋杂咏 竹",
        "author": "张耒",
        "content": "袅袅墙阴竹数竿，秋风尽日舞青鸾。\n平生爱尔缘潇洒，莫作封君渭上看。",
        "dynasty": "宋",
        "collection_info": null
    },
    {
        "uuid": "b0ff641a92447c3d4cea0dc1777088de",
        "title": "东斋杂咏 菊",
        "author": "张耒",
        "content": "野人斋爨屏羶腥，自向阶前撷紫茎。\n老去爱花心转薄，一杯蔬饭足浮生。",
        "dynasty": "宋",
        "collection_info": null
    },
    {
        "uuid": "edc91e5f0302622ce21ecdbfd26291e7",
        "title": "东斋杂咏 盆池",
        "author": "张耒",
        "content": "点点青萍秋后衰，溶溶晴日见鱼儿。\n水边窥影何方客，自照行吟憔悴姿。",
        "dynasty": "宋",
        "collection_info": null
    },
    {
        "uuid": "5450b16e18048e840dd29ffc06dea78e",
        "title": "东斋杂咏 老槐",
        "author": "张耒",
        "content": "雪霜未死阅年华，危叶萧萧战古槎。\n袅袅秋风官舍冷，半枝斜日带啼鸦。",
        "dynasty": "宋",
        "collection_info": null
    },
    {
        "uuid": "00f07b7923dfe7e5d2768b6dbc0ce4d5",
        "title": "东斋杂咏 皂荚",
        "author": "张耒",
        "content": "畿县尘埃不可论，故山乔木尚能存。\n不缘去垢须青荚，自爱苍鳞百岁根。",
        "dynasty": "宋",
        "collection_info": null
    },
    {
        "uuid": "b94f4186b088512ec1aac2b94da585cb",
        "title": "东斋杂咏 南窗",
        "author": "张耒",
        "content": "门前尘土慵驱马，堂上文书厌坐曹。\n只有南窗慰人意，寒灯清夜读离骚。",
        "dynasty": "宋",
        "collection_info": null
    },
    {
        "uuid": "f6dae4029ee2bb45e0854cc1c3f8cdc7",
        "title": "东斋杂咏 道榻",
        "author": "张耒",
        "content": "纸阁芦帘小榻安，一裘容易却轻寒。\n谁惊午枕江湖梦，风落晴窗柏子干。",
        "dynasty": "宋",
        "collection_info": null
    },
    {
        "uuid": "1d3fa01f75bbf3b523781c80b2d9a4bc",
        "title": "墙东二首  其一",
        "author": "张耒",
        "content": "墙东椿老叶已尽，堂下菊丛无復香。\n长安风埃岁已晚，闭门不出马毛长。",
        "dynasty": "宋",
        "collection_info": null
    },
    {
        "uuid": "7cb84816de2d9eafa47f183e46889c8a",
        "title": "墙东二首  其二",
        "author": "张耒",
        "content": "岁晚长安足风土，天寒官舍少文书。\n下马闭门復无事，壁间佛像对铜炉。",
        "dynasty": "宋",
        "collection_info": null
    },
    {
        "uuid": "e88a9ce1cf678177ad378a54f9630cd5",
        "title": "凝祥三首  其一",
        "author": "张耒",
        "content": "斋祠太一馆清真，望秩名山固有神。\n斜日苑门人不到，灵风自扫石床尘。",
        "dynasty": "宋",
        "collection_info": null
    },
    {
        "uuid": "668a1f98803a7ca70a0b92d00dfff2c0",
        "title": "凝祥三首  其二",
        "author": "张耒",
        "content": "已随芳草藉杯盘，更任垂杨拂马鞍。\n斜日两竿眠犊晚，春波一眼去鳬寒。",
        "dynasty": "宋",
        "collection_info": null
    },
    {
        "uuid": "cde5b0a77b8df0ebb4d6c1ee87061e0a",
        "title": "凝祥三首  其三",
        "author": "张耒",
        "content": "奉灵桃李已堪攀，只有春风作往还。\n园吏不须防客到，长安从古少人閒。",
        "dynasty": "宋",
        "collection_info": null
    },
    {
        "uuid": "4dd0a873a82d3fe4a54f13c36359f7f2",
        "title": "谢人惠金沙酴醾二首  其一",
        "author": "张耒",
        "content": "金沙倩丽闺中秀，酴醾谢郎林下风。\n欲试此心无结习，两株常守浄名翁。",
        "dynasty": "宋",
        "collection_info": null
    },
    {
        "uuid": "a6698447eb851be94cb5ecd18befad9b",
        "title": "谢人惠金沙酴醾二首  其二",
        "author": "张耒",
        "content": "金沙丰腴合德艷，酴醾轻盈飞燕身。\n久无丹白应知我，齐散天香供道人。",
        "dynasty": "宋",
        "collection_info": null
    },
    {
        "uuid": "d0add423ab3aac74344db9fd639b8b48",
        "title": "奉安神考御容入景灵宫小臣获睹有感二首  其一",
        "author": "张耒",
        "content": "灵风依伞绣舆深，仗外犹疑警跸音。\n不似寻常游幸日，楼前鼓吹却沾襟。",
        "dynasty": "宋",
        "collection_info": null
    },
    {
        "uuid": "2f7060ed957af334435ce7ce6d8dbf51",
        "title": "奉安神考御容入景灵宫小臣获睹有感二首  其二",
        "author": "张耒",
        "content": "渭上衣冠故老哀，西陵石径已莓苔。\n从今仗下新歌舞，长及年年献酎来。",
        "dynasty": "宋",
        "collection_info": null
    },
    {
        "uuid": "bf2692332e84142bf67f67c9c9738062",
        "title": "次韵子由舍人先生追读迩英绝句四首  其一",
        "author": "张耒",
        "content": "天寒书殿晓班清，气爽仙盘瑞露零。\n讲罢羣公佩声散，一竿宫日转槐庭。",
        "dynasty": "宋",
        "collection_info": null
    },
    {
        "uuid": "c696896a4bfd398fa0b3cb531c1f54af",
        "title": "次韵子由舍人先生追读迩英绝句四首  其二",
        "author": "张耒",
        "content": "联翩右史直西垣，旧墨螭头点未干。\n自是退之平昔事，可须惭着进贤冠。",
        "dynasty": "宋",
        "collection_info": null
    },
    {
        "uuid": "49392d24a1b8b99da7811ee94c36e2a6",
        "title": "次韵子由舍人先生追读迩英绝句四首  其三",
        "author": "张耒",
        "content": "冠佩煌煌拱北辰，道人风骨自轩轩。\n茯苓松下龟鼋老，须乞灵丹一粒吞。",
        "dynasty": "宋",
        "collection_info": null
    },
    {
        "uuid": "76148e86f9ab4caeec377c3d22d2152a",
        "title": "次韵子由舍人先生追读迩英绝句四首  其四",
        "author": "张耒",
        "content": "恭默谁聆金玉音，陶甄万物付无心。\n君王好学真天意，忧国论思不厌深。",
        "dynasty": "宋",
        "collection_info": null
    },
    {
        "uuid": "0b15d43477b96729c7597e18de80ac25",
        "title": "荒园",
        "author": "张耒",
        "content": "日暖风檐翻乳燕，晓寒露柳啭流莺。\n荒园日日东风裏，吹尽閒花香草生。",
        "dynasty": "宋",
        "collection_info": null
    },
    {
        "uuid": "c197165f4b32b261ac1b30725c2db645",
        "title": "东海旅夜二首  其一",
        "author": "张耒",
        "content": "无酒消忧寒未减，隔帷相对一灯愁。\n虫声唤觉五更梦，风雨满庭桐叶秋。",
        "dynasty": "宋",
        "collection_info": null
    },
    {
        "uuid": "e35cfd4be7e6df90bceb81cb85d89bc2",
        "title": "东海旅夜二首  其二",
        "author": "张耒",
        "content": "兰釭背壁影微微，千里天涯客梦归。\n一夜海风声不断，晓来寒叶满庭飞。",
        "dynasty": "宋",
        "collection_info": null
    },
    {
        "uuid": "a4077cd03d99e8f0ef2f99c018e3a604",
        "title": "寄李不危",
        "author": "张耒",
        "content": "忆昨东风吹马蹄，瓦关分袂涕交挥。\n淮阳风物应如旧，独在柯山送雁归。",
        "dynasty": "宋",
        "collection_info": null
    },
    {
        "uuid": "0e4e280073967ffa4b3dd5f8ba0cd816",
        "title": "晓发途中",
        "author": "张耒",
        "content": "坐无灯火夜萧然，马上匆匆未晓天。\n值驿老兵应笑我，肯将斗粟换高眠。",
        "dynasty": "宋",
        "collection_info": null
    },
    {
        "uuid": "c536d7aceb823572f2dafc7fb238740f",
        "title": "病起登迭嶂楼",
        "author": "张耒",
        "content": "病来久不上层台，窗有蜘蛛径有苔。\n多少山茶梅子树，未开齐待主人来。",
        "dynasty": "宋",
        "collection_info": null
    },
    {
        "uuid": "5e8ed75a976adcfb7e96384ef7f9bb13",
        "title": "观苏仲南诗卷",
        "author": "张耒",
        "content": "苏子诗如刃发硎，十章入耳韵泠泠。\n文章三昧无多子，祇守君家旧典刑。",
        "dynasty": "宋",
        "collection_info": null
    },
    {
        "uuid": "e79e28dbf627e4b0b90dab0e0e811034",
        "title": "读仲南和诗",
        "author": "张耒",
        "content": "异时文席许论诗，三载江湖读楚词。\n自笑酸寒无好语，少年仓氏独相知。",
        "dynasty": "宋",
        "collection_info": null
    },
    {
        "uuid": "85a441b26f118657312f0dfc6297afcd",
        "title": "谢仲南和诗",
        "author": "张耒",
        "content": "曾约西湖薄主人，只今湖色已知春。\n会须多载连车酒，绝胜寒仓满目尘。",
        "dynasty": "宋",
        "collection_info": null
    },
    {
        "uuid": "fc8f6b3cffb97f446c15bd526c8fcd8e",
        "title": "渡沙河",
        "author": "张耒",
        "content": "溶漾澄明彻底清，鸬鷀惯客不相惊。\n却疑洛水新霜后，八节滩津石柱声。",
        "dynasty": "宋",
        "collection_info": null
    },
    {
        "uuid": "070cfafca65bb39cd75b6f2cdb8d7975",
        "title": "题五柳亭",
        "author": "张耒",
        "content": "大夫风韵如彭泽，五柳萧森手自栽。\n我亦扁舟倦游者，登临聊復赋归来。",
        "dynasty": "宋",
        "collection_info": null
    },
    {
        "uuid": "a63781d3b7422764f7d4509a649e3682",
        "title": "项城道中",
        "author": "张耒",
        "content": "尘壁苍茫有旧题，十年重见一伤悲。\n野僧欲与论前事，自说年多不復知。",
        "dynasty": "宋",
        "collection_info": null
    },
    {
        "uuid": "12f4f3ea646d3d086251be0f91c6f1d7",
        "title": "离京后作七首  其一",
        "author": "张耒",
        "content": "苹芷江边已五年，厌闻风浪打船舷。\n南风萧艾荒凉野，时望高丘一慨然。",
        "dynasty": "宋",
        "collection_info": null
    },
    {
        "uuid": "98a6d982ca3f2282fa5922b620960de3",
        "title": "离京后作七首  其二",
        "author": "张耒",
        "content": "水谙送客浑无浪，风解留人却有情。\n今夜榆林繫帆宿，却从北斗望天心。",
        "dynasty": "宋",
        "collection_info": null
    },
    {
        "uuid": "d021fece0f076fd044fcccbcf50bb014",
        "title": "离京后作七首  其三",
        "author": "张耒",
        "content": "灌畦沽酒两三家，春去芳丛有晚花。\n莫道长安在天上，女牛犹有客乘槎。",
        "dynasty": "宋",
        "collection_info": null
    },
    {
        "uuid": "447c691f5c36eb09feadfc10c9ed52c3",
        "title": "离京后作七首  其四",
        "author": "张耒",
        "content": "一水夷犹达汝阴，年华客意两相侵。\n河边无限青青草，揽辔何人繫此心。",
        "dynasty": "宋",
        "collection_info": null
    },
    {
        "uuid": "b34085b35941ae71a2d022ba965c72c6",
        "title": "离京后作七首  其五",
        "author": "张耒",
        "content": "过雨陂塘处处深，南风萧艾欲成林。\n道边拾穗行歌者，亦有丰年一饱心。",
        "dynasty": "宋",
        "collection_info": null
    },
    {
        "uuid": "0d9ccdf549e83aa8014499c05b352f88",
        "title": "离京后作七首  其六",
        "author": "张耒",
        "content": "高槐老柳舞南风，晴日家家蚕麦中。\n芟尽黄云见原隰，却教风雨洗长空。",
        "dynasty": "宋",
        "collection_info": null
    },
    {
        "uuid": "4ddcb2f4f78c49c66005da41cc55522a",
        "title": "离京后作七首  其七",
        "author": "张耒",
        "content": "燕雀翩翻夏屋深，成溪桃李已成阴。\n黄鹂深处无人见，时有清风递好音。",
        "dynasty": "宋",
        "collection_info": null
    },
    {
        "uuid": "60de166660b00ffcb51178fc0a07c01d",
        "title": "对菊花二首  其一",
        "author": "张耒",
        "content": "官閒身世两悠悠，种竹栽花一散愁。\n黄菊丛边对疏雨，一年怀抱此时秋。",
        "dynasty": "宋",
        "collection_info": null
    },
    {
        "uuid": "5bca979bbaa71d4be0abdb294df3a69b",
        "title": "对菊花二首  其二",
        "author": "张耒",
        "content": "躬耕遇岁真吾事，牛下齐儿妇妾歌。\n招饮风烟过閒日，遶篱栽菊可如何。",
        "dynasty": "宋",
        "collection_info": null
    },
    {
        "uuid": "76a89c03e41849c3781610e98ba00bbb",
        "title": "初夏谒告家居值风雨偶作二绝  其一",
        "author": "张耒",
        "content": "春愁已逐莺花尽，野果垂檐绿叶稠。\n天上几回飞破镜，端居未折大刀头。",
        "dynasty": "宋",
        "collection_info": null
    },
    {
        "uuid": "5359bcb02948081e3748d09b6473afea",
        "title": "初夏谒告家居值风雨偶作二绝  其二",
        "author": "张耒",
        "content": "高堂终日雨潺潺，却着重裘尚薄寒。\n风雨似秋君莫怪，客愁天色两相关。",
        "dynasty": "宋",
        "collection_info": null
    },
    {
        "uuid": "e9c5de63623fd10918f277382c920026",
        "title": "西窗杂咏三首  其一",
        "author": "张耒",
        "content": "翠蔓垂檐笋过篱，幽禽终日傍窗啼。\n山林胜处平生事，他日何妨动我思。",
        "dynasty": "宋",
        "collection_info": null
    },
    {
        "uuid": "34dd64e3171b3b82395ca446d2397c46",
        "title": "西窗杂咏三首  其二",
        "author": "张耒",
        "content": "穿篱两竹是龙孙，风叶萧萧便有闻。\n却到葛陂心未已，更将甘雨洒川原。",
        "dynasty": "宋",
        "collection_info": null
    },
    {
        "uuid": "4a41106e6051158139ad64f07d5ceab4",
        "title": "西窗杂咏三首  其三",
        "author": "张耒",
        "content": "稻畦新插绿云齐，雨过沟塍水接溪。\n到舍妻儿劳勤苦，白醪缸畔醉如泥。",
        "dynasty": "宋",
        "collection_info": null
    },
    {
        "uuid": "7ba7fe0dcd17a4e125769c08f5b25524",
        "title": "别齐安税务窗竹二绝  其一",
        "author": "张耒",
        "content": "何独王郎与尔欢，一年惭愧碧琅玕。\n葛陂一别知何处，见尽人间行路难。",
        "dynasty": "宋",
        "collection_info": null
    },
    {
        "uuid": "57e2735e85e88774cff9547ecc26adcd",
        "title": "别齐安税务窗竹二绝  其二",
        "author": "张耒",
        "content": "随流泛梗虽无定，别渚栖鸿亦有情。\n为问竹窗清夜月，从今谁解听秋声。",
        "dynasty": "宋",
        "collection_info": null
    },
    {
        "uuid": "f7410254ff9c79e2ac7ffdb82598ed86",
        "title": "四月二十三日昼睡起",
        "author": "张耒",
        "content": "幽人睡足芭蕉雨，独岸纶巾几案凉。\n谁和熏风来殿阁，不知陋巷有羲皇。",
        "dynasty": "宋",
        "collection_info": null
    },
    {
        "uuid": "2fb2e7232fd7ef1e7fa6ccb0a019a9d6",
        "title": "渡江",
        "author": "张耒",
        "content": "白髮人惊老阿童，横江聊借半帆风。\n却嗟缚得穷孙皓，未似高歌醉闭篷。",
        "dynasty": "宋",
        "collection_info": null
    },
    {
        "uuid": "7d601dacafc3a72d616191678705fb12",
        "title": "吴王郊台",
        "author": "张耒",
        "content": "异时随举孝廉郎，旗盖相承据一方。\n肠绕阊门祥已定，将军毕竟是吴王。",
        "dynasty": "宋",
        "collection_info": null
    },
    {
        "uuid": "80d640e168b631ae22ec0c99602293d8",
        "title": "题寒溪长老方丈",
        "author": "张耒",
        "content": "满坐绳床百事贫，荒溪古屋四无邻。\n为生易足君无笑，渠是人间得计人。",
        "dynasty": "宋",
        "collection_info": null
    },
    {
        "uuid": "f6556525201719fee484f07d302b4ab1",
        "title": "早起二首  其一",
        "author": "张耒",
        "content": "沧江初夜雨翻盆，将晓风声战乱云。\n篱下寒鸡鸣晓苦，老人先起自开门。",
        "dynasty": "宋",
        "collection_info": null
    },
    {
        "uuid": "e0d8f861e5e1483bd91789fec4be5c6e",
        "title": "早起二首  其二",
        "author": "张耒",
        "content": "风鸣槁叶未辞枝，雨湿疏梅欲弄姿。\n地下一阳应蹀躞，世间浑未有人知。",
        "dynasty": "宋",
        "collection_info": null
    },
    {
        "uuid": "28eecd2e34cfdc9ea03019c71e38bc92",
        "title": "冬至赠潘郎二首  其一",
        "author": "张耒",
        "content": "荻篱茅屋柯山下，卖餠归来也作冬。\n不见长安竞时节，车如流水马如龙。",
        "dynasty": "宋",
        "collection_info": null
    },
    {
        "uuid": "ae0dd7e082ab9c49fbfd52791e8d8d03",
        "title": "冬至赠潘郎二首  其二",
        "author": "张耒",
        "content": "五更人语起江城，歌笑喧喧天欲明。\n酌酒寿君但一醉，百年珍重是人情。",
        "dynasty": "宋",
        "collection_info": null
    },
    {
        "uuid": "b6d20a707d55ef21f8642eecfd1ce89a",
        "title": "发孝感",
        "author": "张耒",
        "content": "袅袅樯乌转晚空，娟娟霜月入窗栊。\n岸头杨柳如怜客，犹舞萧萧五两风。",
        "dynasty": "宋",
        "collection_info": null
    },
    {
        "uuid": "5e7e645feab6fbdaceb5308ffe60afe8",
        "title": "柯山杂诗四首  其一",
        "author": "张耒",
        "content": "幽人睡足戴纶巾，策杖开门卯酒醺。\n黄叶满山乌鹊嗓，江城秋日少行人。",
        "dynasty": "宋",
        "collection_info": null
    },
    {
        "uuid": "b5a7a03549abb257e157b084980cf65c",
        "title": "柯山杂诗四首  其二",
        "author": "张耒",
        "content": "萧萧茅屋土山前，翁媪关门去穫田。\n朝日满檐鸡犬静，荻篱深处有炊烟。",
        "dynasty": "宋",
        "collection_info": null
    },
    {
        "uuid": "a53d5c508018b55fd629332e70584785",
        "title": "柯山杂诗四首  其三",
        "author": "张耒",
        "content": "断涧横桥卧古槎，晚鸡鸣处有人家。\n山头月出疏钟断，江上风高落雁斜。",
        "dynasty": "宋",
        "collection_info": null
    },
    {
        "uuid": "cacff0c99eb4a1cc385bb2dd62c574e1",
        "title": "柯山杂诗四首  其四",
        "author": "张耒",
        "content": "九月江城霜气清，旅人寒事略经营。\n隔窗便是山前树，永夜叶声如雨声。",
        "dynasty": "宋",
        "collection_info": null
    },
    {
        "uuid": "8f97586a679d9548eb9a52c27fb80a0a",
        "title": "绝句九首  其一",
        "author": "张耒",
        "content": "天高列岫出林外，霜落大江流地中。\n晚日桥边数归牧，牛羊部分听儿童。",
        "dynasty": "宋",
        "collection_info": null
    },
    {
        "uuid": "47cf7655ad1a6c4114fe1d0f2878520a",
        "title": "绝句九首  其二",
        "author": "张耒",
        "content": "树头三唱鸡宾日，门外斜行雁寄书。\n十月江城霜霰薄，满山林叶乱蓝朱。",
        "dynasty": "宋",
        "collection_info": null
    },
    {
        "uuid": "cc80afc4a040ff5024c3eb985a2fa2ba",
        "title": "绝句九首  其三",
        "author": "张耒",
        "content": "晓起山鸦噪作团，西园霜木倚空寒。\n风高断雁呼前伴，雨止归云赴旧山。",
        "dynasty": "宋",
        "collection_info": null
    },
    {
        "uuid": "74087cc18f98d99e8a2eeca8887cfb73",
        "title": "绝句九首  其四",
        "author": "张耒",
        "content": "千林黄叶总飞霜，寂历疏梅未肯妆。\n谁信轮囷卧山木，心知九地有微阳。",
        "dynasty": "宋",
        "collection_info": null
    },
    {
        "uuid": "a15dc596a5aeaef45362a88ef39e0e61",
        "title": "绝句九首  其五",
        "author": "张耒",
        "content": "空山风雨冷蓬茅，晨起幽人理缊袍。\n深闭衡门且无出，湿云如墨怒江号。",
        "dynasty": "宋",
        "collection_info": null
    },
    {
        "uuid": "7ed13655d956c41b02d74235bd990925",
        "title": "绝句九首  其六",
        "author": "张耒",
        "content": "老去不禁茶力悍，两瓯破尽五更眠。\n月团三百真魔物，欲乞当垆当酒钱。",
        "dynasty": "宋",
        "collection_info": null
    },
    {
        "uuid": "70a052ea601e49f5b8771ed3f9331c5b",
        "title": "绝句九首  其七",
        "author": "张耒",
        "content": "读书老眼苦眵昏，茗饮无端遣梦魂。\n到处相逢真可喜，祇应酒是好知闻。",
        "dynasty": "宋",
        "collection_info": null
    },
    {
        "uuid": "dd70431847ac197b0b8d586614efa4a9",
        "title": "绝句九首  其八",
        "author": "张耒",
        "content": "黄叶桑林赤土冈，蓬茅小径度牛羊。\n似闻流乞之唐汝，叹息何人为发仓。",
        "dynasty": "宋",
        "collection_info": null
    },
    {
        "uuid": "b92d229884f6dd05aba9d787a0e25cac",
        "title": "绝句九首  其九",
        "author": "张耒",
        "content": "岁弊寒骄风落山，卧听园木怒涛翻。\n去年慈德门东雪，永夜宫廊喝探喧。",
        "dynasty": "宋",
        "collection_info": null
    },
    {
        "uuid": "37bf311a9842c5018edc9a1a19aafca1",
        "title": "读周本纪",
        "author": "张耒",
        "content": "周公七百年礼乐，箕服檿弧纷破除。\n空使遗臣经故国，徘徊禾黍叹丘墟。",
        "dynasty": "宋",
        "collection_info": null
    },
    {
        "uuid": "ab36fe26bf7703fdb910347da376f29d",
        "title": "斋中列酒数壶皆齐安村醪也今旦亦强饮数杯戏成呈邠老昆仲二首  其一",
        "author": "张耒",
        "content": "曾尝玉皇碧琳腴，不醉长安市上酤。\n饮湿先生今已矣，啜醨留得与门徒。",
        "dynasty": "宋",
        "collection_info": null
    },
    {
        "uuid": "4b809f3dee8a95f8ff7f6548c37c5725",
        "title": "斋中列酒数壶皆齐安村醪也今旦亦强饮数杯戏成呈邠老昆仲二首  其二",
        "author": "张耒",
        "content": "放逐江边长苦饮，壶浆尚敢较醇醨。\n中都光禄多新酿，不解随人得一巵。",
        "dynasty": "宋",
        "collection_info": null
    },
    {
        "uuid": "fae4008e1310e76f5f948988b0fe2960",
        "title": "卧闻风声",
        "author": "张耒",
        "content": "卧闻风声吹屋角，应扫积雨阴漫漫。\n千山月黑鸟飞绝，一江星斗鱼龙寒。",
        "dynasty": "宋",
        "collection_info": null
    },
    {
        "uuid": "72edf260e2ebb4ffcbafba289a73e12a",
        "title": "腊月下旬偶作",
        "author": "张耒",
        "content": "岁暮烟霜泽国寒，晓鸦鸣处是柯山。\n地炉有火樽余酒，自起焚香深掩关。",
        "dynasty": "宋",
        "collection_info": null
    },
    {
        "uuid": "e5a23e37e9a4f7a0147f54127231b450",
        "title": "春日怀临汝园",
        "author": "张耒",
        "content": "西江逆上通清汝，凭仗双鱼致我词。\n若向池边见鸿雁，为言春至苦相思。",
        "dynasty": "宋",
        "collection_info": null
    },
    {
        "uuid": "f3f2970941b758160dceadb77c64bd7b",
        "title": "柯山春望",
        "author": "张耒",
        "content": "先教一雨浄江山，便放千林春意还。\n何事东风吹客雁，便教无意恋汀湾。",
        "dynasty": "宋",
        "collection_info": null
    },
    {
        "uuid": "7070b4d26b1f7d1bbbe88632116e3fef",
        "title": "正月十八日四首  其一",
        "author": "张耒",
        "content": "幽人睡足闻春鸟，共喜晖晖日满篱。\n里巷收灯人寂寞，邻家夫妇赁舂归。",
        "dynasty": "宋",
        "collection_info": null
    },
    {
        "uuid": "fbc316dbad5b427fc4ec352eeaa325ad",
        "title": "正月十八日四首  其二",
        "author": "张耒",
        "content": "收灯城市接荒村，翁媪耽眠日已暾。\n何事牧童能早起，缓驱白牯出柴门。",
        "dynasty": "宋",
        "collection_info": null
    },
    {
        "uuid": "ec7d79d53b8ca136384214acbb54fb03",
        "title": "正月十八日四首  其三",
        "author": "张耒",
        "content": "道旁兰若冷于秋，迎客开门一比丘。\n夜久无人风露冷，空廊饥鼠窃膏油。",
        "dynasty": "宋",
        "collection_info": null
    },
    {
        "uuid": "46df6d9a5ac27a6450cf4cea4d08f4f3",
        "title": "正月十八日四首  其四",
        "author": "张耒",
        "content": "山下书生业读书，荻篱葛蔓避人居。\n最怜无奈穷耽酒，时遣羸童致一壶。",
        "dynasty": "宋",
        "collection_info": null
    },
    {
        "uuid": "4099308c407de06790fd477fb7787f15",
        "title": "二十八日",
        "author": "张耒",
        "content": "忆昨秋风吹马蹄，瓦关分袂涕交挥。\n淮阳春物应如锦，犹在柯山送雁归。",
        "dynasty": "宋",
        "collection_info": null
    },
    {
        "uuid": "70d741f9070a80d06958d8c6e36af31f",
        "title": "二月二日挑菜节大雨不能出",
        "author": "张耒",
        "content": "久将菘芥芼南羹，佳节泥深人未行。\n想见故园蔬甲好，一畦春水辘轳声。",
        "dynasty": "宋",
        "collection_info": null
    },
    {
        "uuid": "882fe5ff9b90778ea300dc0ecb8a7b98",
        "title": "二月五日折梅时经雨梅谢矣",
        "author": "张耒",
        "content": "江云霮䨴未全开，东岭微芒日色来。\n独犯轻寒踏春晓，殷勤更折雨中梅。",
        "dynasty": "宋",
        "collection_info": null
    },
    {
        "uuid": "27f60cb2423dec90c43573f283e26b05",
        "title": "十八日",
        "author": "张耒",
        "content": "寒食清明人意閒，春城士女出班班。\n柳黄花白楼台外，紫翠江南数迭山。",
        "dynasty": "宋",
        "collection_info": null
    },
    {
        "uuid": "f1da22838fdefe80f3aabf3eddf696b8",
        "title": "僧允怀惠紫竹杖",
        "author": "张耒",
        "content": "轻坚滑泽节仍匀，上下柯山助老身。\n他日天恩许归去，提携同踏故园春。",
        "dynasty": "宋",
        "collection_info": null
    },
    {
        "uuid": "aaa71335458a7a1550350295edcf6923",
        "title": "寒食日作二首  其一",
        "author": "张耒",
        "content": "荒山野水非吾土，寒食清明似去年。\n杨柳插门人竞笑，荆蛮不信子推贤。",
        "dynasty": "宋",
        "collection_info": null
    },
    {
        "uuid": "7455808f763d1df5e75b7376d7805bc6",
        "title": "寒食日作二首  其二",
        "author": "张耒",
        "content": "朝寒却觉春衣薄，禅诵还将酒盏疏。\n落尽江城千树雪，门前杨柳已藏乌。",
        "dynasty": "宋",
        "collection_info": null
    },
    {
        "uuid": "05f82d0e9353464c70375d2c270061b9",
        "title": "牡丹",
        "author": "张耒",
        "content": "天女奇姿云锦囊，故应听法傍禅床。\n静中独有维摩觉，触鼻惟闻浄戒香。",
        "dynasty": "宋",
        "collection_info": null
    },
    {
        "uuid": "ed62ca9814eae444fc9799eaa3563a93",
        "title": "雨霁望樊山",
        "author": "张耒",
        "content": "金碧江南数迭山，雨余秀色直堪餐。\n仙娥倭堕青云髻，照我衰迟泽畔颜。",
        "dynasty": "宋",
        "collection_info": null
    },
    {
        "uuid": "92c38d66956004c7912569c8faeb73aa",
        "title": "三月二十五日闻鹎鵊",
        "author": "张耒",
        "content": "云梦泽南春欲还，柯山鹎鵊晓关关。\n幽人梦觉殷勤听，落月江风尚薄寒。",
        "dynasty": "宋",
        "collection_info": null
    },
    {
        "uuid": "159cabba731c836ba3b978b1a546ac6e",
        "title": "绝句二首  其一",
        "author": "张耒",
        "content": "翠润园林草木长，春归积雨满芳塘。\n更无一点殷红色，叶底青梅已可尝。",
        "dynasty": "宋",
        "collection_info": null
    },
    {
        "uuid": "f251c7cec371302449e0aa3ffa976baf",
        "title": "绝句二首  其二",
        "author": "张耒",
        "content": "晴江水满长菰蒲，野鸭鵁鶄欲哺雏。\n谁为寄声沙塞雁，春来朔野定如何。",
        "dynasty": "宋",
        "collection_info": null
    },
    {
        "uuid": "3b645f7ce459304abb4f1e2d80f142a8",
        "title": "新堂望樊山",
        "author": "张耒",
        "content": "幽人井臼两山间，邻里樵渔尽往还。\n兴发登临穷眼界，江南秀色碧云鬟。",
        "dynasty": "宋",
        "collection_info": null
    },
    {
        "uuid": "296b174e7a1935e3b43d596008ca46f2",
        "title": "东堂四首  其一",
        "author": "张耒",
        "content": "主人怜客置东堂，为致炎天十步凉。\n胜事自来非力致，江南山色巧相望。",
        "dynasty": "宋",
        "collection_info": null
    },
    {
        "uuid": "5970d855894a51262b8d28c9544d67cb",
        "title": "东堂四首  其二",
        "author": "张耒",
        "content": "老翁还作小儿情，手种芭蕉为雨声。\n便有微泉出堂下，一泓清彻照轩楹。",
        "dynasty": "宋",
        "collection_info": null
    },
    {
        "uuid": "6b5e15819ba71c9561fecb6578cb9c62",
        "title": "东堂四首  其三",
        "author": "张耒",
        "content": "居止年来如传舍，构堂珍重主人情。\n浮生行止谁能计，苟合真须学子荆。",
        "dynasty": "宋",
        "collection_info": null
    },
    {
        "uuid": "a733bc76f6afcc122ac5c42c606467dc",
        "title": "东堂四首  其四",
        "author": "张耒",
        "content": "乌衣更士能呼旦，金缕娇娘解唱歌。\n天与旅人供一笑，不然奈此寂寥何。",
        "dynasty": "宋",
        "collection_info": null
    },
    {
        "uuid": "3ec36ef0a77c3c6174501f9591a36603",
        "title": "末伏日五更小凉",
        "author": "张耒",
        "content": "幽人短梦不终宵，起步星河望泬寥。\n缺月低檐鸡一唱，露华秋色满芭蕉。",
        "dynasty": "宋",
        "collection_info": null
    },
    {
        "uuid": "883ea2f9d79c5a83568227188aa7b53c",
        "title": "秋日二首  其一",
        "author": "张耒",
        "content": "一庭秋色清如水，篱落萧条日脚残。\n忽忆淮阳旧庭院，出邻高叶翠梧寒。",
        "dynasty": "宋",
        "collection_info": null
    },
    {
        "uuid": "ece298671509091b30a6d6063f6f7c88",
        "title": "秋日二首  其二",
        "author": "张耒",
        "content": "黄帘朱户狭洞房，何事易知独难忘。\n相思故人云间月，凉夜皎皎出东厢。",
        "dynasty": "宋",
        "collection_info": null
    },
    {
        "uuid": "0d2e9ba99033b8d9ed9d4e728f2ccc08",
        "title": "樊山",
        "author": "张耒",
        "content": "黄叶疏林江上洲，西风角怨夕阳楼。\n晚天紫翠凌空阔，只有樊山取意秋。",
        "dynasty": "宋",
        "collection_info": null
    },
    {
        "uuid": "ad22432bcf6d35eb2420e514c2004b69",
        "title": "月季",
        "author": "张耒",
        "content": "月季祇应天上物，四时荣谢色常同。\n可怜摇落西风裏，又放寒枝数点红。",
        "dynasty": "宋",
        "collection_info": null
    },
    {
        "uuid": "04604d205fc6ab972cdc3271bd1936c6",
        "title": "卧病昼眠秋风作恶",
        "author": "张耒",
        "content": "东堂岑寂似僧居，年老身閒不读书。\n病卧空床鸡唱晓，窗前饥雀啄寒蔬。",
        "dynasty": "宋",
        "collection_info": null
    },
    {
        "uuid": "ad9222719be528e17c546eed47002e54",
        "title": "东堂初寒创意作竹屏障门屏脚偶得朽梅枝截用之完固质野可喜二首  其一",
        "author": "张耒",
        "content": "丈室新屏用此君，碧琅玕插古槎根。\n白云一片当空下，护此寒堂宴坐人。",
        "dynasty": "宋",
        "collection_info": null
    },
    {
        "uuid": "fbe1d1cf06eabde9ba96e8fd80facdf9",
        "title": "东堂初寒创意作竹屏障门屏脚偶得朽梅枝截用之完固质野可喜二首  其二",
        "author": "张耒",
        "content": "简册林中老蠹鱼，年来穷谪尚耽书。\n竹屏风下凭乌几，画作柯山居士图。",
        "dynasty": "宋",
        "collection_info": null
    },
    {
        "uuid": "e846be30ea125209ba16717a21997dae",
        "title": "二绝句  其一",
        "author": "张耒",
        "content": "幽窗老客寒无睡，长听城楼晓角悲。\n万里沧溟初浴日，暗鸡先向草间知。",
        "dynasty": "宋",
        "collection_info": null
    },
    {
        "uuid": "cb8c8e051455dd9b156cf96d199b532e",
        "title": "二绝句  其二",
        "author": "张耒",
        "content": "岁阴惨澹不可出，竹榻地炉聊自安。\n黄叶满山篱落晚，北风吹雨湿荒寒。",
        "dynasty": "宋",
        "collection_info": null
    },
    {
        "uuid": "6e36ded933d4d3521cf43db49aa3bcc8",
        "title": "朝寒",
        "author": "张耒",
        "content": "朝寒卯饮已战胜，煮餠一瓯充午饥。\n便是衰翁一日了，夜炉茗果亦随宜。",
        "dynasty": "宋",
        "collection_info": null
    },
    {
        "uuid": "da2864ae24ee3de842dde8bf3409821c",
        "title": "腊初小雪后圃梅开二首  其一",
        "author": "张耒",
        "content": "风格孤高又国香，故教小雪发新妆。\n修行嗟我无功力，却使天魔入道场。",
        "dynasty": "宋",
        "collection_info": null
    },
    {
        "uuid": "2fff13859bea48ad6eb38d4a22abcc71",
        "title": "腊初小雪后圃梅开二首  其二",
        "author": "张耒",
        "content": "晨起千林腊雪新，数枝云梦泽南春。\n一尘不染香到骨，姑射仙人风露身。",
        "dynasty": "宋",
        "collection_info": null
    },
    {
        "uuid": "9a8a385fa0947328e36df5825fc0a93a",
        "title": "苍浪",
        "author": "张耒",
        "content": "苍浪鬓髮一衰翁，何事年来到骨穷。\n魑魅何常居四裔，自怜放逐尚无功。",
        "dynasty": "宋",
        "collection_info": null
    },
    {
        "uuid": "b3e8bf02508a7d4a0693092cdee784fc",
        "title": "西江",
        "author": "张耒",
        "content": "拂瓦轻霜铅粉轻，东南日出竹窗明。\n小楼下见西江水，日日风光无限情。",
        "dynasty": "宋",
        "collection_info": null
    },
    {
        "uuid": "0680491a31ac895ce0f8d9739fb541a6",
        "title": "二月二十一日东园桃李未开有感二首  其一",
        "author": "张耒",
        "content": "日惨东风正怒号，小园寂寂闭蓬蒿。\n可能春色如人事，独发玄都观裏桃。",
        "dynasty": "宋",
        "collection_info": null
    },
    {
        "uuid": "2efe9672bf7a9bdc0bddf1cdfac3c241",
        "title": "二月二十一日东园桃李未开有感二首  其二",
        "author": "张耒",
        "content": "寄语玄都观裏花，饶君繁丽夺朝霞。\n刘郎想到长安日，葵麦风前一叹嗟。",
        "dynasty": "宋",
        "collection_info": null
    },
    {
        "uuid": "985e33ad27240f6e627bc84146c58787",
        "title": "自二月末苦雨寒食前一日始晴视园中花乃殊不败",
        "author": "张耒",
        "content": "春云霮䨴弄朝晖，清峭余寒透夹衣。\n最喜园花浑似旧，十分春色一分归。",
        "dynasty": "宋",
        "collection_info": null
    },
    {
        "uuid": "e609999acb404fc2145b2fabec249ca4",
        "title": "微云",
        "author": "张耒",
        "content": "微云霮䨴弄余春，清晓微寒尚着人。\n重理夹衣温卯酒，绿阴啼鸟闭衡门。",
        "dynasty": "宋",
        "collection_info": null
    },
    {
        "uuid": "42bc95b7aea9bb3df34ce383796e1a9f",
        "title": "绝句二首  其一",
        "author": "张耒",
        "content": "风掉浮烟匝地回，雨将浓翠扑山来。\n晚凉楼角三吹罢，夕照江天万里开。",
        "dynasty": "宋",
        "collection_info": null
    },
    {
        "uuid": "fade3fefed24e99d3bf18fdfab479909",
        "title": "绝句二首  其二",
        "author": "张耒",
        "content": "荒山岑寂晚鸡号，独闭衡门守一瓢。\n风雨似秋君莫怪，容愁逢处易萧条。",
        "dynasty": "宋",
        "collection_info": null
    },
    {
        "uuid": "d896fbec04ee9d1624bae741c674143f",
        "title": "雨歇二首  其一",
        "author": "张耒",
        "content": "雨歇山园竹引芽，老禅睡起日初斜。\n今朝却忆香严老，解点沩山一椀茶。",
        "dynasty": "宋",
        "collection_info": null
    },
    {
        "uuid": "cba30ad70d716cba0590d3adb498c28a",
        "title": "雨歇二首  其二",
        "author": "张耒",
        "content": "家童取酒衝泥至，酒满山瓶重莫携。\n老子欣然一笑起，开尝洗盏对山妻。",
        "dynasty": "宋",
        "collection_info": null
    },
    {
        "uuid": "9fe82118bb7aa664fc8ea976ca9b16e2",
        "title": "平生",
        "author": "张耒",
        "content": "平生壮节终难变，投老浮名信所遭。\n要路争先宁遽福，从来率野屈吾曹。",
        "dynasty": "宋",
        "collection_info": null
    },
    {
        "uuid": "00eeb1b8c928dc6d8ce98e345da4eb6d",
        "title": "题南顿光武祠",
        "author": "张耒",
        "content": "他日曾休羽葆车，可怜宫寺已丘墟。\n云台诸将锵冠剑，却遣严光配坐隅。",
        "dynasty": "宋",
        "collection_info": null
    },
    {
        "uuid": "861d672a7f03691f1a24db4865684b7f",
        "title": "发金陵折柳亭",
        "author": "张耒",
        "content": "津亭折得绿杨枝，更看春风向手吹。\n建业城边春已老，连天荒草燕双飞。",
        "dynasty": "宋",
        "collection_info": null
    },
    {
        "uuid": "c13c625f378e632c1027b3d0c671d3ab",
        "title": "呈宜君",
        "author": "张耒",
        "content": "江城风雨作朝昏，愁杀垆边卖酒人。\n祇有醉时差可喜，不应醒坐过新春。",
        "dynasty": "宋",
        "collection_info": null
    },
    {
        "uuid": "02d40ae98c3a174584d22a55e36c21d9",
        "title": "生日赠潘郎",
        "author": "张耒",
        "content": "春雨萧萧江上城，论花与子酒同倾。\n恨君未到淮阳市，一见姚黄慰此生。",
        "dynasty": "宋",
        "collection_info": null
    },
    {
        "uuid": "7f507d559c1557312ca976f04c5f541a",
        "title": "谒蒋帝祠过钟山下二首  其一",
        "author": "张耒",
        "content": "野塘春水绿迢迢，上有东风弄柳条。\n晓日已穿东岭出，轻寒犹欲战驼毛。",
        "dynasty": "宋",
        "collection_info": null
    },
    {
        "uuid": "1184a62bb486d3e58cd1dd07d2a2fa8d",
        "title": "谒蒋帝祠过钟山下二首  其二",
        "author": "张耒",
        "content": "溶溶野水戏凫鹥，壠麦初长午景迟。\n尽日绿杨閒照水，临风自爱好腰支。",
        "dynasty": "宋",
        "collection_info": null
    },
    {
        "uuid": "9949a3669e1731cdfe585512c45b0f6c",
        "title": "和李二秀才",
        "author": "张耒",
        "content": "羡君年少盛游春，顾我无聊似厄陈。\n东市车牛泥到领，不劳举袂障京尘。",
        "dynasty": "宋",
        "collection_info": null
    },
    {
        "uuid": "604ea38525d4a631a33c0c08659aee40",
        "title": "和苏适春雪八首  其一",
        "author": "张耒",
        "content": "春城北斗转招摇，寒御初还阵尚嚣。\n一夜雪声欺布被，定知贫舍故相撩。",
        "dynasty": "宋",
        "collection_info": null
    },
    {
        "uuid": "6fd3863e92e6a5a95ee9668818912052",
        "title": "和苏适春雪八首  其二",
        "author": "张耒",
        "content": "寒阵须凭酒解围，閒官幸可典朝衣。\n一杯冷落凭谁劝，却有飞花舞入帷。",
        "dynasty": "宋",
        "collection_info": null
    },
    {
        "uuid": "21e3a98a7f5f812c10e08dada20d500c",
        "title": "和苏适春雪八首  其三",
        "author": "张耒",
        "content": "白帝阴兵严羽卫，汉皇老傅振鬚眉。\n撒盐飞絮浑粗俗，尽拨尘言赋好诗。",
        "dynasty": "宋",
        "collection_info": null
    },
    {
        "uuid": "dd7ba4c270b8e74034807c0970700160",
        "title": "和苏适春雪八首  其四",
        "author": "张耒",
        "content": "溪上泛舟成底事，庵前夜立意如何。\n争知万顷青青麦，绝胜黄河一尺波。",
        "dynasty": "宋",
        "collection_info": null
    },
    {
        "uuid": "720e78ec696576e6073a0bf7ae3d2411",
        "title": "和苏适春雪八首  其五",
        "author": "张耒",
        "content": "不死松篁劳借问，未开桃李与催妆。\n已饶艷女纤腰舞，偏犯贫儒百结裳。",
        "dynasty": "宋",
        "collection_info": null
    },
    {
        "uuid": "0973ef0db449743c8897523a0f4e5a19",
        "title": "和苏适春雪八首  其六",
        "author": "张耒",
        "content": "偏憎游骑香蹄污，最称佳人素手团。\n方丈老翁容膝外，出门四顾尽漫漫。",
        "dynasty": "宋",
        "collection_info": null
    },
    {
        "uuid": "472b929d2d7c46fb46f69bb40c9cc0df",
        "title": "和苏适春雪八首  其七",
        "author": "张耒",
        "content": "山中景物最幽奇，祇欠夫君为赋诗。\n长忆东风吹女几，琼瑶交贯碧瑠璃。",
        "dynasty": "宋",
        "collection_info": null
    },
    {
        "uuid": "84c5eab5f7a2671d38504cf26108cce3",
        "title": "和苏适春雪八首  其八",
        "author": "张耒",
        "content": "寒窗冻坐成何事，趣唤红妆遣暖寒。\n却把吟肠盛美酒，更令柔指拨清弹。",
        "dynasty": "宋",
        "collection_info": null
    },
    {
        "uuid": "7b86db95ac7c95b524e446827d29d120",
        "title": "宿卢村逆旅",
        "author": "张耒",
        "content": "夜宿村南贫主人，入门桃李已残春。\n无人折赠门前柳，伫立东风独怆神。",
        "dynasty": "宋",
        "collection_info": null
    },
    {
        "uuid": "ec644eaa35aeabe9612ea3956041a35f",
        "title": "绀碧",
        "author": "张耒",
        "content": "绀碧遥空秋意生，深檐当午暑风清。\n老翁睡起支颐坐，初听新蝉第一声。",
        "dynasty": "宋",
        "collection_info": null
    },
    {
        "uuid": "72b6b6e73833271fe2e0a4ad7477c572",
        "title": "真阳县昼睡县舍素丝堂",
        "author": "张耒",
        "content": "见君堂下小荷叶，惊我客中春已空。\n一觉西堂亭午睡，悠悠春梦逐春风。",
        "dynasty": "宋",
        "collection_info": null
    },
    {
        "uuid": "32c9681a23cb45dcdb6f7d090750298c",
        "title": "赠圆明老",
        "author": "张耒",
        "content": "一粥一斋年已老，千经万论不留心。\n菩提本自非言说，默默知师得更深。",
        "dynasty": "宋",
        "collection_info": null
    },
    {
        "uuid": "146298313e9b3539926d066ba102fba7",
        "title": "方丈小山",
        "author": "张耒",
        "content": "窗外幽轩数步宽，小山幽石对巑岏。\n说知老子婆娑意，且作僧房一衲看。",
        "dynasty": "宋",
        "collection_info": null
    },
    {
        "uuid": "231f9914254da19396869b2a7e95db70",
        "title": "秋末圭窦斋前菊盛开赋得绝句时秬出未归",
        "author": "张耒",
        "content": "幽斋谁与破穷愁，蜀锦当轩烂不收。\n白帝属车千万乘，玉轮金毂照清秋。",
        "dynasty": "宋",
        "collection_info": null
    },
    {
        "uuid": "1ddc28955281278fe34ac0249f170a27",
        "title": "秋移宛丘牡丹植圭窦斋前作二绝示秬秸和  其一",
        "author": "张耒",
        "content": "共我辞家似旅人，栽培莫怪倍殷勤。\n明年太昊城中色，来作齐安江上春。",
        "dynasty": "宋",
        "collection_info": null
    },
    {
        "uuid": "86db2433f3c654af4a3e59a649b82745",
        "title": "秋移宛丘牡丹植圭窦斋前作二绝示秬秸和  其二",
        "author": "张耒",
        "content": "千里相逢如故人，故栽庭下要相亲。\n明年一笑东风裏，山杏江桃不当春。",
        "dynasty": "宋",
        "collection_info": null
    },
    {
        "uuid": "4a7f2ac02bc146798da1eab26ff20a3b",
        "title": "梦灵寿寺",
        "author": "张耒",
        "content": "客居有似鸿遵渚，鸿渚相看岂有情。\n何事春来频见梦，老僧谈笑起相迎。",
        "dynasty": "宋",
        "collection_info": null
    },
    {
        "uuid": "72eaff054d71d6699d7df47309119e6c",
        "title": "闻鹎鵊",
        "author": "张耒",
        "content": "纸窗未白烛微明，鹎鵊枝头一两声。\n却忆去年桃李后，淮阳旅舍听残更。",
        "dynasty": "宋",
        "collection_info": null
    },
    {
        "uuid": "05c5c1256191bfaaaed2814b062176eb",
        "title": "宁子",
        "author": "张耒",
        "content": "宁子阳愚饱谙事，贾生恸哭漫多愁。\n无言天道何须问，毕竟人间春復秋。",
        "dynasty": "宋",
        "collection_info": null
    },
    {
        "uuid": "8ed62fcb25d5af1fb7563486f67dee48",
        "title": "摘芙蓉",
        "author": "张耒",
        "content": "今年古寺摘芙蓉，憔悴真成泽畔翁。\n聊把一枝閒照酒，明年何处对霜红。",
        "dynasty": "宋",
        "collection_info": null
    },
    {
        "uuid": "83d8c6747943aba48b8c6e4bfb0c4a9b",
        "title": "悼亡九首  其一",
        "author": "张耒",
        "content": "菊花还似去年黄，一寸愁心万事伤。\n独立高楼对残日，秋风吹得泪千行。",
        "dynasty": "宋",
        "collection_info": null
    },
    {
        "uuid": "704ad4a294975abae966ff4a69bf61aa",
        "title": "悼亡九首  其二",
        "author": "张耒",
        "content": "遥夜新霜凋碧槐，三更寒月满堂阶。\n美人化作秋风去，只有清魂梦裏来。",
        "dynasty": "宋",
        "collection_info": null
    },
    {
        "uuid": "ca455870aa94bcd82057a41d8bd4ab50",
        "title": "悼亡九首  其三",
        "author": "张耒",
        "content": "千行垂泪对风烟，万事伤心儿女前。\n晓镜不须催白髮，潘郎秋鬓久萧然。",
        "dynasty": "宋",
        "collection_info": null
    },
    {
        "uuid": "2a8e0432a444b7890af77ff98b532cb2",
        "title": "悼亡九首  其四",
        "author": "张耒",
        "content": "晓梳零乱髮星星，病眼昏昏怯夜灯。\n乌几素屏双草屦，百年从此学山僧。",
        "dynasty": "宋",
        "collection_info": null
    },
    {
        "uuid": "3a8c567601a0ca8b90597ce7e6253b7e",
        "title": "悼亡九首  其五",
        "author": "张耒",
        "content": "新霜已重菊初残，半死梧桐泣井阑。\n可是神伤即无泪，哭多清血也应干。",
        "dynasty": "宋",
        "collection_info": null
    },
    {
        "uuid": "94ea5a1eace0b01c605e102c7625416e",
        "title": "悼亡九首  其六",
        "author": "张耒",
        "content": "亦知存没等浮云，鲜笑多悲失道真。\n却恐荒唐齐物叟，鼓盆真是已伤神。",
        "dynasty": "宋",
        "collection_info": null
    },
    {
        "uuid": "0d92ff6f84c6ad83421814402b2b117c",
        "title": "悼亡九首  其七",
        "author": "张耒",
        "content": "山僧老去久忘情，笑我多悲白髮生。\n为道人间具烦恼，早来林下共修行。",
        "dynasty": "宋",
        "collection_info": null
    },
    {
        "uuid": "e2ff47d75b487bea11cf94815276b9c0",
        "title": "悼亡九首  其八",
        "author": "张耒",
        "content": "嵩阳道出建春门，同入西都四见春。\n谁谓回头隔存没，断肠今作独归人。",
        "dynasty": "宋",
        "collection_info": null
    },
    {
        "uuid": "b205f6390c058b3acd999207e7b0428b",
        "title": "悼亡九首  其九",
        "author": "张耒",
        "content": "欲治烦恼更无方，只有头陀理最长。\n不待存亡始知梦，故应交臂已凄凉。",
        "dynasty": "宋",
        "collection_info": null
    },
    {
        "uuid": "fa7ee133446830ff899e43f2bd2dac4e",
        "title": "欲知归期近呈天启",
        "author": "张耒",
        "content": "欲知归期近，屈指不满手。\n岂无儿女心，惜此良邂逅。\n蔡郎吾未见，心已想雄秀。\n那知风雨夜，听此龙剑吼。\n八荒一骥子，万马空在厩。\n钟山浄名老，为子不惜口。\n颇闻国士荐，固自君所有。\n惟应功名地，他日容老丑。",
        "dynasty": "宋",
        "collection_info": null
    },
    {
        "uuid": "6f5e2459a9ec0616773acda2aa9fdd0e",
        "title": "无咎兄赠子方寺丞见约出院奉谒復用原韵上呈子方兼答无咎见及语",
        "author": "张耒",
        "content": "曹侯骥骨双瞳方，流沙万里志不忘。\n读书故山兰蕙芳，咳唾不顾尚书郎。\n参军朔方试所长，奋鬚决策服老苍。\n愿得一索缚狡狂，凯歌揉馘献明堂。\n黄河东峙万旗枪，义渠竟失先零羌。\n坐师失律无否臧，但恨不取东关粮。\n黄君诗力回魁冈，十客未得一登床。\n携君秀句展我旁，草书纸上蛟龙骧。\n谓我君舍城东隍，年来长啸弃军装。\n载酒欲访执戟扬，休日出门如矙亡。\n坐令耿耿愿莫偿，紫衣宣诏幞被囊。\n献书贡士学与乡，罗庭充屋书万行。\n风鬃雾鬣简骕骦，考评唐虞论夏商。\n相过近如蜂隔房，君家八斗陈思王。\n千年门户有辉光，任城健将狞鬚黄。\n猗兰之苗不敢香，家人寄衣秋晚凉。\n滞留华馆付杯觞，天高月明新雁翔。\n明灯高谈夜未央，屈指计日引领望。\n来时汗流今雨霜，重门事严御史章。\n頼君谐捷解色庄，还家有日未用忙。\n眉间黄色是何祥，晁侯约我走门墙。\n但无闭关休馈浆，莫以兽微弓弗张。",
        "dynasty": "宋",
        "collection_info": null
    },
    {
        "uuid": "e7d5573393191e5f49383588b6b10146",
        "title": "次韵奉酬无咎兼呈慎思天启",
        "author": "张耒",
        "content": "平生结交圆纳方，过眼十人八九忘。\n畹兰亩蕙幽谷芳，懒随家奴谀五郎。\n苦饥方朔身漫长，颠毛种种颜欲苍。\n谁谓胜痴端坐狂，清淮之阴一草堂。\n列笔作阵茶森枪，绝口平戎与破羌。\n百年如此计亦臧，何用窃食官仓粮。\n玄黄病足畏高冈，但愿缩颈老支床。\n煌煌东壁日月旁，神仙鸾凤争腾骧。\n万书落架城覆隍，牙籤如云丹碧装。\n晁侯再作班与扬，正始故在何曾亡。\n江湖十年愿饱偿，夜成七发光出囊。\n苏公后出长卿乡，为君吴都无一行。\n世有伯乐生骕骦，肯使弭耳随盐商。\n邓侯楚山深闺房，名走上国交侯王。\n朝随日景夜灯光，包揽今古穷炎黄。\n吐词分葩有国香，近君如雪六月凉。\n又似心醉醍醐觞，东南蔡子名飞翔。\n同随天书拜未央，瑰奇宏杰万夫望。\n颊牙凛凛有风霜，文如神鼎烂龙章。\n钟山长斋读老庄，论兵说佛两俱忙。\n不夸得砚文字祥，但愿破敌如颓墙。\n我穷乞酒更得浆，仰看三虎争雄张。",
        "dynasty": "宋",
        "collection_info": null
    },
    {
        "uuid": "21eca0b372e7ea2f5d7a897128fd1f61",
        "title": "赠天启友弟",
        "author": "张耒",
        "content": "桑弧蓬矢射四方，婴孩立志长可忘。\n莫学儿女漫弄芳，豪气当视交河郎。\n边城入望千里长，臂鞴时架角鹰苍。\n搏捷仍放韩卢狂，麕鹑日暮随登堂。\n往来绝艺精飞枪，余勇犹足吞顽羌。\n读书谁谓谷胜臧，盛时万钟远馈粮。\n水输长川陆登冈，垂弓在櫜弩在床。\n蔽扞入阵牌居旁，天马驯工披甲骧。\n受降浚筑修城隍，刀头不惜千金装。\n三十六将皆鹰扬，故境可容尺地亡。\n子颇自负当夙偿，况復武库踰书囊。\n惟我与子旧同乡，友生固自腾雁行。\n更欲扬鞭向骕骦，岂但传经如卜商。\n不见汉时张子房，身纔六尺佐时王。\n功业能依日月光，素书一卷初逢黄。\n异时破贼玉书香，当使相继来西凉。\n时臣称贺持寿觞，鸿鹄一举横飞翔。\n光阴应须及未央，不侯可忍点鬓霜。\n少年天子坐建章，宠待穰苴不顾庄。\n严兵待时虽未忙，黠虏授首先有祥。\n王师会看傅城墙，郊迎父老携壶浆。\n去病当时凯乐张。",
        "dynasty": "宋",
        "collection_info": null
    },
    {
        "uuid": "38cbb850ad819759048847786d34c99a",
        "title": "诗呈同院诸公  其一",
        "author": "张耒",
        "content": "邓侯读书室，编简自相依。\n胝手焚膏写，疮肩满橐归。\n业文从古有，裁句似公稀。\n欲挈空虚箧，从君乞贝玑。",
        "dynasty": "宋",
        "collection_info": null
    },
    {
        "uuid": "e6a8f73b500c4d8d203e50b10b55342a",
        "title": "诗呈同院诸公  其二",
        "author": "张耒",
        "content": "邓子诗成癖，全分李杜光。\n楚风还屈宋，宫体变齐梁。\n蔡子辨焦尾，晁公怀智囊。\n三贤方鼎峙，安敢用吾长。",
        "dynasty": "宋",
        "collection_info": null
    },
    {
        "uuid": "c4d8e6ded69fc70b94e1455376e2e473",
        "title": "诗呈同院诸公  其三",
        "author": "张耒",
        "content": "我愧言诗赐，公真好学回。\n雠书芝阁上，藏史楚山隈。\n把酒论交裏，连房校艺来。\n知君怀水镜，依頼免遗才。",
        "dynasty": "宋",
        "collection_info": null
    },
    {
        "uuid": "5cca100fb8fe5dfa46fd9101faff7587",
        "title": "秋日同文馆诗  其一",
        "author": "张耒",
        "content": "骑列千床直，云罗万卷齐。\n舒妍交孔翠，争味杂柤梨。\n白日诸侯贡，青春天老题。\n秋清文酒健，莫叹羽林闺。",
        "dynasty": "宋",
        "collection_info": null
    },
    {
        "uuid": "2005070f1a868739037323448ada29ad",
        "title": "秋日同文馆诗  其二",
        "author": "张耒",
        "content": "声鸣皆出谷，觜距各争场。\n铁网收明月，霜铓倒豫章。\n湛恩终锡宴，优礼合焚香。\n最苦雠书客，消愁頼杜康。",
        "dynasty": "宋",
        "collection_info": null
    },
    {
        "uuid": "fbc44b845854efec8182e3315faea629",
        "title": "秋日同文馆诗  其三",
        "author": "张耒",
        "content": "六街分夜鼓，邻屋报朝鸡。\n寒引秋初老，天将斗转西。\n滞留聊饮酒，谈笑亦分题。\n须信家居乐，休嫌穷巷泥。",
        "dynasty": "宋",
        "collection_info": null
    },
    {
        "uuid": "f1150e2bb6afe1f99650a21cd450f88e",
        "title": "未试即事杂书率用秋日同文馆为首句  其一",
        "author": "张耒",
        "content": "邃馆深鱼钥，华堂静锁闱。\n每劳蛩作伴，不与燕同归。\n古栋蜗成篆，空墙藓作衣。\n寂寥还泛菊，九日莫相违。",
        "dynasty": "宋",
        "collection_info": null
    },
    {
        "uuid": "48fdd10c2debabb71b0c3e90dbf28668",
        "title": "未试即事杂书率用秋日同文馆为首句  其二",
        "author": "张耒",
        "content": "名自诸侯选，功收一日长。\n文章杂蛟蚓，丹墨有炎凉。\n平昔曾充贡，酸寒未易忘。\n书生成底事，饱死笑东方。",
        "dynasty": "宋",
        "collection_info": null
    },
    {
        "uuid": "2007769169d167b87e0e16f400484c37",
        "title": "未试即事杂书率用秋日同文馆为首句  其三",
        "author": "张耒",
        "content": "倦枕愁霜苦，晴窗宿雾开。\n幕云当昼合，袍雪与风来。\n元日彤庭实，春风曲水杯。\n何须恋杨柳，圣世要无媒。",
        "dynasty": "宋",
        "collection_info": null
    },
    {
        "uuid": "7c4cb973260232888d1fd52094efb93f",
        "title": "诗呈同院后至诸公",
        "author": "张耒",
        "content": "骢马嘶将近，天门报欲回。\n妻孥怜别久，邻里问归来。\n左学徒仍在，西城宴许陪。\n腹毛何足问，奇捷看渠魁。",
        "dynasty": "宋",
        "collection_info": null
    },
    {
        "uuid": "dd298695c3410230984ed78040dd868d",
        "title": "初入试院",
        "author": "张耒",
        "content": "莫叹匆匆幞被行，頼逢数子美如英。\n已看明月同为客，应犯初寒復入城。\n白日有书追睡思，青灯无梦听秋声。\n直无剔甲逍遥地，几日疑公太瘦生。",
        "dynasty": "宋",
        "collection_info": null
    },
    {
        "uuid": "027d40e18e8da991beb40271ee882e3c",
        "title": "试院即事呈诸公",
        "author": "张耒",
        "content": "天街落日走鸣珂，咫尺衡门不许过。\n催去据鞍犹鹤望，争观夹道已云罗。\n奏篇定有凌云赋，招隠今无扣角歌。\n最苦清秋孤美睡，通宵三问夜如何。",
        "dynasty": "宋",
        "collection_info": null
    },
    {
        "uuid": "0dea9d10cf6543e1dd3f5c1ad6888e4c",
        "title": "重九考罢试卷书呈同院诸公",
        "author": "张耒",
        "content": "回首登高行復冬，后时只合叹龙钟。\n愁须白酒来酣战，诗为黄花弔不逢。\n十日飞腾过眼疾，万籤甲乙定谁从。\n共应浄扫氍毹榻，深炷炉香午睡浓。",
        "dynasty": "宋",
        "collection_info": null
    },
    {
        "uuid": "21d7ca56dc6b4975ebe55e64522c860c",
        "title": "依韵奉酬慎思兄夜听诵诗见咏之作",
        "author": "张耒",
        "content": "昔遇晁公淮水东，士衡已听语如钟。\n五车讲学知无敌，十载论文喜再逢。\n古匣剑光疑鬼泣，夜天虎啸有风从。\n许侯破的由来事，杜老裁诗晓墨浓。",
        "dynasty": "宋",
        "collection_info": null
    },
    {
        "uuid": "405244b37e733caa9d4739eeba2e2358",
        "title": "次韵慎思贻二公诵诗",
        "author": "张耒",
        "content": "西城永夜灵鼍鼓，北寺五更青石钟。\n九牧何时官事了，三英聊喜故人逢。\n甲庚定处君无让，蹀躞归时我请从。\n欲却睡魔通夕语，明窗茗粥不辞浓。",
        "dynasty": "宋",
        "collection_info": null
    },
    {
        "uuid": "4bb44d959052d0055a9a19a7e8680657",
        "title": "慎思兄别墅在长沙白鹤山晋陶淡旧居事见本传今其居有大杉可十数围蕃茂特异世传淡藏丹其中用前韵谨赋",
        "author": "张耒",
        "content": "千年骑鹤老仙翁，固是山川秀气钟。\n桃洞自宜无客到，吴门应合有人逢。\n岩前旧隠孤杉老，壶裏真游白鹿从。\n近有蓬莱读书客，卜居偶占翠岚浓。",
        "dynasty": "宋",
        "collection_info": null
    },
    {
        "uuid": "0be8b280c7dee97375e9056ae7a62c1c",
        "title": "嘲无咎夜起明灯听慎思诵诗",
        "author": "张耒",
        "content": "翠屏香暖秋眠稳，霜冷宝奁金错刀。\n谁信苦吟无睡客，挑灯起听楚人骚。",
        "dynasty": "宋",
        "collection_info": null
    },
    {
        "uuid": "23cad907483ac647e3a8ca687b4542cf",
        "title": "再谢周颙之句",
        "author": "张耒",
        "content": "烟飞小玉吴王国，柳暗朱楼铁瓮城。\n见说周颙经案外，亦闻荀粲并床声。",
        "dynasty": "宋",
        "collection_info": null
    },
    {
        "uuid": "cf972cf641a81d9f625b92d1a0063dc8",
        "title": "和慎思与文潜无咎对榻夜话达旦",
        "author": "张耒",
        "content": "灯花昨夜已分明，更听朝檐喜鹊声。\n明日朱门闭空馆，秋风骏马大梁城。",
        "dynasty": "宋",
        "collection_info": null
    },
    {
        "uuid": "c9d3e4533be99627c8434eb4c3380b8d",
        "title": "有所叹",
        "author": "张耒",
        "content": "达士不可羁，其次远羁绊。\n我无达人风，又不能自远。\n纷纷随世俗，碌碌走薄宦。\n其来或遭驱，其去或被挽。\n吾求亦何有，五斗固易办。\n不师陶渊明，腰为小儿俯。\n由来为贫仕，荣辱何敢辩。\n乘田与委吏，孔子不云贱。",
        "dynasty": "宋",
        "collection_info": null
    },
    {
        "uuid": "b1891ace9119ae6a173194692b578f70",
        "title": "即事二首  其一",
        "author": "张耒",
        "content": "大明海底生，先警我东牖。\n老人虽未起，晓境默相授。\n山前羣动寂，暗树语鸦舅。\n昏昏横水雾，落落欹晓斗。\n厨人已束藴，汲井鸣盎缶。\n沽酒走家奴，理食咨竈妇。\n悠悠春復冬，冉冉昏还昼。\n通塞付大钧，聊安此微陋。",
        "dynasty": "宋",
        "collection_info": null
    },
    {
        "uuid": "ce8bdaf44c8e66dfcfd72ee08c155091",
        "title": "即事二首  其二",
        "author": "张耒",
        "content": "嚣尘屏繁务，幽独会夙心。\n惟时孟春月，微禄归园林。\n下有采微径，上有知时禽。\n终日自啸歌，寂无邻里音。\n冉冉溪日下，悠悠山霭阴。\n兴阑下绝巘，新月出遥岑。",
        "dynasty": "宋",
        "collection_info": null
    },
    {
        "uuid": "588c7e98c7e2c3888d179977b8eb4d3a",
        "title": "晨起二首  其一",
        "author": "张耒",
        "content": "仲春忽过半，长养候已深。\n晨兴雨初霁，近目瞩平林。\n繁桃张丽锦，好鸟鸣清琴。\n樛枝有新子，翘草无陈心。\n谪官伤局促，端居厌滞淫。\n眷言平生友，乖隔如参辰。",
        "dynasty": "宋",
        "collection_info": null
    },
    {
        "uuid": "837edbb5a113bab97ed929d85854a980",
        "title": "晨起二首  其二",
        "author": "张耒",
        "content": "穷居无远念，暇日亲庖厨。\n泽国富滋味，春江出嘉鱼。\n鬻市有悬羔，撷园得嘉蔬。\n虽无五鼎烹，荐俎颇有余。\n导和资一杯，径使愁肺苏。\n条味以实气，聊以彊吾躯。\n圣贤戒求饱，丰德任形臞。\n彼皆勤励智，我独懒求愚。",
        "dynasty": "宋",
        "collection_info": null
    },
    {
        "uuid": "f96eb9217fca4e47c9a99987e1949d92",
        "title": "晨兴",
        "author": "张耒",
        "content": "喔喔鸡向晨，夙兴邻里静。\n朝光出东岗，秋晓气耿耿。\n亭亭脱树叶，寒意已疏劲。\n草根有微露，醲绿尚交映。\n老夫起默坐，览物感衰盛。\n忽然遇杯酒，酣歌朝达暝。",
        "dynasty": "宋",
        "collection_info": null
    },
    {
        "uuid": "5f6c7d8d1efe937f1eb5effc17ff9ce4",
        "title": "朝日",
        "author": "张耒",
        "content": "朝日照山堂，流光泛疏牖。\n龙钟病童子，扫地起持帚。\n堂中空四壁，惟一老病叟。\n萧条野僧闲，鄙朴老农陋。\n雨来林叶响，霜近蔬甲瘦。\n何以遣幽忧，頼有尊中酒。",
        "dynasty": "宋",
        "collection_info": null
    },
    {
        "uuid": "a6f299eaee123322388ebd7e34344765",
        "title": "晨起有感",
        "author": "张耒",
        "content": "故岁如晓客，行意不可留。\n新春如美人，含笑未举头。\n定知当粲然，有待姑少留。\n山川谍光景，梅柳露风流。\n惟有堂中人，一衲暖蒙头。\n荣枯不到心，万事良悠悠。",
        "dynasty": "宋",
        "collection_info": null
    },
    {
        "uuid": "e641d31cf7206ffc724cd43f3081da74",
        "title": "东池",
        "author": "张耒",
        "content": "东池秋水清，历历见沙石。\n枯荷半倒折，风起鸣摵摵。\n悠悠岸边菊，灼灼好颜色。\n芬芳人不知，寂寞聊自得。\n寒蛩白日啼，晚叶霜余赤。\n无人野竹繁，积雨平桥侧。\n嗈嗈云间鸿，岁晚霰雪迫。\n乘閒辄独游，官闲幸无责。",
        "dynasty": "宋",
        "collection_info": null
    },
    {
        "uuid": "ca5415f2d52b6b36c60d4a172ccce38f",
        "title": "东溪",
        "author": "张耒",
        "content": "东溪何潺潺，秋水清见底。\n纵横小石圆，一一静无滓。\n空山人不到，漍漍响环佩。\n我来每终日，漱濯弄清泚。\n山居时已久，不省有朝市。\n门阑人客少，跨马必至此。\n麋鹿见我熟，相对不復起。\n谁知寂寥趣，寄言同声子。",
        "dynasty": "宋",
        "collection_info": null
    },
    {
        "uuid": "f370ef563717e52862b1b375af7b6b36",
        "title": "熏风二首  其一",
        "author": "张耒",
        "content": "熏风动嘉树，日夕成清阴。\n上有枝间鸟，知时为好音。\n阳春事已往，桃李不可寻。\n頼兹长养功，嘉实荐中林。\n庭虚纳凉吹，云表见遥岑。\n我歌虞氏诗，谐此风中琴。",
        "dynasty": "宋",
        "collection_info": null
    },
    {
        "uuid": "df9af87dbe7b2ebc668ae70dc12059ef",
        "title": "熏风二首  其二",
        "author": "张耒",
        "content": "雨霁众山秀，孤云散奇姿。\n念知朱明始，爱此午景迟。\n居闲敢自逸，隠几玩文词。\n萧萧林风来，乱我书与诗。\n身僻幸无患，官闲讵辞卑。\n逍遥漉酒翁，千载与为期。",
        "dynasty": "宋",
        "collection_info": null
    },
    {
        "uuid": "314eef45d92b1d36abb002054758366a",
        "title": "六月五日苦暑",
        "author": "张耒",
        "content": "朱夏忽云季，金流火方燃。\n迟迟朱轮出，濯濯高云鲜。\n困翮守茂樾，游鱼伏深泉。\n炎炎万物息，聒耳唯鸣蝉。\n白羽诚么么，为功谅徒然。\n那能解烦促，挥肘增劳烦。\n大钧播一气，寒暑递徂迁。\n欲逃既无所，聊此北窗眠。",
        "dynasty": "宋",
        "collection_info": null
    },
    {
        "uuid": "ea91b2cc0d0cdfb62c69d1f3ba102da5",
        "title": "六月八日苦暑二首  其一",
        "author": "张耒",
        "content": "微飙不振髮，皎日沸重渊。\n万木夺华采，祝融方燎原。\n青山瘁无姿，流泉不復寒。\n眷彼道路子，念兹农亩勤。\n荷锄讵敢后，担囊无息肩。\n亦知苦可畏，谋食敢遑安。\n三伏方肇序，金融未能完。\n聊安环堵居，酌彼溪中泉。",
        "dynasty": "宋",
        "collection_info": null
    },
    {
        "uuid": "c831b94aa8d377d08a07c02a3f5c9dd5",
        "title": "六月八日苦暑二首  其二",
        "author": "张耒",
        "content": "羲和午停车，草木静若萎。\n我居倦烦促，谁与开我怀。\n出井泉失冷，迎凉幌空开。\n翩翩投林羽，饥渴復谁哀。\n仁哉林间风，为我时一来。\n惜哉为功薄，隆赫安能迴。\n观涛感巨壑，清啸想高台。\n徘徊滞心赏，怅望意悠哉。",
        "dynasty": "宋",
        "collection_info": null
    },
    {
        "uuid": "24db82b4366eb3cdfc88600dd9437415",
        "title": "秋兴三首  其一",
        "author": "张耒",
        "content": "八月禾黍熟，登高望川原。\n山河豁清霁，风日开明鲜。\n晴光散草木，余爽厉渊泉。\n飘飘孤飞鹘，击搏无留拳。\n幽独感摇落，端居惊岁年。\n谁为知心者，頼有浊醪贤。",
        "dynasty": "宋",
        "collection_info": null
    },
    {
        "uuid": "172afe5f50f6ac4204aad1a132024413",
        "title": "秋兴三首  其二",
        "author": "张耒",
        "content": "秋日照荆榛，空山莽萧索。\n人稀鸡犬闲，古道转城脚。\n旗亭数家市，炊烟起篱落。\n牛羊暮求羣，归乌纷落泊。\n菅麻已在沤，黍稷行可获。\n岁丰农工勤，膏火通夜作。\n嗟余何为者，愧与众同乐。\n南亩亦易谋，咄嗟我力薄。",
        "dynasty": "宋",
        "collection_info": null
    },
    {
        "uuid": "684100d3ab76c080776edd145e0a1e4c",
        "title": "秋兴三首  其三",
        "author": "张耒",
        "content": "寒日在东屋，邻家晚鸡啼。\n阑班黄叶地，白日虫鸣悲。\n扬扬旧香草，白露雕华姿。\n虽悲就摇落，所喜实离离。\n幽雅叙衣食，备寒戒先期。\n薪刍既收敛，酒醴亦时施。\n嗟我无一廛，薄游倦东西。\n眷言及农亩，岁晚空咨嗟。",
        "dynasty": "宋",
        "collection_info": null
    },
    {
        "uuid": "8e1ecd0c6cfd2399a3114c468ba3a789",
        "title": "摇落",
        "author": "张耒",
        "content": "摇落已可悲，况復值秋晏。\n山深云物阴，所向皆惨淡。\n疏枝缀陈叶，风至时一散。\n坏壁昼蛩啼，衰草飞虫恋。\n嗟余守穷谷，秋物已三见。\n胡为久淹留，不自厌贫贱。\n由来人间事，利害喜相半。\n优游归隠约，富贵足忧患。\n安行吾不迷，夷路坦可践。\n保此顽钝姿，悠哉復谁怨。",
        "dynasty": "宋",
        "collection_info": null
    },
    {
        "uuid": "730945c00d6eb8820a86e4ce209195de",
        "title": "九月一日有作",
        "author": "张耒",
        "content": "怳怳日光薄，萧萧风叶吟。\n今辰九月朔，秋物半侵寻。\n頼有堂下菊，芬芳散浮金。\n感兹摇落际，采撷慰孤斟。\n木落见南山，池清照疏林。\n翩翩短羽健，杳杳潜鳞深。\n落漠苦无趣，屡空阻抽簪。\n晴明蹑吾屐，晚岁多重阴。",
        "dynasty": "宋",
        "collection_info": null
    },
    {
        "uuid": "a1feeb79f9b2b383c184b90512993a51",
        "title": "观池涨有作",
        "author": "张耒",
        "content": "清商初用事，力弱殊未完。\n假此通夕雨，遂收祝融权。\n平池旧深浅，亦復波浪翻。\n白鹭飞不下，高荷没青圆。\n是日酒初熟，芳香满金尊。\n三酌径就醉，此怀谁与论。",
        "dynasty": "宋",
        "collection_info": null
    },
    {
        "uuid": "0a775981338080c097974b5d34e9b1b5",
        "title": "七月十日雨炎暑顿解有感",
        "author": "张耒",
        "content": "空山风雨夕，微雨凄房栊。\n徂年兆摇落，感叹白头翁。\n谪居困炊玉，无田愿年丰。\n欲持一杯酒，旁舍庆老农。\n烈日辞纨扇，高林坠晚风。\n青灯夜斋静，不睡独闻蛩。",
        "dynasty": "宋",
        "collection_info": null
    },
    {
        "uuid": "49a6b63fc07296d0c45a064a469b7f07",
        "title": "出伏调潘十",
        "author": "张耒",
        "content": "伏尽热随尽，古语常有凭。\n淮南岁苦旱，秋暑鬰方蒸。\n老火炽而燄，弱金融未凝。\n火云大江沸，烈日羣山赪。\n平生白羽扇，挥拂何功能。\n蓬头卧永昼，起冠汗沾缨。\n柯山屡空子，贫病復相仍。\n衡茅未可诣，作诗问寝兴。",
        "dynasty": "宋",
        "collection_info": null
    },
    {
        "uuid": "3ead8f278b71475c7483c441349e95c1",
        "title": "九月下旬有作二首  其一",
        "author": "张耒",
        "content": "今辰九月末，秋物能几许。\n翩翩风中叶，卷卷自飞舞。\n余姿不復妍，日夜逐尘土。\n寥寥空枝高，但有寒鸟聚。\n天时不汝留，变化竟谁主。\n今古无奈何，悲歌徒自苦。",
        "dynasty": "宋",
        "collection_info": null
    },
    {
        "uuid": "a58cb1c229f13d2a5fa6f45d3f87b32b",
        "title": "九月下旬有作二首  其二",
        "author": "张耒",
        "content": "惨惨岁云暮，寒日无停光。\n况復阴晦多，景短重云长。\n梳头坐清晓，朝饭熟黄粱。\n官闲无事业，终日偃空堂。\n经时不跨马，门径秋芜荒。\n惟有霜后山，当帘对苍苍。",
        "dynasty": "宋",
        "collection_info": null
    },
    {
        "uuid": "2213564a9374c00cc0197f0c77d071b2",
        "title": "白月",
        "author": "张耒",
        "content": "白月照世界，山河受清光。\n岂独耳目清，莹洗肝膈凉。\n中夜扫宽虚，仰得天一方。\n湛碧磨青铜，精金点星芒。\n我心方无思，偃息在高堂。\n慎勿忧世故，彼昏谓汝狂。",
        "dynasty": "宋",
        "collection_info": null
    },
    {
        "uuid": "8d4be8105ebc40cd7dabbdf3a9c82152",
        "title": "初晴对月",
        "author": "张耒",
        "content": "平生爱明月，岂以解烦燠。\n及兹霜夜对，任使体生粟。\n冰天凝绀冷，氛祲避不触。\n煌煌七金徽，但挂寒斗曲。\n萧萧瞀栖叶，悄悄鼾眠屋。\n三更清到骨，乱以杯中绿。",
        "dynasty": "宋",
        "collection_info": null
    },
    {
        "uuid": "ed1e1ee9370119098b0a54407a7b4597",
        "title": "雨中晨起",
        "author": "张耒",
        "content": "端居多滞念，秋至一萧散。\n况兹炎凉异，微冷风雨旦。\n空山阴霭积，槭槭木声变。\n絺衣感轻单，素褐催补绽。\n泥行苦长鬚，买酒不可缓。\n洗盏自迎门，一杯聊自劝。",
        "dynasty": "宋",
        "collection_info": null
    },
    {
        "uuid": "364d50b9e59218dd7b6fc79cfb3817fe",
        "title": "苦雨",
        "author": "张耒",
        "content": "春浅天尚寒，雨多声入夜。\n幽人不出门，坐惜梅花谢。\n庭竹未抽萌，酴醾将覆架。\n芳时喜病愈，浅酌供情话。\n趋世剧曳牛，投閒如啖蔗。\n因逢老农谈，悔不初学稼。",
        "dynasty": "宋",
        "collection_info": null
    },
    {
        "uuid": "f0ba91ac8dcb69f0da329d6ddbc261fd",
        "title": "雨霁",
        "author": "张耒",
        "content": "滞雨忽云霁，园林有清晖。\n时鸟亦和鸣，好风清且微。\n远愧深山僧，趺坐掩禅扉。\n岂知芳非歇，讵伤寒暑违。\n一念与道寂，九旬淡无为。\n蹑心探斯理，吾今其庶几。",
        "dynasty": "宋",
        "collection_info": null
    },
    {
        "uuid": "b5a876d121c09928aba7d198a9d28992",
        "title": "贺雨拜表",
        "author": "张耒",
        "content": "羣云雨事毕，振旅不復阵。\n扫天无一尘，千里还绿润。\n晨朝大明贺，沙路万蹄印。\n朝光泛翠瓦，佳气去人近。\n颇避斧扆尊，侑膳饭龙笋。\n愿君爱物心，从此至尧舜。",
        "dynasty": "宋",
        "collection_info": null
    },
    {
        "uuid": "22d2332ebf17770610458afaebaf9858",
        "title": "春雨",
        "author": "张耒",
        "content": "南山多夕阴，夜雨復达旦。\n潇潇晚未已，零落云物乱。\n阴沉昼生寒，闭户守余炭。\n官庭草木合，山吏午已散。\n悠悠对朝景，念此春已半。\n昨日樱桃花，纷纷落如霰。\n天时不可驻，今古一嗟嘆。\n唯应痛行乐，此计乃最善。\n簪绅束我体，局促困游宦。\n何当有茅屋，放意行所愿。",
        "dynasty": "宋",
        "collection_info": null
    },
    {
        "uuid": "2bda305ce0c2d1ad58d5c207e9f6da47",
        "title": "春雨",
        "author": "张耒",
        "content": "春雨不肯晴，春云与地平。\n柯山数椽屋，昼夜倾檐声。\n阴沉人意恶，但愿醉不醒。\n园花知在亡，渠溜飘红英。\n今年穷到骨，憔悴客江城。\n花时不得出，风雨掩柴荆。\n自我学道来，万事一羽轻。\n惟有惜春意，未忘儿女情。\n龃龉可奈何，努力饱饭行。\n往日虽莫挽，来日岂无程。\n忽记祖燕公，佳句与帝赓。\n今岁随宜过寒食，明年倍调作清明。",
        "dynasty": "宋",
        "collection_info": null
    },
    {
        "uuid": "63b92b1dbf1bf75448d94da217399d30",
        "title": "喜雨止",
        "author": "张耒",
        "content": "敬亭与吾期，今日雨当止。\n静扫峰头云，秀色粲如喜。\n我惭无以酢，园径欣细履。\n夜来四檐声，添我北池水。\n破圩久不补，积潦嚙其址。\n南人麦禾薄，稻壠鱼尾尾。\n丰穰未敢望，疲饿何由起。\n饱食但高眠，自惭称刺史。",
        "dynasty": "宋",
        "collection_info": null
    },
    {
        "uuid": "56b04268d3230fba37ab89931267723f",
        "title": "仲春苦雨",
        "author": "张耒",
        "content": "仲春乃积雨，和景良未舒。\n园林阻幽步，块坐守温炉。\n中庭下水鸟，隙地长寒芜。\n流红委花外，渟碧涨池余。\n商羊未悔祸，椒醑屡传巫。\n岂惟政无补，多惭诚未孚。\n农事滞南亩，土功隳败圩。\n悠哉欲何奈，浊酒且为娱。",
        "dynasty": "宋",
        "collection_info": null
    },
    {
        "uuid": "a055aa0150f08d7a095ac6d901f0e747",
        "title": "苦雨",
        "author": "张耒",
        "content": "重云冒山椒，大江浸其麓。\n通为一沮洳，哀此涂泥渥。\n居寄佛杀山，举趾厌局促。\n余飘污巾几，积润繁篁竹。\n门前耕野静，时得舒倦目。\n美哉百亩稻，整整照人绿。\n深芜下白鸟，霁岭明秀木。\n感此歌丰年，卒岁期饱腹。",
        "dynasty": "宋",
        "collection_info": null
    },
    {
        "uuid": "6fa90aff91ca134cf091dd3664f03291",
        "title": "苦雨",
        "author": "张耒",
        "content": "伏尽暑初变，西风作秋声。\n潇潇晚雨急，达旦声不停。\n阴暝鸡失警，微凉肃晨兴。\n湍流昌阶闼，积潦被门庭。\n仰视天盖低，玄云送惊霆。\n黑蜧乐以逞，商羊方未宁。\n后土何茫茫，流潦浩纵横。\n忧念在民食，敢私兰菊荣。\n漠漠暮未已，琅琅夜还增。\n嗟余但高枕，饱食愧疲氓。",
        "dynasty": "宋",
        "collection_info": null
    },
    {
        "uuid": "2cfd5830a5ece5c6a43bded001d13f2d",
        "title": "春旱二首  其一",
        "author": "张耒",
        "content": "大野拱连山，晴空转规日。\n青春散坱莽，积水中荡潏。\n欣欣见羣动，咄咄争涌出。\n滞留无好怀，风景独萧瑟。\n离羣与谁语，块坐守蓬荜。\n巵酒乐余春，沉忧畏生疾。",
        "dynasty": "宋",
        "collection_info": null
    },
    {
        "uuid": "2eb436c865b0595170b76bcd3ab97d99",
        "title": "春旱二首  其二",
        "author": "张耒",
        "content": "风云闲益高，旱色起诸岭。\n施生泽未渥，晓气挟余冷。\n飞沙碜桃李，碧草思耿耿。\n麦根不走地，稻壠卧陈梗。\n蛟龙且偷安，雷电势欲逞。\n悯农非我事，刚復念闾井。",
        "dynasty": "宋",
        "collection_info": null
    },
    {
        "uuid": "3e322c36c8230f5abb4036ee94fe60d6",
        "title": "春雨",
        "author": "张耒",
        "content": "浪浪檐前雨，昼夜来不极。\n青苔生空廊，蜗涎被四壁。\n出门无所往，端居守笼翮。\n鸣呼林中鸠，聒聒方自得。\n林花扫余姿，高柳沐佳色。\n悠悠三月残，春物行欲息。\n感之欲何奈，取醉遣朝夕。\n穿泥得新笋，紫箨裹新白。\n从容妇子语，草草田野食。\n明日还復然，慵顽已成癖。",
        "dynasty": "宋",
        "collection_info": null
    },
    {
        "uuid": "94db70ab90cd08cb0e141acbfdce58e1",
        "title": "春旱初雨",
        "author": "张耒",
        "content": "春泥不沾犁，四月若三伏。\n哀哉麦无秀，父子壠头哭。\n谁惊耽眠龙，霹雳震万屋。\n从空倒江海，焦槁快一浴。\n终然霁威怒，飘飒断还续。\n晚阴凉观阙，夜响起松竹。\n后时悲夏穫，入土喜秋谷。\n聊为目前慰，未敢信果腹。\n丰凶繫□详，望岁走牲玉。\n我无忧民责，理此杞与菊。",
        "dynasty": "宋",
        "collection_info": null
    },
    {
        "uuid": "580ebec64f9e56da550d0d944bd1901d",
        "title": "庭菊",
        "author": "张耒",
        "content": "穷秋惨无姿，向荣尽枯槁。\n可怜中庭菊，灼灼颜色好。\n岂无风霜苦，所守良自保。\n清商振驱除，尔独傲百草。\n煌煌中央色，严丽谢浮姣。\n山家有薄酒，为尔数倾倒。\n尝闻仙人术，采饵庶难老。\n呼童扫药斋，迟尔寒英捣。",
        "dynasty": "宋",
        "collection_info": null
    },
    {
        "uuid": "fc8ce568fd83eacc58a3e5a2deb6612d",
        "title": "次韵苏翰林送黄师是赴两浙",
        "author": "张耒",
        "content": "昔见君纳妇，今见君抱孙。\n先公力种德，子合大其门。\n何为亦如我，有抱不得言。\n峥嵘胸中气，默默自吐吞。\n谁如东坡老，感激论元元。\n欲将洛阳裘，尽盖江湖村。\n既系海若颈，又鞭江胥魂。\n意令仰天民，不隔顶上盆。\n我独乞禅床，一气中夜存。",
        "dynasty": "宋",
        "collection_info": null
    },
    {
        "uuid": "13d91d63ec724872796c53822f0cfd48",
        "title": "次韵子夷兄弟十首  其一",
        "author": "张耒",
        "content": "暑雨众物成，园林粲垂实。\n官閒縻岁月，裨补百无一。\n委身作书蠹，检性就僧律。\n古味虽未亡，尘埃满琴瑟。",
        "dynasty": "宋",
        "collection_info": null
    },
    {
        "uuid": "b2f0d31c2c1a24ba795593273e0a9326",
        "title": "次韵子夷兄弟十首  其二",
        "author": "张耒",
        "content": "金马聊代耕，浅郎亦为官。\n何必歌五噫，遭非如伯鸾。\n物生各自遂，萧艾与芝兰。\n诗人亦多事，屑屑计鹑貆。",
        "dynasty": "宋",
        "collection_info": null
    },
    {
        "uuid": "bda31de5c642aec0626476fc8ac6300f",
        "title": "次韵子夷兄弟十首  其三",
        "author": "张耒",
        "content": "愔愔坐岁晏，忽枉故人书。\n颇说清淮滨，卜筑有幽居。\n归兴浩满怀，端如果投狙。\n功名繫遇合，不遇欲何如。",
        "dynasty": "宋",
        "collection_info": null
    },
    {
        "uuid": "20eca5dc760a384e56c68830f277eb47",
        "title": "次韵子夷兄弟十首  其四",
        "author": "张耒",
        "content": "出门復入门，愧此枥上马。\n壮心磨不尽，抚剑还悲咤。\n感时高歌放，泣古幽泪洒。\n端忧蹇无成，驾言我心写。",
        "dynasty": "宋",
        "collection_info": null
    },
    {
        "uuid": "725643914255e639683664d71150939d",
        "title": "次韵子夷兄弟十首  其五",
        "author": "张耒",
        "content": "少年初入路，见谓醒日少。\n春风牡丹市，走马帽檐倒。\n知音君伯仲，骐骥与腰褭。\n五年復相逢，但怪酒盏小。",
        "dynasty": "宋",
        "collection_info": null
    },
    {
        "uuid": "cf1b7ab0fdc9cdaa22ea44c81427e414",
        "title": "次韵子夷兄弟十首  其六",
        "author": "张耒",
        "content": "经时不饮酒，廪薄人口众。\n人閒多是非，不敢盗邻瓮。\n二公洛阳日，想见饮屡痛。\n行求放湖海，种秫代官俸。",
        "dynasty": "宋",
        "collection_info": null
    },
    {
        "uuid": "7db9294809764899fb46c66cfca9bb95",
        "title": "次韵子夷兄弟十首  其七",
        "author": "张耒",
        "content": "閒官冷于水，块坐守编简。\n时无苏司业，何处见酒盏。\n新凉枕簟莹，付睡与双眼。\n念我南山苗，经年废锄铲。",
        "dynasty": "宋",
        "collection_info": null
    },
    {
        "uuid": "96e9687c088ee6ebd1560bf9d9ffe880",
        "title": "次韵子夷兄弟十首  其八",
        "author": "张耒",
        "content": "文园得武皇，引疾常避事。\n佳哉意殊深，遗迹邈不嗣。\n扬公漫投阁，不禁问奇字。\n致身毁誉外，乃得免疑似。",
        "dynasty": "宋",
        "collection_info": null
    },
    {
        "uuid": "5498a7e91d8ecae19eb7f8360d4c201f",
        "title": "次韵子夷兄弟十首  其九",
        "author": "张耒",
        "content": "呦呦中林鹿，那得伏鞍衔。\n愧我蕨薇姿，尘埃敝朝衫。\n山人不归山，颇被猿鹤谗。\n欲追甫白游，千古感至諴。",
        "dynasty": "宋",
        "collection_info": null
    },
    {
        "uuid": "c32bb4eea2f1ccc65f111f998f814f11",
        "title": "次韵子夷兄弟十首  其一○",
        "author": "张耒",
        "content": "昔有独醒士，绝口避醁醽。\n折杨得众笑，无地至秦青。\n周诗念忠嘉，所贵食野苹。\n良时不可再，佳人难合并。",
        "dynasty": "宋",
        "collection_info": null
    },
    {
        "uuid": "3d546fd7169051758f23478151037e4a",
        "title": "喜吉老甥见过",
        "author": "张耒",
        "content": "西风吹藜藿，秋色满环堵。\n悲虫语窗月，阴蕊开夕露。\n门闲宾客少，鸟雀任散聚。\n杨甥时过我，论诗朝达暮。\n新茶磨细雪，甘井漱清乳。\n匆匆贫家饭，藜藿不满俎。\n颇言行有日，征艎下洛渚。\n喜汝将凤归，惊余髮加素。\n老慵愁应接，儿女较口语。\n乐逢亲骨肉，情话到尔汝。\n先君外孙子，惟尔冠俣俣。\n平生女䇓兄，宜尔有风矩。\n长安木叶落，雨送万家暑。\n凉风当沽酒，为我醉起舞。",
        "dynasty": "宋",
        "collection_info": null
    },
    {
        "uuid": "349c415846c421982d1c4c1424729fc1",
        "title": "刘伯寿秘校",
        "author": "张耒",
        "content": "将军卷金甲，独卧嵩山阿。\n千金买蛾眉，昼夜饮且歌。\n时平武库锁，赂买戎狄和。\n不復用英雄，惜哉双鬓皤。\n延我寒夜欢，清尊不辞多。\n壮气老未已，醉来鬚屡摩。\n充国年七十，立功未蹉跎。\n我欲劝公起，拂尘挥旧戈。\n公言一世中，欢乐能几何。\n安用身外名，功高竟消磨。\n家住太室阳，开门对嵯峨。\n嘉肴荐尊俎，有酒如江河。\n度曲得新声，词成自吟哦。\n乐此常不足，尚安知其他。\n我愕不知答，高贤固殊科。\n马援喜功名，旅死遭讥诃。\n陶潜虽放情，但为硕人薖。\n公于二者间，安处行逶迤。\n寒厅有修竹，野泉涨微波。\n不厌徒驭勤，高车幸来过。",
        "dynasty": "宋",
        "collection_info": null
    },
    {
        "uuid": "d738284458da301ae7c0e266e2e2bedb",
        "title": "送梅子明通判余杭",
        "author": "张耒",
        "content": "东南山水窟，钱塘吴越都。\n吾人神仙后，厌直承明庐。\n一舸去莫挽，落帆风月湖。\n蹁跹青衿子，能诵先生书。\n借问太守谁，子云蜀名儒。\n家有王阳金，清商奏箫竽。\n相逢不妨饮，坐啸治有余。\n遥知子还日，未厌浙江鱼。",
        "dynasty": "宋",
        "collection_info": null
    },
    {
        "uuid": "68b918daf2c3aee07942213a331f3d8b",
        "title": "送吕安礼",
        "author": "张耒",
        "content": "吕子有奇气，少年事诗书。\n不肯衣逢掖，而随市井儒。\n白纻霜雪袍，朱缨贯金殳。\n大醉必走马，长呼挽雕弧。\n兴罢有余欢，清歌倚箫竽。\n春风动狂思，夜席拥妖姝。\n羣儿傍笑之，谓子脱捡拘。\n而我独知子，壮兹真丈夫。\n屑屑五斗米，其重无锱铢。\n何为爱琐屑，妄自苦其躯。\n子亦爱我拙，相逢每踌躇。\n论诗夜斋静，秀气出璠玙。\n远官无与欢，见君心独娱。\n如何忽告别，决去如惊鳬。\n矫矫黄鹄姿，枳棘非所居。\n清明择士日，子岂久泥涂。\n送别动苦怀，乖离感羁孤。\n搔首岁暮天，诗成悲有余。",
        "dynasty": "宋",
        "collection_info": null
    },
    {
        "uuid": "622b6b4e352e4809856622518bb25af7",
        "title": "吕尉醉中索诗为别",
        "author": "张耒",
        "content": "吾友吕子者，其人艺且文。\n何侯绿沉鎗，颜皋弓六钧。\n勿谓豪少年，诗书精讨论。\n文词踵骚雅，岂但惊庸人。\n羣儿事膏沐，炫粥倚市门。\n汲汲恐不售，惟忧货非珍。\n子独抱奇璞，九袭包衣巾。\n尘埃自蒙垢，但畏人知闻。\n区区事边幅，碌碌随俗尘。\n顾我未免此，深惭非子伦。\n离别可奈何，高歌倒清尊。\n愿子重辉光，去去翔青云。",
        "dynasty": "宋",
        "collection_info": null
    },
    {
        "uuid": "204a22841461c5d178c83d4fd124fc82",
        "title": "送陈器之",
        "author": "张耒",
        "content": "投身落穷谷，默默类囚拘。\n情忘侣木石，机谢友禽鱼。\n粲粲陈夫子，文章德行俱。\n虽云相知晚，既合乃不渝。\n我官洛水滨，君寄鹿山隅。\n孰谓百里遥，满案堆君书。\n诗坛两不慑，日夕斗戈殳。\n我赠白玉璧，子还明月珠。\n今春子遇我，为我驻骊驹。\n高怀坐披豁，一饮倒双壶。\n联骑失洛桥，据鞍递歌呼。\n剧谈烬饮烛，痛饮销炎炉。\n首夏余春妍，子还自西都。\n连朝守杯勺，芍药正芬敷。\n插花乌帽倾，醉倒傍人扶。\n已别尚反顾，将归重踌躇。\n官期子当满，念别久鬰纡。\n况乃西郊道，匆匆遇行车。\n一酌不暇劝，矧欲尽子娱。\n亦知微诚薄，所惜违区区。\n亲友义不小，况乃知心欤。\n忽忽流水滨，尚将执子袪。\n愿子保多福，六翮纵南图。\n永此金石交，皦皦坚终初。",
        "dynasty": "宋",
        "collection_info": null
    },
    {
        "uuid": "611550b0d8b6b185664c91f3d4b19ea0",
        "title": "别外甥杨克一",
        "author": "张耒",
        "content": "弹琴不须弦，意在宫征外。\n浊醪分美恶，于道犹蒂芥。\n平生分别尽，独此有泾渭。\n坐令刘石徒，笑我犹嗜味。\n秋风三十里，碧鳜兼紫蟹。\n参军呼可应，肯使空樽对。",
        "dynasty": "宋",
        "collection_info": null
    },
    {
        "uuid": "345f1c430d2cd2d5d348cc78997ca3f9",
        "title": "感遇二十五首  其一",
        "author": "张耒",
        "content": "幽居念世务，颇復窥造物。\n通为一愦愦，愚智更出没。\n漏天呀不补，淫雨方荡潏。\n岂独无良苗，稂莠亦飘忽。\n惟余尊中物，三酌便兀兀。\n此事颇有凭，时从散幽鬰。",
        "dynasty": "宋",
        "collection_info": null
    },
    {
        "uuid": "e748d92cc1a758aa851fe4c65ced2ec3",
        "title": "感遇二十五首  其二",
        "author": "张耒",
        "content": "毁竹伐梧桐，意欲困凤凰。\n彼虽无食息，逸气自高翔。\n凤何求于人，人自欲鸣冈。\n麾之亦安有，庚子鸮在堂。\n昂昂青云士，忍饥而择粮。\n使果腹是求，何忧无五浆。",
        "dynasty": "宋",
        "collection_info": null
    },
    {
        "uuid": "7cd2aec491c14c30ae2a602dd01bbe81",
        "title": "感遇二十五首  其三",
        "author": "张耒",
        "content": "士生有轻重，初非他人为。\n视身真千钧，所压无不摧。\n羣偷让弊汉，喘走恐后时。\n隆中贤少年，长啸弄锄犁。\n白头左将军，敛衽喜得时。\n狠石挈紫髯，老瞒受鞭笞。\n艰难永安诏，委国忘其儿。\n心知龙鸾人，不顾鸱鸦资。\n使无三顾重，一饱起相疑。",
        "dynasty": "宋",
        "collection_info": null
    },
    {
        "uuid": "2e695763ea84b82be6e96e1b5c5c80ec",
        "title": "感遇二十五首  其四",
        "author": "张耒",
        "content": "世无英霸器，俚叟诵诗书。\n不能静丘民，安用称唐虞。\n堂堂赞皇公，龙变谁可拘。\n邂逅逢可人，奋身为谋谟。\n草书救深州，元翼终就屠。\n谁能叱邸吏，姦将立改图。\n天方去大和，拔公去其都。\n十年奇才论，独智羞羣愚。",
        "dynasty": "宋",
        "collection_info": null
    },
    {
        "uuid": "3ad312cffce98e9327864856e3fafc82",
        "title": "感遇二十五首  其五",
        "author": "张耒",
        "content": "秋房灯火静，客睡亦復安。\n弭彊力汲汲，涉广心漫漫。\n白露下百草，心知岁将阑。\n彼微者啼鴂，职使仇蕙兰。\n吾非蒿目人，初不与世患。\n淫雨作横流，执蠡挹之干。\n我师青牛书，不争忌处先。\n既自守吾宝，在辱亦何叹。",
        "dynasty": "宋",
        "collection_info": null
    },
    {
        "uuid": "29d4295e9f95a8d9b91b1ef95c72614d",
        "title": "感遇二十五首  其六",
        "author": "张耒",
        "content": "羣动同大块，冥冥含至精。\n干坤职覆载，日月互昏明。\n蚊虫共一器，扰扰一时争。\n推移付大化，终古一空名。",
        "dynasty": "宋",
        "collection_info": null
    },
    {
        "uuid": "cb3b3bacc923b3854c665cfef93fdfc5",
        "title": "感遇二十五首  其七",
        "author": "张耒",
        "content": "太冬积严杀，布令兆微霜。\n凄凄中园木，华采欻摧藏。\n岂无孤芳者，佳菊独煌煌。\n后雕虽尔德，曷补蕙兰伤。",
        "dynasty": "宋",
        "collection_info": null
    },
    {
        "uuid": "3fd3b696a780cfc6b0f7a1096d072b3a",
        "title": "感遇二十五首  其八",
        "author": "张耒",
        "content": "炎刘运欲圮，蠹孽依根生。\n姦臣助斲丧，主意不得行。\n云谁知巢穴，请剑有朱卿。\n伤哉滔天祸，成此直士名。",
        "dynasty": "宋",
        "collection_info": null
    },
    {
        "uuid": "12cc801a6ccf651175c0d16cf7b25159",
        "title": "感遇二十五首  其九",
        "author": "张耒",
        "content": "唐皇欲丧乱，豺虎依山丘。\n君王信李训，玉殿行戈矛。\n繫狗不系首，遭噬血横流。\n堂堂赞皇公，委弃不与谋。",
        "dynasty": "宋",
        "collection_info": null
    },
    {
        "uuid": "5908124894f55deece8004b8fb22d302",
        "title": "感遇二十五首  其一○",
        "author": "张耒",
        "content": "腹心主包藏，爪齿以自卫。\n折衝须豪英，靖国用君子。\n遐哉三五朝，此道无不备。\n晏婴才愧管，齐景不霸世。\n商子德惭奚，秦彊仍早圮。",
        "dynasty": "宋",
        "collection_info": null
    },
    {
        "uuid": "119f742c441b863fc95dc7b1246a259c",
        "title": "感遇二十五首  其一一",
        "author": "张耒",
        "content": "风霜凛已高，岁月逝云迈。\n萧条陋巷士，藜藿守耿介。\n欲吐胸中语，旁人笑言大。\n漆室非近忧，宜遭邻里怪。",
        "dynasty": "宋",
        "collection_info": null
    },
    {
        "uuid": "456e803a1ba4fe1413bb17b0e6627d93",
        "title": "感遇二十五首  其一二",
        "author": "张耒",
        "content": "登高望海县，秋日丽玉京。\n喧阗车马音，风震入青冥。\n大明属昌运，戴白不知兵。\n华衣美酒食，妇织子孙耕。\n生无系虏忧，乃觉患祸轻。\n请看五季世，战地犹榛荆。",
        "dynasty": "宋",
        "collection_info": null
    },
    {
        "uuid": "2783c894b83d8520006b73349e07a1f0",
        "title": "感遇二十五首  其一三",
        "author": "张耒",
        "content": "西京全盛日，宫阙上参天。\n建章千万户，白昼下神仙。\n金琼丽云日，栱角压山川。\n一朝丧乱至，两观入戈鋋。\n渐台既已平，长门随飞烟。\n物大变亦巨，安荣竟徂迁。\n毋怪秦汉君，甘心惑神仙。",
        "dynasty": "宋",
        "collection_info": null
    },
    {
        "uuid": "934827d4a3db1beebe0ee08653ca9865",
        "title": "感遇二十五首  其一四",
        "author": "张耒",
        "content": "穰侯抵关中，颇畏诸侯客。\n搜车计已迟，终困范公策。\n庸夫吝富贵，百计私自惜。\n势移祸败至，智巧竟何益。\n至公览英俊，苴补乃无隙。\n请看桑林饿，亦脱赵子厄。",
        "dynasty": "宋",
        "collection_info": null
    },
    {
        "uuid": "c4fdfade87e037bb2826a6a01cb6669d",
        "title": "感遇二十五首  其一五",
        "author": "张耒",
        "content": "衅隙不在大，巫臣图夏姬。\n百端终困楚，吴子会黄池。\n怨有大于此，居高易逢危。\n何言戒困兽，无易箦中尸。",
        "dynasty": "宋",
        "collection_info": null
    },
    {
        "uuid": "0a1b05a280148b5a8725d78c1694cc18",
        "title": "感遇二十五首  其一六",
        "author": "张耒",
        "content": "林居屏百患，覃思观幽遐。\n炎黄已芜没，末路多玼瑕。\n私智互驰骋，短长迭矜夸。\n更相为祸福，胜负时纷拏。\n超然赤松子，高笑在云霞。",
        "dynasty": "宋",
        "collection_info": null
    },
    {
        "uuid": "35076f5f868e6460f3cc14aa88befa3c",
        "title": "感遇二十五首  其一七",
        "author": "张耒",
        "content": "周王仗黄钺，自谓将天威。\n孤竹两君子，采薇旁笑之。\n岂徒惊世俗，趋死乃如归。\n周衰楚蒙吏，快辩多文词。\n高言毁二子，至与盗跖齐。\n夷齐固齐圣，于道岂无知。\n轻身立世教，争夺尚如斯。",
        "dynasty": "宋",
        "collection_info": null
    },
    {
        "uuid": "f7a7cff01426c0842a6fa17b5fbbd4bf",
        "title": "感遇二十五首  其一八",
        "author": "张耒",
        "content": "江湖有潜鳞，颇厌沮泽陋。\n朅来游沧溟，矫首观宇宙。\n是时三神山，忽陨巨鰲首。\n奔波走仙圣，龙蜃纷格斗。\n重渊沸日月，万类错昏昼。\n掉尾归去来，莲巢以为友。",
        "dynasty": "宋",
        "collection_info": null
    },
    {
        "uuid": "a9676d97b3a2f1e7e15d8a2a26f1517a",
        "title": "感遇二十五首  其一九",
        "author": "张耒",
        "content": "众圣演世教，金仙独圆成。\n徒缘异形范，乃復遭讥评。\n幽居览物化，且復究吾形。\n捐书守寂寞，万化归无生。",
        "dynasty": "宋",
        "collection_info": null
    },
    {
        "uuid": "06deeb8cd898e259df93264aa77b9959",
        "title": "感遇二十五首  其二○",
        "author": "张耒",
        "content": "治疾弭灵药，爽然疾有瘳。\n因兹涉方书，仙圣或可求。\n岂疾乃可治，而生不可留。\n吾将飞五金，息驾于蓬丘。",
        "dynasty": "宋",
        "collection_info": null
    },
    {
        "uuid": "0390cb1b6905633ed7a1aba39ee66460",
        "title": "感遇二十五首  其二一",
        "author": "张耒",
        "content": "怀王弃屈子，憔悴楚江湄。\n终然葬鱼腹，终古耀文词。\n千年洛阳客，作赋不无讥。\n谓当弃之去，览德乃下之。\n君臣本大伦，当以恩义持。\n如皆轻合散，是与涂人夷。\n灵均岂愿沉，深意实在兹。\n傅怀终泣死，何亦拳拳为。",
        "dynasty": "宋",
        "collection_info": null
    },
    {
        "uuid": "6e21f2b6154a7694d2618686fe9a16fa",
        "title": "感遇二十五首  其二二",
        "author": "张耒",
        "content": "微阴兆九地，万木方滋荣。\n微霜初可履，回首阳泉冰。\n秦王按剑日，丰沛赤精生。\n光辉能几时，日中月已升。\n达人知其然，居世忘骄矜。\n彼哉夸毗子，志气易满盈。",
        "dynasty": "宋",
        "collection_info": null
    },
    {
        "uuid": "9e0bcb44e38d5a9078d68d57be485221",
        "title": "感遇二十五首  其二三",
        "author": "张耒",
        "content": "处世三不遇，放歌归去来。\n林卧观太初，悠悠付一杯。\n扶摇震云海，三山安在哉。\n金丹或可学，他日出尘埃。",
        "dynasty": "宋",
        "collection_info": null
    },
    {
        "uuid": "7947de39b9ebbc4e2f35b1d04fc1ea8e",
        "title": "感遇二十五首  其二四",
        "author": "张耒",
        "content": "苍鹰初化鸠，未忍望击搏。\n照水或见形，乃见悔其昨。\n丽戎有奇女，遭虏常涕洟。\n改服登晋宫，更恨来苦迟。\n变化驱念虑，丈夫或有之。\n贫贱矜怀宝，富贵乃无奇。",
        "dynasty": "宋",
        "collection_info": null
    },
    {
        "uuid": "dcf4b6e2d8ef0f08551bc24a0f8176ad",
        "title": "感遇二十五首  其二五",
        "author": "张耒",
        "content": "缫丝未缘鱼，有丝生网心。\n弦木以为弧，鸟兽不安林。\n大钧本无事，物类亦愔愔。\n谁令一机骇，万变起相寻。\n焚木岂人火，弃沙非外金。\n如何巧诈子，尚欲峻而深。",
        "dynasty": "宋",
        "collection_info": null
    },
    {
        "uuid": "254ff314c80852111a0b09ee7a292d63",
        "title": "晚春独酌有感  其一",
        "author": "张耒",
        "content": "春晏岩谷秀，乔木环我居。\n引此西涧泉，漍漍漱我除。\n危桥跨方池，修竹万有余。\n人閒午阴静，鸟下惊游鱼。\n清风扫我堂，吏案无文书。\n手携金仙经，讽诵自卷舒。\n身闲去道近，地僻与世疏。\n何须缓巧颊，摇曳王门裾。",
        "dynasty": "宋",
        "collection_info": null
    },
    {
        "uuid": "b8a638adaa508584ed8360fb5a6523cb",
        "title": "晚春独酌有感  其二",
        "author": "张耒",
        "content": "谁谓我无友，萧然山谷间。\n修竹乃佳客，清风如妙言。\n撷彼林间笋，致酒方池边。\n惟时春服成，花叶犹斑斑。\n月出我已醉，扶归不知眠。\n洒然中夜醒，起听西涧泉。\n世累乍去念，放歌心浩然。\n功名付长啸，持用乐目前。",
        "dynasty": "宋",
        "collection_info": null
    },
    {
        "uuid": "bfb827be812f3c404d14633aabb96480",
        "title": "粜官粟有感",
        "author": "张耒",
        "content": "持钱粜官粟，日夕拥公门。\n官价虽不高，官仓常若贫。\n兼并闭囷廪，一粒不肯分。\n伺待官粟空，腾价邀吾民。\n坐视既不可，禁之益纷纭。\n扰扰田亩中，果腹才几人。\n我欲究其源，宏阔未易陈。\n哀哉天地间，生民常苦辛。",
        "dynasty": "宋",
        "collection_info": null
    },
    {
        "uuid": "b66789db40e3d7c49a85840f73165947",
        "title": "将离柯山十月二十七日",
        "author": "张耒",
        "content": "去此定有期，逝将泛扁舟。\n千里须聚粮，尚復少迟留。\n虽有隶囚籍，聊喜脱遐陬。\n问我行何之，岱宗古东州。\n念我所居堂，蓬茅委荒丘。\n西窗两芭蕉，谁见春萌抽。\n园梅粲已发，门掩懒重游。\n今晨一长叹，离思浩难收。",
        "dynasty": "宋",
        "collection_info": null
    },
    {
        "uuid": "bb30121e6ce5bc680984dd8991e2fb8b",
        "title": "视盗之南山",
        "author": "张耒",
        "content": "穷冬策羸马，祇役走南山。\n原野势忽尽，并溪屡回沿。\n列石如牛羊，流泉鸣佩环。\n两峡忽壁立，仰失团圆天。\n浅涧冻欲绝，层冰洌我泉。\n跻攀越前岭，危石万丈悬。\n衣薄近翠壁，云低上层颠。\n谷深日无辉，地绝风更寒。\n百里不逢人，我徒互悲叹。\n但见女几峰，万寻戈剑攒。\n淋漓锁冰雪，冷射狐裘穿。\n日暮投主人，茅茨起孤烟。\n燃薪不计束，未解手足拳。\n主人前致辞，问官来苦艰。\n我答岂得已，王事不可闲。\n馈我脱粟饭，殷勤为加餐。\n山家无酒肉，粗粝味亦甘。\n月出万岭光，夜归霜满鞍。\n迴视所历途，猿鸟应愁颜。\n暗想酸两股，夜眠惊梦魂。\n人生亦可贵，何事恋微官。",
        "dynasty": "宋",
        "collection_info": null
    },
    {
        "uuid": "9b52d665b39249909a9a855389ce47b5",
        "title": "冬日自福昌之渑池",
        "author": "张耒",
        "content": "羣岗洛阳西，势若海浪翻。\n连岭起我左，层阜当我前。\n采如兽腾突，缭若蛇蜿蜒。\n外高陟缥缈，却下逼重渊。\n老崖忽中断，俯视毛骨寒。\n百丈未见底，立土如岩峦。\n登高望四垠，目断无平川。\n崩腾万马羣，出没相后先。\n虽有貔虎军，顾步安得前。\n我观绝塞处，块土万雉坚。\n崤渑自古险，秦人有重关。\n信哉天作固，扃键谁敢干。\n时平战伐息，地闢村落闲。\n堆阜何茫茫，耕桑莽相连。\n平生喜壮观，弔古重悲叹。\n山川只自尔，兴废何多端。",
        "dynasty": "宋",
        "collection_info": null
    },
    {
        "uuid": "36821faa793e88565c5b54df15e0c4c9",
        "title": "宿峻极下院",
        "author": "张耒",
        "content": "天寒苍山高，野寺在山麓。\n长林繫我马，古屋留客宿。\n空岩阴风豪，达旦号古木。\n梦为神仙游，境界脱尘俗。\n平明出户望，晓日在岩腹。\n冰霜刮昏霾，万丈攒翠玉。\n山行日已久，常苦见未足。\n犹同贤者处，愈久愈可欲。\n传闻峻极岭，千里如在目。\n愧尔岩上僧，穷年玩幽独。",
        "dynasty": "宋",
        "collection_info": null
    },
    {
        "uuid": "940deea0d668b4dd3cc5607035a6f5af",
        "title": "下崿岭",
        "author": "张耒",
        "content": "阴风吹我衣，左右入石壁。\n石色寒更青，萧萧响枯枥。\n深行方惨淡，路尽两崖闢。\n羣山岔然来，千里平若席。\n兹惟东周壤，气象雄万国。\n山河拱别都，自古帝皇宅。\n轘辕天设险，坐制万夫力。\n周公卜迁鼎，彼肯事无益。\n天寒僮仆愁，岁晚霜霰逼。\n缅思垂堂戒，揽辔三叹息。",
        "dynasty": "宋",
        "collection_info": null
    },
    {
        "uuid": "d85b79c447fe04e1cdd6fcc391c9923f",
        "title": "初离淮阴闻汴水已下呈七兄",
        "author": "张耒",
        "content": "朝离淮阴市，春水满川平。\n依依道边人，送我亦有情。\n千里积雪消，布谷催春耕。\n人家远不见，柳色烟中明。\n轻舟鸣桹子，野静遥相应。\n连网收泼剌，嘉鱼饱南烹。\n平生晤语欢，促膝联弟兄。\n相逢古难得，白髮老易生。\n樯乌飞更北，汴柳绿相迎。\n从今淮山梦，却在凤凰城。",
        "dynasty": "宋",
        "collection_info": null
    },
    {
        "uuid": "336fb77f7af7341521d8dae4e495b405",
        "title": "次韵七兄龟山道中",
        "author": "张耒",
        "content": "连山赴灵龟，石脚迭如积。\n巍峨黄金剎，负此鰲背力。\n孤舟繫东风，淮雨暗春色。\n朝来一怅望，别此岩下石。\n危樯鼓帆腹，轻橹跨浪脊。\n林分岸忽尽，鸟去天末极。\n远游快新瞩，胜事旋陈迹。\n怅此故里违，尘驾何时息。",
        "dynasty": "宋",
        "collection_info": null
    },
    {
        "uuid": "aa01f79e6e715d2dcfd0a0ad469e6675",
        "title": "龟山水陆院",
        "author": "张耒",
        "content": "院静步柏影，庭虚闻塔铃。\n连龛香惨淡，古榜金青荧。\n山背负华殿，淮身朝广庭。\n旛花龙护法，梁栋神扶倾。\n缅怀开山人，天眼照废兴。\n一庵檀施集，百堵神鬼惊。\n支祁万古穴，石老深潭清。\n坐令金仙力，镇此水府灵。\n我来望春野，高阁近青冥。\n白髮老比丘，俯偻困逢迎。\n岂无世外人，燕坐守无名。\n重堂百僧会，合有菩萨行。\n平生一钵意，长岁百虑更。\n狂逃不知返，胜地念浮生。",
        "dynasty": "宋",
        "collection_info": null
    },
    {
        "uuid": "4bdfd1fa2b8e901aab133e3669268f02",
        "title": "曲河驿初见嵩少",
        "author": "张耒",
        "content": "我行日益深，所遇日益好。\n森然过绝壁，惨淡石色老。\n层峰乍崩奔，峻峡忽开导。\n清溪泻两间，浅濑浮水鸟。\n萦纡石路窄，构架野桥小。\n娟娟翠篠寒，时见木合抱。\n危亭偶平旷，是日见嵩少。\n峨峨重云外，傲睨插苍昊。\n坐令羣山势，凌轹困籍蹈。\n平生忽俗事，丘壑情所好。\n无谋苟自给，薄官废幽讨。\n岂无幽栖士，顾我林下笑。\n会当采芝去，富贵曷足道。",
        "dynasty": "宋",
        "collection_info": null
    },
    {
        "uuid": "f88383c915e2822176a494abde2c0481",
        "title": "秋怀十首  其一",
        "author": "张耒",
        "content": "西风吹前林，壮士中夜兴。\n感此岁月晚，白髮来无情。\n少年读诗书，意与屈贾争。\n口谈霸王略，锐气虹霓横。\n天衢白日开，致主皎丹诚。\n岂怀富贵念，但愧稷契朋。\n栖迟客淮海，忧患相缠婴。\n憔悴消壮气，饥寒费经营。\n心期与外物，易失常难并。\n萧条为斗粟，贫贱洛阳城。\n我生亦有命，荣辱復何惊。\n但惊岁律遒，慷慨怀平生。\n呼儿致浊酒，长啸视青冥。\n醉为梁父吟，吟终谁为听。",
        "dynasty": "宋",
        "collection_info": null
    },
    {
        "uuid": "d49a5752a09c37ec13a31528d2fda516",
        "title": "秋怀十首  其二",
        "author": "张耒",
        "content": "飘风激浮云，飞雨来若注。\n絺衣逼新凉，感此岁云暮。\n高堂有华簟，坐觉颜色故。\n人情随炎凉，兴废一何屡。\n鲜鲜中庭菊，华叶日敷布。\n可怜摇落中，尔独傲霜露。\n官闲随俗念，岁晚无欢趣。\n惟与青山期，晴明蹑芒履。",
        "dynasty": "宋",
        "collection_info": null
    },
    {
        "uuid": "4079930d00254f3dd8004bd9d2acac34",
        "title": "秋怀十首  其三",
        "author": "张耒",
        "content": "夜静四听绝，蟋蟀鸣我堂。\n知时尔虽早，啧啧竟何伤。\n西风肃万木，百物皆摧藏。\n尔岂不自得，悲鸣诉中肠。\n寒衣已在椸，纨扇委空床。\n豳诗嗟妇子，入处谨风霜。\n而我独何成，远游悲异乡。\n出处两无策，感时空慨慷。",
        "dynasty": "宋",
        "collection_info": null
    },
    {
        "uuid": "80bf46c5098eb9092c5c49649205fd27",
        "title": "秋怀十首  其四",
        "author": "张耒",
        "content": "岁暮无所为，官门聊饮酒。\n家贫乏肴果，撷蔬不盈手。\n要归一醉尔，宁復计薄厚。\n颓然几案间，樗散忘宇宙。\n古来痛饮人，可是耽醇酎。\n由来困寂寞，聊此娱昏昼。\n纷纷眼前物，泯泯胸中垢。\n当其暂忘去，快若免介胄。\n萧萧风入檐，皎皎月当牖。\n歌罢兴已阑，感叹还搔首。",
        "dynasty": "宋",
        "collection_info": null
    },
    {
        "uuid": "355cb8f9c2a23f3a27f51c274e13af0b",
        "title": "秋怀十首  其五",
        "author": "张耒",
        "content": "虫鸣一何悲，竟夕不能已。\n缺月能几何，光辉还暂尔。\n青灯照床帷，解带偃宵寐。\n劳劳随朝日，既夕聊此憩。\n是非竞贤否，荣辱争贱贵。\n纷然无时停，膏火互煎沸。\n区区竟何有，俯仰终一世。\n痴儿自骄玩，达者已高逝。\n无营谢巧械，咋舌笑愚嗜。\n犹须多贮酒，迟暮聊卒岁。",
        "dynasty": "宋",
        "collection_info": null
    },
    {
        "uuid": "4997ff2756320dd09c3ac82defafcfea",
        "title": "秋怀十首  其六",
        "author": "张耒",
        "content": "西风扫黄叶，零落委我前。\n闭门无来客，空床过午眠。\n床头亦何有，狼籍古人编。\n琳琅巧言语，照辉后世传。\n余荣更何恃，朽骨但茫然。\n悲哉事无益，辛苦劳生前。\n嗟我方病此，诗书费雕镌。\n知愚不自已，既痼何由痊。\n霜梧夜槭槭，寒菊朝娟娟。\n胡为不饮酒，戚戚愁吾年。",
        "dynasty": "宋",
        "collection_info": null
    },
    {
        "uuid": "82e5ff70e48ca008260a61f8fdb99ea3",
        "title": "秋怀十首  其七",
        "author": "张耒",
        "content": "悠悠春与秋，泯泯朝復夜。\n济时无远图，谋食阻高谢。\n茫茫两不可，默默私自咤。\n疏弦无悦音，失路有迷驾。\n孟轲竟迂阔，樊子欲耕稼。\n古人不吾待，孑孑欲谁舍。\n诗书颇完缉，官事幸休暇。\n聊从心所乐，此外曷足藉。",
        "dynasty": "宋",
        "collection_info": null
    },
    {
        "uuid": "e1534a91a8276a46d612a662fcb5e7ea",
        "title": "秋怀十首  其八",
        "author": "张耒",
        "content": "原野日辽阔，南山疏亭亭。\n夏云敛氛翳，秋木呈疏明。\n幽居苦不乐，展步乘朝晴。\n嗟我无羽翼，何由蹑峥嵘。\n神仙虽诞漫，可以忘俗情。\n乘桴古亦有，况復凌沧溟。\n浮生既有限，散诞烦冠缨。\n黄精若可采，高揖吾其行。",
        "dynasty": "宋",
        "collection_info": null
    },
    {
        "uuid": "1e76ef39efb8e31bf2b1ecf8b7e5163f",
        "title": "秋怀十首  其九",
        "author": "张耒",
        "content": "秋风从西来，百草随委弃。\n如何中庭花，粲粲濯朝霁。\n虽怀迟暮感，独秀亦云异。\n炎凉各一时，岂必桃李贵。\n迟功有暮祉，锐进或先退。\n由来一气耳，琐屑何足计。",
        "dynasty": "宋",
        "collection_info": null
    },
    {
        "uuid": "35a3b120fc40a114a2d916392e95cba1",
        "title": "秋怀十首  其一○",
        "author": "张耒",
        "content": "吏散门寂寂，虫鸣夜沉沉。\n素壁上明月，凉风摇树阴。\n悲歌忽不惬，感叹涕盈衿。\n写此牢落怀，默坐弹鸣琴。\n俗耳不好古，古人已非今。\n悲哉旷四海，孑孑无知音。",
        "dynasty": "宋",
        "collection_info": null
    },
    {
        "uuid": "bf06f37f8de344f58872c626e1589e77",
        "title": "上元家饮值文安君诞辰",
        "author": "张耒",
        "content": "新正值家节，时雨霁良宵。\n林垧敞梵剎，香烟霾白毫。\n士女倾都出，夹路轮蹄骄。\n谁能衡茅下，寂寞守无聊。\n载御芳兰馔，无辞玉色醪。\n况值私庭庆，祝寿比蟠桃。",
        "dynasty": "宋",
        "collection_info": null
    },
    {
        "uuid": "d724f723d0e0a0da519e08966f6f6567",
        "title": "初冬偶成",
        "author": "张耒",
        "content": "清商忽已谢，环堵缅清冬。\n今晨起何早，肃气凄房栊。\n繁霜凛欲结，霁雾迷长空。\n理畦晓蔬尽，收果高林空。\n六年淮阳客，岁岁风景同。\n吁嗟吾老矣，抚事思无穷。",
        "dynasty": "宋",
        "collection_info": null
    },
    {
        "uuid": "5c08d884c5db2f4931e6d658df1d9798",
        "title": "寄集节二首  其一",
        "author": "张耒",
        "content": "陈侯气飘飘，谁敢易挹酌。\n俊如抟风鹰，清如唳霜鹤。\n高怀落俗事，见者初骇愕。\n须臾发其有，珠玉随洒落。\n浩然谢畦畛，谁不爱而乐。\n论交嗟我晚，玉手未暖握。\n别来星一周，庭竹再飘箨。\n洛阳谁知子，恐未免寂寞。\n峥嵘胸中气，谁与发其钥。\n知心古所少，献厚报或薄。\n兴怀每念此，中夜情抱恶。\n虽然千金璧，岂得常在璞。\n山城一尊酒，子去谁酬酢。\n高歌遣我思，长啸观寥廓。",
        "dynasty": "宋",
        "collection_info": null
    },
    {
        "uuid": "88b7324a263792a7571369a9b3044187",
        "title": "寄集节二首  其二",
        "author": "张耒",
        "content": "北风号空庭，山雪鸣急霰。\n是时我与子，倾盖初相见。\n相逢两恨晚，语罢喜復叹。\n明灯照红炉，杯酌方烂漫。\n刘公摩霜鬓，气若初捷战。\n喜我两人交，深杯手持劝。\n纵横恣谈笑，一醉便侵旦。\n想子病酒容，蓬头不能饭。\n那知会日少，告别不容恋。\n出门送子归，惨若失侣雁。\n终朝或不语，妻子怪相问。\n别来三得书，日月去如箭。\n栗亭在何处，山川浩千万。\n吾将理南棹，遂我江湖愿。\n两如随风云，那復计聚散。\n迟君秣骊驹，别我过穷县。",
        "dynasty": "宋",
        "collection_info": null
    },
    {
        "uuid": "a5e06eebc8f7a7354bb406575e86afbb",
        "title": "食杞",
        "author": "张耒",
        "content": "江皋春气足，佳杞蕃新苗。\n老枿饱霜露，余滋发柯条。\n青青被修冈，若若缘空壕。\n僮归必盈筐，一杯劝尔劳。\n神农不吾期，夸誉何忉忉。\n坚筋及奔马，莹目察秋毫。\n余功补阳干，清利胜堇椒。\n老臞天随翁，空斧无脂膏。\n饭成资尔荐，长对颜家瓢。",
        "dynasty": "宋",
        "collection_info": null
    },
    {
        "uuid": "713e8c3c48c49ba406e037c01f6a7efa",
        "title": "在告家居",
        "author": "张耒",
        "content": "朝日入寒屋，春风已復来。\n老子朝睡足，悠然有好怀。\n冬温抱微疾，亦不禁酒杯。\n悠悠三酌后，径使牢愁开。\n恼我以贫贱，我心如死灰。\n诱我以富贵，我视如尘埃。\n以此行世间，何往愿不谐。\n呼奴具鱐脯，蔬果粗安排。\n瓶中幸未燥，不醉何归哉。",
        "dynasty": "宋",
        "collection_info": null
    },
    {
        "uuid": "9138aeb70207eae31a624d0b35c63c42",
        "title": "腊月十八日蚤苦寒与家妇饮",
        "author": "张耒",
        "content": "寒夜不可旦，老鷄鸣苦迟。\n晨兴出户视，风折山树枝。\n最爱堂东梅，洌寒亦弄姿。\n夜来月中影，窥我读书帷。\n中庭石井栏，晨汲气如炊。\n今日復何事，环佩联冰澌。\n瓷罂有芳醇，庖舍具鲜肥。\n地炉炽新炭，三酌对山妻。",
        "dynasty": "宋",
        "collection_info": null
    },
    {
        "uuid": "2477f59fa54b11909f5f3df3573e7f03",
        "title": "余谪居齐安寓郡东佛舍而制不得逾岁今冬遂移居因遣秬秸料理新居作诗示之",
        "author": "张耒",
        "content": "孟冬寒气至，北风羣木衰。\n微霖堕檐瓦，老客卧先知。\n二年萧寺客，巾履忽復移。\n谁令简书畏，易此鹪鹩枝。\n冥冥造化中，毫釐阴有司。\n念此虽细事，亦非人所为。\n东窗颇明爽，洒扫吾遨嬉。\n浊酒为余办，勿使叹空巵。",
        "dynasty": "宋",
        "collection_info": null
    },
    {
        "uuid": "fce8a53b958c3229d9a27c672eb3cb0e",
        "title": "自干明移居柯山何氏第令秬秸先葺所居",
        "author": "张耒",
        "content": "吾居最易足，容膝便有余。\n平生一亩宫，游宦乖所图。\n谪官求便安，僦舍柯山隅。\n洒扫勤汝力，真成野人居。\n栖鸿媚夜渚，待旦志在涂。\n栖迟聊復尔，本不计忧娱。\n惟此东窗下，可以陈图书。\n三酌便陶然，何者为吾庐。",
        "dynasty": "宋",
        "collection_info": null
    },
    {
        "uuid": "1b51010a6fc6db6390c54508fe6fd47d",
        "title": "十月十二日夜务宿寄内",
        "author": "张耒",
        "content": "夜寒欺老人，展转睡不足。\n长年怕为客，况此空斋宿。\n嗈嗈度云雁，瑟瑟受霜竹。\n冻骹冷如植，未觉重衾燠。\n天明起盥栉，淡日初照屋。\n寄声家具酒，买鱼烹雁鹜。",
        "dynasty": "宋",
        "collection_info": null
    },
    {
        "uuid": "73dbd47d034a3213bfbc1500b0a79451",
        "title": "迁居罗溪潘邠老昆仲比以火惊相见殊阔作诗调之",
        "author": "张耒",
        "content": "毕方逐未去，里巷时狂走。\n念君箪瓢外，颜室空无有。\n误忧黎元谩，烜赫惊户牖。\n我虽厌迁次，寒突黔已久。\n平生昧奇字，安得君载酒。",
        "dynasty": "宋",
        "collection_info": null
    },
    {
        "uuid": "4e02e69491b134f20a65d216891e8ff5",
        "title": "东园",
        "author": "张耒",
        "content": "浮云蔽亭午，白日成萧森。\n余凉入坐隅，萧洒散烦襟。\n孟夏爱吾屋，秀木成佳阴。\n众果颇已成，永日鸣山禽。\n杖履时亦到，逍遥忘滞淫。\n举头天雨霁，落日低遥岑。",
        "dynasty": "宋",
        "collection_info": null
    },
    {
        "uuid": "638590e1a36659b7417e557b4e3cf033",
        "title": "步蔬圃",
        "author": "张耒",
        "content": "荒城繁草木，落日下牛羊。\n巍亭俯蔬圃，秋物半青黄。\n敢爱雄鸡冠，殷鲜如激昂。\n黄葵贵且丽，薄夜掩其房。\n低篁掩蟋蟀，枯苇巢螳螂。\n落落中畦枣，垂实半老苍。\n深行乱飞蝶，时亦掇芳香。\n况復携妇子，笑言何乐康。\n归溪踏新月，到家灯烛光。\n田园兴偶动，疏懒意何长。",
        "dynasty": "宋",
        "collection_info": null
    },
    {
        "uuid": "d3e0d7f67df98e43c0ac5ea4e6b33d36",
        "title": "步下四望亭至东坡柳径访邠老不遇",
        "author": "张耒",
        "content": "北下四望岭，两山中旷平。\n萦纡蟠径术，迤靡分沟塍。\n林间樵汲路，壠外牛羊鸣。\n落景急晚舂，浅泥闻耦耕。\n余红犹落落，高绿或亭亭。\n柳间见衡门，欹屋尚峥嵘。\n主人掩关去，春芜空復青。\n论文挈儿曹，得句怀友生。\n安得辋川翁，画此十幅屏。",
        "dynasty": "宋",
        "collection_info": null
    },
    {
        "uuid": "3e486ecc6c62dc309b32734bd18464f0",
        "title": "上巳日洛岸独游寄陈永宁",
        "author": "张耒",
        "content": "风雩感贤游，嘉节偶乘兴。\n人稀好鸟语，麦秀春野静。\n澄波漾清洛，游子渡明镜。\n南山夜来雨，云日淡相应。\n解鞍憩高柳，览物动新咏。\n优游徒侣喜，丰熟蔬果盛。\n官闲省文檄，俗古少喧竞。\n乘闲辄独游，兹焉乐吾性。",
        "dynasty": "宋",
        "collection_info": null
    },
    {
        "uuid": "b3db2208d70e67b552c45d6c038b95ab",
        "title": "渡洛游三乡书所见",
        "author": "张耒",
        "content": "重云蔽南山，远见山雨白。\n我行山之北，便与云雨隔。\n西风来如奔，零乱云物拆。\n驱除信果决，霶霈绝余滴。\n收雷如归师，蹄辙度南碛。\n羣峰涌地出，掀荡无留碧。\n暮投三乡寺，落日在东壁。\n钟鸣高阁晚，野迥见归翼。\n还家晚川静，秋月未生魄。\n聊资览物态，应用慰行役。",
        "dynasty": "宋",
        "collection_info": null
    },
    {
        "uuid": "ede235125df3531c740e51bec0e921aa",
        "title": "游白马寺",
        "author": "张耒",
        "content": "秋林转层崖，步踏落叶响。\n森森夹路竹，矗矗羽林仗。\n精庐隠深坞，门启台殿敞。\n纍纍霜果悬，落落寒木壮。\n房深灯火暖，纵饮颇酣畅。\n山寒夜已深，岭白月微上。\n天明寺南去，幽路隘而昉。\n林分径忽断，浅涧阔逾丈。\n崩奔被涧石，大小非一状。\n丸丸列囷廪，落落排瓮盎。\n鸣泉走石罅，联络弄清涨。\n喧颓竞飞漱，派泻或平漾。\n羣行命朋俦，困息植吾杖。\n沿松见奇鼠，石蟹侑朝饷。\n深行耳目静，挤险谁復让。\n寒联老木阴，暖值丹崖旷。\n秋晖堕平野，暮鸟啼青嶂。\n徜徉未知返，欲去意先怆。\n膏粱与薇蕨，美恶随所尚。\n当其两自得，厌满绝余望。\n乃知山林乐，岂为隠者妄。\n况吾不事事，枯槁理则当。\n遑遑施仁义，此固圣贤量。\n我自沮溺徒，疏顽安可强。",
        "dynasty": "宋",
        "collection_info": null
    },
    {
        "uuid": "e000dea670c07555a7b23accd33e74ee",
        "title": "独游崇化寺题观音院",
        "author": "张耒",
        "content": "默默苦不展，驾言陟崇岗。\n人远尘坌息，高门开宝坊。\n华檐敞虚殿，乔木护修廊。\n閒庭引幽步，偃息得兹堂。\n惟时炎火衰，清秋朝暮凉。\n窗虚竹色静，风远松声长。\n遥山露云表，远水连天光。\n独游不自得，遐眺有余伤。\n留滞感华岁，登临思故乡。\n言归日已夕，月出林苍苍。",
        "dynasty": "宋",
        "collection_info": null
    },
    {
        "uuid": "6bc6d69b68943ebf99827e15c0956423",
        "title": "宿凤翅山悬泉寺",
        "author": "张耒",
        "content": "秋山晚景凉，幽路转石壁。\n稍知步武峻，渐与鷄犬隔。\n层崖恃我西，悬瀑垂百尺。\n崩腾捣重泓，昼夜碎珪璧。\n天寒行已深，岭转客暂息。\n最爱下山泉，潺潺马蹄侧。\n重门敞幽寺，台殿互开闢。\n野僧三四人，披衣出迎客。\n阴阴修竹静，下有神龙宅。\n泓澄一亩泉，黯黯万古色。\n翛然改瞻视，异物如不隔。\n萧萧毛髮疏，伫立动神魄。\n云低秋天阴，木落山日夕。\n房寒灯火青，夜久人语寂。\n通宵淡无梦，起望晓天白。\n山川接周韩，清洛去不极。\n我无轩冕意，野性自夙昔。\n尘埃阻幽好，奔走愧谋食。\n偷闲到丘壑，便欲老泉石。\n君有在笼鹤，岂愿潜六翮。\n将归且復止，既去缓吾策。\n寄语山中人，行当蜡双屐。",
        "dynasty": "宋",
        "collection_info": null
    },
    {
        "uuid": "5a696e31dc178ab592895c67ec8aa63e",
        "title": "病愈登迭嶂楼",
        "author": "张耒",
        "content": "沉疴幸萧散，登览慰无聊。\n江南春尚早，余雪冒山椒。\n野梅临风谢，溪澌映日消。\n晴林鸟声乐，幽墅水文摇。\n新年人意乐，初霁物华饶。\n共理惭良牧，无政载风谣。",
        "dynasty": "宋",
        "collection_info": null
    },
    {
        "uuid": "c3ed728a6ee5fab0f4f2069d9a8f344e",
        "title": "登双溪阁",
        "author": "张耒",
        "content": "清溪浮天光，北骛而西折。\n羣山合沓来，断作青玉玦。\n中围万家邑，箫鼓乐芳节。\n仲春卉木丽，红绿晚明灭。\n重楼压城角，高眺俯木末。\n川云断还续，谷鸟鸣復歇。\n兴阑未能返，留酌待芳月。",
        "dynasty": "宋",
        "collection_info": null
    },
    {
        "uuid": "26d3fe516ae02250984e5f46f06b8f0c",
        "title": "淮阳",
        "author": "张耒",
        "content": "淮阳古帝墟，鄙夫少所游。\n最爱城西路，槐榆拱高秋。\n城下古濠水，清澄泓不流。\n嗟哉始封君，千古留一丘。\n西风臛新兔，鱼鳖亦易求。\n谷穗如垂珠，松林风飕飕。\n异乡仍谪官，一步九回头。\n何时守一廛，白首自锄耰。",
        "dynasty": "宋",
        "collection_info": null
    },
    {
        "uuid": "484f8e88e0e8caa2bc6fb34260153217",
        "title": "新开北原",
        "author": "张耒",
        "content": "山深草木多，春夏废翦剔。\n北原有高溪，经岁不蹑屐。\n阴根走重险，飞蔓密如织。\n交柯不容鸟，老枿顽若石。\n由兹废登眺，幽致莽萧瑟。\n杖藜每独往，驻立为叹息。\n穷秋九月衰，霜过万叶赤。\n北风始驱除，蒙翳遭搏击。\n乘时集吾徒，斤斧必谨饬。\n攀缘穷翦伐，上下恣搜剔。\n霜芒落劲节，巨劚剖坚植。\n蛟龙脱鳞鬚，犀兕遗骨革。\n薪蒸不足道，椽栋固委积。\n纷纭一日劳，既暮岩薮闢。\n寒篁露幽翠，佳木呈秀色。\n高台忽平敞，快步失荆棘。\n巉巉女几峰，次第见晴碧。\n遥村暮烟合，乌鸟寒寂历。\n纵横目前景，指顾归咫尺。\n兹焉遂忘返，渐可携尊席。\n人间有能事，功效在勤力。\n恶深当痛治，秽尽善斯得。\n经年滞穷谷，庶以娱朝夕。\n题诗寄初终，抚事心有激。",
        "dynasty": "宋",
        "collection_info": null
    },
    {
        "uuid": "40b9d9f65227fdc429c39fdc83d7d958",
        "title": "春游昌谷访李长吉故居",
        "author": "张耒",
        "content": "连山忽中开，呀若敞双户。\n清泉泻中间，行子并溪去。\n苍崖左右壁，田壠亦棋布。\n渠流涨春漪，鸣涧转芳屿。\n鷄豚见茅屋，负檐隠微路。\n竹坞蔼青葱，花岩被红素。\n仲春雨新敛，晴日破氛雾。\n南山当其门，列嶂俨环护。\n深行不知厌，舍马时独步。\n欣然耳目惬，遂我麋鹿趣。\n朝随浮云来，归辔月中度。\n惆怅锦囊生，遗居无復处。",
        "dynasty": "宋",
        "collection_info": null
    },
    {
        "uuid": "bf1c57fa5aea892e62a37a60a6a68481",
        "title": "寄题何戢秀才琬琰堂",
        "author": "张耒",
        "content": "幽人筑淇澳，不与世相闻。\n独携千卷书，过于骨肉亲。\n辛苦作室堂，插架如鱼鳞。\n时时体不住，一遇千载人。\n山川兵火后，墟庙金石存。\n消磨余纸墨，幻灭去无痕。\n功名但如此，知子道可尊。\n不遗世一毫，以全与其身。\n包丑傅黛膏，百态售笑颦。\n谁能双蛾眉，闭户自贵珍。\n鄙人有夙尚，愿与幽侣敦。\n他年抱健犊，听啸入苏门。",
        "dynasty": "宋",
        "collection_info": null
    },
    {
        "uuid": "d08a250cece5bbc780aa5d789edf4397",
        "title": "读管子",
        "author": "张耒",
        "content": "夷吾相桓公，岂復偶际会。\n观其平生心，身已有所委。\n天方困生民，弔伐实在己。\n求居寓所欲，纠与白等耳。\n堂堂东海邦，内政谨疆理。\n南荆北达燕，玉币走千里。\n仲尼免左衽，自以身受赐。\n孟轲圣之偶，非薄良有谓。\n彼狂后世儒，诋毁恣轻议。\n嗟哉不量分，讵解圣贤意。\n区区彼商鞅，操术良非是。\n为法昧所从，以身受其弊。",
        "dynasty": "宋",
        "collection_info": null
    },
    {
        "uuid": "7cadcb438650ae6748fb6c614baa5742",
        "title": "读杜集",
        "author": "张耒",
        "content": "风雅不復兴，后来谁可数。\n陵迟数百岁，天地实生甫。\n假之虹与霓，照耀蟠肺腑。\n夺其富贵乐，激使事言语。\n遂令困饥寒，食粝衣挂缕。\n幽忧勇愤怒，字字倒牛虎。\n嘲词破万家，摧拉谁得御。\n又如滔天水，决洩得神禹。\n他人守一巧，为豆不能簠。\n君独备飞奔，捷蹄兼骏羽。\n飘萍竟终老，到死尚为旅。\n高才遭委弃，谁不怨且怒。\n君乎独此忘，所惜唐遗绪。\n悲嗟痛祸乱，欲取彝伦叙。\n天资自忠义，岂媚后人睹。\n艰难得一职，言事竟龃龉。\n此心耿可见，谁肯浪自苦。\n鄙哉浅丈夫，夸己讪其主。\n文章不知道，安得擅今古。\n光焰万丈长，犹能伏韩愈。",
        "dynasty": "宋",
        "collection_info": null
    },
    {
        "uuid": "8d6f9954e535a7dac0b001d17ede2253",
        "title": "石曼卿三佛名大字",
        "author": "张耒",
        "content": "石公神仙狂，脱落隠诗酒。\n余情到翰墨，落笔闻宇宙。\n峥嵘龟山殿，风雨梁栋旧。\n煌煌三佛榜，铁柱贯金纽。\n开张宫室正，浑实山岳厚。\n井水骇龙跧，螘封观骥骤。\n欲知分毫初，一釂尽数斗。\n墨池毡作笔，神运不知手。\n从容解牛际，萧散善刀后。\n古来精绝艺，所贵神气守。\n呜呼涡水侧，爽气一培塿。\n微工付浩劫，念此终销朽。\n干坤一大幻，妄计金石寿。\n惟有龛中人，吾生兹稽首。",
        "dynasty": "宋",
        "collection_info": null
    },
    {
        "uuid": "db83eafe029fe0836b03c3cf8e5b1d81",
        "title": "卧病读韦苏州诗呈无咎",
        "author": "张耒",
        "content": "闲官无吏课，未午省中归。\n端居属微疾，偃卧度秋辉。\n书帙纷几席，减谷亦清羸。\n庭花败风雨，晚蝶弄余姿。\n怀公天津语，梦起江湖思。\n高秋挟健橹，一与水神嬉。\n上去触樯阈，奋飞有絷维。\n令人惭髀肉，消尽定何为。",
        "dynasty": "宋",
        "collection_info": null
    },
    {
        "uuid": "03f4c8eec290485e004f8edc7c50ca04",
        "title": "喜宝积智轸道人惠书偈",
        "author": "张耒",
        "content": "南山老禅翁，白浄如水月。\n我初获亲近，解此痴脑结。\n十年归故里，父老半存灭。\n逢师百如旧，才若旦夜别。\n故知静能久，岂有火中铁。\n致身烦热外，与世作冰雪。\n穷秋长安巷，客子送书札。\n龙蛙不同趣，掬海救其渴。\n平生笑谋食，中路愿颇夺。\n犹如伏辕鹿，野性终跳𨁝。\n触涂惟欲睡，过眼时一哕。\n摩尼本无瑕，尘垢终冀豁。",
        "dynasty": "宋",
        "collection_info": null
    },
    {
        "uuid": "683d635723d393e5f8baf64ce14db9f5",
        "title": "读太白感兴拟作二首  其一",
        "author": "张耒",
        "content": "瑶姬上帝子，天日与晶光。\n万古巫山中，玉颜照秋江。\n世界一培塿，谁知楚襄王。\n宋生底虫蛆，妄以己意量。\n我无世上心，乃游不死乡。\n与尔等爱恶，朽枯终一藏。",
        "dynasty": "宋",
        "collection_info": null
    },
    {
        "uuid": "8112034902214d9ff0c32d10aa732788",
        "title": "读太白感兴拟作二首  其二",
        "author": "张耒",
        "content": "陈王本无頼，少与美人期。\n蛾眉作秽血，蛊鬼尚何知。\n乃復结绸缪，伫车心伤悲。\n幻灭犹欲取，哀哉一痴儿。\n千年化异物，双作鸳鸯飞。\n终然随大化，飘荡今何之。",
        "dynasty": "宋",
        "collection_info": null
    },
    {
        "uuid": "441937d36bc14b3b618cf099449d07e3",
        "title": "读唐书二首  其一",
        "author": "张耒",
        "content": "隋文方混一，自谓垂无疆。\n安知房之乔，拱立待其亡。\n哲人妙观世，俗虑固不长。\n我知蒲柳衰，宁待遘风霜。\n奇姿终英发，起骖龙凤翔。\n巍巍贞观绩，千载配虞唐。",
        "dynasty": "宋",
        "collection_info": null
    },
    {
        "uuid": "7512343511083988d92fbe83ad688e06",
        "title": "读唐书二首  其二",
        "author": "张耒",
        "content": "二张挟嬖宠，声势各滔天。\n蛇鼠依城社，自谓终千年。\n天道恶满盈，五龙忽腾骞。\n断头谁救汝，猳豚尸道边。\n击狗不击首，反噬理必然。\n智勇忽迷方，脱匣授龙泉。\n区区薛季昶，先事仅能言。\n留祸启临淄，败谋岂非天。",
        "dynasty": "宋",
        "collection_info": null
    },
    {
        "uuid": "e4a63ff8e65721ecd77b1e109fa65887",
        "title": "睡起效韦苏州",
        "author": "张耒",
        "content": "睡足起无事，开扃步中园。\n中园復何有，花草蔼已繁。\n飞红被行路，山鸟时一喧。\n时雨副耕稼，农事起郊原。\n仰欣天时好，俯惊岁月奔。\n自怜栖迟者，守寂没亡言。",
        "dynasty": "宋",
        "collection_info": null
    },
    {
        "uuid": "3726a226e566064c0e21bd029a9c6f31",
        "title": "饮酒拟柳子厚",
        "author": "张耒",
        "content": "泽国多水气，日西春尚寒。\n穷居无乐事，且復开清樽。\n一酌召和气，三觞失愁颜。\n百忧如崩云，天地为我宽。\n采采中田杞，愈食仍甘餐。\n登盘自有味，何必盛炮燔。",
        "dynasty": "宋",
        "collection_info": null
    },
    {
        "uuid": "2ed9c20e9d6ebdd3703e26b59de5d1b5",
        "title": "何斯举惠酒",
        "author": "张耒",
        "content": "孟夏饮烧酒，穷居莫致之。\n扣门闻好语，出应自披衣。\n双榼俨在门，使者前致词。\n敛衽受嘉贶，敬此旨且时。\n且喜尊不燥，安得计淳漓。\n但恐昧奇字，令人愧鸱夷。",
        "dynasty": "宋",
        "collection_info": null
    },
    {
        "uuid": "faf8473d5ed869e6427ba5bb9b503e77",
        "title": "文周翰邀至王才元园饮",
        "author": "张耒",
        "content": "朝衫衝晓尘，归帽障夕阳。\n日月马上过，诗书箧中藏。\n心疑长安人，一一如我忙。\n城西有佳友，延我步闲坊。\n入门见主人，谢客无簪裳。\n蒲团乌皮几，密室留妙香。\n门前佳木阴，堂后罗众芳。\n饭客炊雕胡，旨酒来上方。\n盈盈双鬟女，身小未及床。\n执板歌一声，宾主无留觞。\n嗽井消午醉，扫花坐晚凉。\n主翁尘外人，三十辞明光。\n闭门自灌园，种花见老苍。\n有才不试事，归卧野僧房。\n知君非徒然，顾我不能量。\n始知同一国，喧静自相忘。\n众绿结夏帷，老红驻春妆。\n何惜君马蹄，坐令风雨狂。",
        "dynasty": "宋",
        "collection_info": null
    },
    {
        "uuid": "efcc9a4f0cd4fb321b4360e674e211bb",
        "title": "寺晚",
        "author": "张耒",
        "content": "春寒掩古寺，迟日转修廊。\n古殿流尘暗，空庭碧草芳。\n中有搘筇者，非醉亦非狂。\n谪官沧江上，已换一炎凉。\n春来不出门，蔬饭守禅堂。\n不知门外花，风雨知在亡。\n兴来时展卷，睡足自焚香。\n清吟尝旨酒，疏懒味何长。",
        "dynasty": "宋",
        "collection_info": null
    },
    {
        "uuid": "3a0d668de0086ed77f652ae09aa6e1d8",
        "title": "辛未立春",
        "author": "张耒",
        "content": "彩胜耀朝日，欢言立新春。\n朝阳披宿霭，颇觉天地温。\n蔬盘簇细甲，相劝御芳辛。\n谁云冰霜底，微绿还陈根。\n我居双老槐，对耸苍龙鳞。\n岁穷益惨淡，何以慰老人。",
        "dynasty": "宋",
        "collection_info": null
    },
    {
        "uuid": "889e6ca6e7ca7840d80f51793ce7d449",
        "title": "三更",
        "author": "张耒",
        "content": "三更月晕合，定知明日雨。\n开门已萧飒，寒气侵庭宇。\n东风变凄凛，闭户思室处。\n頼兹尊有酒，细酌供燕语。\n斗杓行指卯，虽寒能几许。\n惟应园林好，新霁千花吐。",
        "dynasty": "宋",
        "collection_info": null
    },
    {
        "uuid": "ecb0750dc6bb639ac84cfc2612b988b9",
        "title": "正月二日探春",
        "author": "张耒",
        "content": "青春来几时，腊雪消未已。\n苍茫陈根中，新绿已映趾。\n高风变冰霜，和气从此始。\n青芒缀蒲柳，红粒妆桃李。\n融泥发新阳，暖日动生意。\n经年不窥园，偶此携妇子。\n提筐撷野甲，若苦寒蔬美。\n新年酌尊酒，佳节聊燕喜。\n优游自有趣，朝市苦多事。\n闲暇不易求，宁须叹留滞。",
        "dynasty": "宋",
        "collection_info": null
    },
    {
        "uuid": "ecdb3897bf9f82c7790965033bc2f475",
        "title": "端居二首  其一",
        "author": "张耒",
        "content": "舍东日初上，堂南雪已消。\n鸟声弄新霁，春风动柳条。\n学道心未降，端居生寂寥。\n佳人不可挹，芳物为无聊。\n夕扉还自掩，弯月已翘翘。\n黯黯长安夜，愁思怅迢迢。",
        "dynasty": "宋",
        "collection_info": null
    },
    {
        "uuid": "a0739f2806a4bcccb8760230c595e94d",
        "title": "端居二首  其二",
        "author": "张耒",
        "content": "余寒羞老木，惨淡气未平。\n王国富车马，士女竞新正。\n风埃息九陌，纨绮艷重城。\n灯稀夕烟重，斗转夜寒生。\n倚楹復何待，依依空復情。",
        "dynasty": "宋",
        "collection_info": null
    },
    {
        "uuid": "08c1e4c2ab11af7d2cc34ab72e4ffbf7",
        "title": "四月之初风雨凄冷如穷秋兀坐不夜堂二首  其一",
        "author": "张耒",
        "content": "东君已成归，风雨为之殿。\n夜来柯山溜，深射交百箭。\n可怜东园花，收拾无一片。\n开门不能出，径滑那得践。\n还归酌卯酒，佐酌有藜苋。\n重思理貂裘，未用愁纨扇。",
        "dynasty": "宋",
        "collection_info": null
    },
    {
        "uuid": "58b25d5ff19ecb27645cf5209149989c",
        "title": "四月之初风雨凄冷如穷秋兀坐不夜堂二首  其二",
        "author": "张耒",
        "content": "风雨四月初，正作穷秋寒。\n朱明方更候，阴沴时相干。\n阴阳天自便，寒暑无必然。\n玄冥与祝融，政事谁得专。\n江乡累岁饥，一饱望今年。\n不知谁不仁，探喉夺其餐。\n柯山穷老人，方暑愁衣单。\n似闻林笋立，矗矗戈戟攒。\n但知饮美酒，折取共朝盘。",
        "dynasty": "宋",
        "collection_info": null
    },
    {
        "uuid": "bd6161fdb4756ae96d80086488486c7e",
        "title": "夏夜二首  其一",
        "author": "张耒",
        "content": "一雨洗空旷，肃然天地秋。\n阴阳有至信，残暑逝不留。\n中夜事忽变，西风延蓐收。\n云雷西北来，瀰漫布九州。\n万生息惔焚，我疾亦已瘳。\n起哦不待晓，暗步禅堂幽。\n落月倾屋西，候虫鸣不休。\n坐令百感集，岁晏此淹留。",
        "dynasty": "宋",
        "collection_info": null
    },
    {
        "uuid": "1d622a9174d4f27275ae8f7ab5686971",
        "title": "夏夜二首  其二",
        "author": "张耒",
        "content": "受暑若作釜，付之无如何。\n岂阴阳知争，变起一剎那。\n西风卷屋茅，澍雨如江河。\n振衣欲露坐，濯此寒滂沱。\n烹鱼晓沽酒，醉卧仰屋歌。\n岁月不待人，吾年已蹉跎。",
        "dynasty": "宋",
        "collection_info": null
    },
    {
        "uuid": "8c4487d529122c098c1d7d9574d78333",
        "title": "十月七日晨起",
        "author": "张耒",
        "content": "山鸦鸣晓晴，寒日在蓬荜。\n老人欣然起，构火温小室。\n室中空无有，扫榻对像佛。\n还观旧文字，尘土暗编帙。\n一杯径就醉，四体寒若失。\n隔窗即山麓，寒木鸣瑟瑟。\n江民旱累岁，流冗东就食。\n蛈蝗食陈蔡，千里无草色。\n客来谈世事，亹亹语千百。\n客去深闭门，颓然无我责。",
        "dynasty": "宋",
        "collection_info": null
    },
    {
        "uuid": "60933ee353b9d2198e7776dfe5658046",
        "title": "衰荷",
        "author": "张耒",
        "content": "衰荷有余姿，秋水清更急。\n木落天宇宽，庭虚山气入。\n寒鱼渐受钓，野果晴可拾。\n幽居无余营，但与山水习。\n济时无良谋，戎陈畏戈钑。\n端坐阅岁时，多惭微禄及。",
        "dynasty": "宋",
        "collection_info": null
    },
    {
        "uuid": "ff35b8655dbcaf4a3375c0ab1226a249",
        "title": "入伏后三日",
        "author": "张耒",
        "content": "老火炽而焰，端能流弱金。\n清秋有微警，西风生薄阴。\n日中无停晖，俯仰忽已沉。\n齐纨不足玩，流景逝骎骎。\n盛衰宁独行，巾具密相寻。\n蓬茅有佳处，亦足慰人心。",
        "dynasty": "宋",
        "collection_info": null
    },
    {
        "uuid": "0a1d1b671de3232c1bca60811e770101",
        "title": "畏暑不出",
        "author": "张耒",
        "content": "赫赫三万里，共煮一鼎汤。\n蓬茅数椽屋，何处有清凉。\n惟有摄心坐，憩此真道场。\n清虚无一物，焚灼不能伤。\n自我知此趣，两脚不下堂。\n人皆笑我拙，我亦笑人狂。",
        "dynasty": "宋",
        "collection_info": null
    },
    {
        "uuid": "6c80f5eff2111ca605ad25d6580c3d6e",
        "title": "夏至",
        "author": "张耒",
        "content": "长养功已极，大运忽云迁。\n人间漫未知，微阴生九原。\n杀生忽更柄，寒暑将成年。\n崔巍干云树，安得保芳鲜。\n几微物所忽，渐进理必然。\n韪哉观化子，默坐付忘言。",
        "dynasty": "宋",
        "collection_info": null
    },
    {
        "uuid": "c79141a1e1a0c9ce2fd888311ecf5be2",
        "title": "庵东窗雨霁月出梅花影见窗上",
        "author": "张耒",
        "content": "山头冷月出，射我幽窗明。\n屋东有新梅，寒影交疏櫺。\n暗香不可挹，彷佛认繁英。\n耿耿终无言，依依如有情。\n怳疑姑射真，仙驭下我庭。\n姮娥晓西去，满树晨霜清。",
        "dynasty": "宋",
        "collection_info": null
    },
    {
        "uuid": "6dee3dcc64a1828aca615b50ed6cb137",
        "title": "疏梅二首  其一",
        "author": "张耒",
        "content": "疏梅落寒晴，高柳暗春夕。\n低星上苍寒，远钟韵澄寂。\n颇私朝市间，更得阛阓僻。\n且復罢经过，深泥溅马臆。",
        "dynasty": "宋",
        "collection_info": null
    },
    {
        "uuid": "dd1466bb0786c10a7d35036fc5041a76",
        "title": "疏梅二首  其二",
        "author": "张耒",
        "content": "我贫受寒欺，帖帖为不出。\n积雨远市声，幽居近芳物。\n时禽过我柳，清喙动鸣瑟。\n客去门復扃，低参映林没。",
        "dynasty": "宋",
        "collection_info": null
    },
    {
        "uuid": "d6f2a0516f28cfe07547642e4ad8adc8",
        "title": "黄菊",
        "author": "张耒",
        "content": "黄菊出荒岁，扬扬颜色好。\n芙蓉不能霜，败裂不自保。\n君子与小人，于此见其操。\n最怜所种蔬，根叶依畦老。\n朝晡充盘餐，滋味不枯槁。\n鷄鸣邻里静，老子起常早。\n呼童速沽酒，无使尊中燥。",
        "dynasty": "宋",
        "collection_info": null
    },
    {
        "uuid": "980f444d0c078a23f3c349ca3409fe78",
        "title": "次韵钱大尹公庭种菊",
        "author": "张耒",
        "content": "人才困齐量，能尺不能咫。\n谁知钱京兆，狱讼间书史。\n平明吏拥堂，过午扫阶戺。\n风威变姦傲，应若度淮枳。\n清秋动高兴，庭菊粲可喜。\n栽培岂无情，收拾自弃委。\n客来撷芳秀，岁晏聊尔耳。\n新凉一尊酒，九日意在彼。\n平生经济手，张赵一泥滓。\n何必餐落英，离忧对兰芷。",
        "dynasty": "宋",
        "collection_info": null
    },
    {
        "uuid": "745df90baf8ecbb015d350f489fcb569",
        "title": "堂下幽草",
        "author": "张耒",
        "content": "烈日三万里，所至坏金石。\n嗟哉庭中草，独不改佳色。\n日中虽暂萎，晨露发鲜碧。\n深根通九地，变化有微测。\n应知一气移，不得常炎赫。",
        "dynasty": "宋",
        "collection_info": null
    },
    {
        "uuid": "dbcefbdfbb8d397fcb4d8560729de350",
        "title": "咏双槐",
        "author": "张耒",
        "content": "花开虽可怜，采色不坚久。\n譬如玩冰雪，随执随去手。\n可悦则生爱，爱灭恼随后。\n美好称不祥，此语端易究。\n中庭两苍槐，老枿独晚秀。\n残春余十日，万叶舒欲覆。\n森森翠羽盖，植立分左右。\n波涛起风夜，幄幕护炎昼。\n其荣无可悦，衰变亦何咎。\n欲攀无足玩，欲撷无足嗅。\n泊兮初无情，淡也故可守。\n病来捐众嗜，味道有真觏。\n寄言两苍翁，请与汝此寿。",
        "dynasty": "宋",
        "collection_info": null
    },
    {
        "uuid": "b424bf3960842dcc2ac3719984d59491",
        "title": "大榆",
        "author": "张耒",
        "content": "高榆百余年，其大数十围。\n修柯遏云日，老枿干虹霓。\n嗟尔拥肿材，大匠已见遗。\n何人失翦伐，养此顽钝姿。\n夏叶穴虫蚁，繁柯蔽凉飔。\n寒凭烈风怒，号白陵冬曦。\n鸾凤不女巢，所藏鸦与鸱。\n吾宁爱弹射，念尔不适宜。\n蟠据起墙屋，斧斤谅难施。\n去恶不慎微，既成安可追。",
        "dynasty": "宋",
        "collection_info": null
    },
    {
        "uuid": "79829b66d2b9b420a59a70ac26f04c4e",
        "title": "竹",
        "author": "张耒",
        "content": "自吾居山中，默默无与欢。\n朝晡谁相对，頼此青琅玕。\n堂东一亩池，远分西涧泉。\n萧萧一万竿，结根护池壖。\n婉婉翠凤凰，舞风照清澜。\n微飙自天来，新佩鸣已喧。\n王子骨已朽，后来岂有贤。\n谅非聋与盲，敢慢回与骞。\n灌溉养春茁，芟除去其繁。\n终日淡相对，俗车无至门。",
        "dynasty": "宋",
        "collection_info": null
    },
    {
        "uuid": "0ec9c81d9413bc5d033a41a11ba4df09",
        "title": "石竹",
        "author": "张耒",
        "content": "真竹乃不华，尔独艷暮春。\n何妨儿女眼，谓尔胜霜筠。\n世无王子猷，岂有知竹人。\n粲粲好自持，时来称此君。",
        "dynasty": "宋",
        "collection_info": null
    },
    {
        "uuid": "dc63058a7aeee90633aa43718b8f4843",
        "title": "乞竹赠邠老",
        "author": "张耒",
        "content": "与君共一山，修竹居其间。\n义当给两家，潘子不得悭。\n带甲十万夫，不战终日闲。\n辱使支敝庐，令我愧满颜。\n代竹为洗竹，义取洗益繁。\n乞我万之一，令君风月宽。\n裒多以益寡，天道自古然。\n诗成復自笑，诗礼资儒姦。",
        "dynasty": "宋",
        "collection_info": null
    },
    {
        "uuid": "e0ab962363ce60ae7b26623fe5c12c66",
        "title": "理东堂隙地自种菜",
        "author": "张耒",
        "content": "幽居无一事，隙地自畦蔬。\n秋雨忽甲坼，青青千万余。\n江乡盛菘芥，烹咀亦甘腴。\n岂惟供晨餐，庶用备冬葅。\n桓桓左将军，英气横八区。\n邂逅无事时，弛弓曾把锄。\n矧我放逐者，终年守敝庐。\n谅非勤四体，寓意以为娱。",
        "dynasty": "宋",
        "collection_info": null
    },
    {
        "uuid": "29b33989bcee5438fb9a306e1a964f9a",
        "title": "种薤",
        "author": "张耒",
        "content": "薤实菜中芝，仙圣之所嗜。\n轻身彊骨干，却老卫正气。\n持钱易百本，僻处多隙地。\n雨余土壤滋，栽植勤我隶。\n今年时泽足，灌汲免远致。\n朝畦已芬敷，零落发鲜翠。\n嗟余百不偶，六尺自知愧。\n虽甘老支床，同愿寿阅世。\n晨餐入匕筯，美不俪羹胾。\n神农岂欺予，魏姥有前志。",
        "dynasty": "宋",
        "collection_info": null
    },
    {
        "uuid": "e6e5dede5a35f98f2f88b976f40d2217",
        "title": "春蔬",
        "author": "张耒",
        "content": "苣甲如刀圭，蒌蒿未生叶。\n紫芥绿如指，芜菁苗过茁。\n先生家四壁，食案稍罗列。\n芬芳芼姜芥，每彻有余啜。\n公侯烹五鼎，一饱厨流血。\n神官计功罪，沉魄受阴杀。\n先生饱扪腹，万事致琐屑。\n载览损益篇，终古守斯说。",
        "dynasty": "宋",
        "collection_info": null
    },
    {
        "uuid": "2ca70a1efa64f9705f2df6b53c915a84",
        "title": "食菝葜苗",
        "author": "张耒",
        "content": "江乡有奇蔬，本草记菝葜。\n驱风利顽痹，解疫补体节。\n春深土膏肥，紫笋迸玉裂。\n烹之芼姜橘，尽取无可辍。\n应同玉井莲，已过猫头茁。\n异时中州去，买子携根拨。\n免令食蔬人，区区美薇蕨。",
        "dynasty": "宋",
        "collection_info": null
    },
    {
        "uuid": "1b17a7dceb3406bd203b7b09915e5dc9",
        "title": "七日晚同潘郎乘月到栾家观鹤问石生羚羊角偶有之今早惠角一对良真是也吾药遂成欣然作诗",
        "author": "张耒",
        "content": "昨宵风月好，携手得吾人。\n南街访老鹤，夜扣主人门。\n入门未相见，清唳已可闻。\n见我展双翅，俯啄意甚驯。\n访药偶有之，初尚疑未真。\n今晨堕我前，获此万里珍。\n披图验良是，入药定有神。\n望兹以试方，辅此老病身。\n嗟我天所穷，一事百苦辛。\n兹游乃辄遂，造物良已仁。\n因歌遂成诗，往调柯山君。",
        "dynasty": "宋",
        "collection_info": null
    },
    {
        "uuid": "1a5278a7f39e394aa5a8e4e9fe64da1e",
        "title": "食蟹",
        "author": "张耒",
        "content": "世言蟹毒甚，过食风乃乘。\n风淫为末疾，能败股与肱。\n我读本草书，美恶未有凭。\n筋绝不可理，蟹续牢如絙。\n骨萎用蟹补，可使无骞崩。\n凡风待火出，热甚风乃腾。\n中炎若遇蟹，其快如霜泠。\n俗传未必妄，但恐殊爱憎。\n本草起东汉，要之出贤能。\n虽失谅不远，尧跖终殊称。\n书生自信书，俚说徒营营。",
        "dynasty": "宋",
        "collection_info": null
    },
    {
        "uuid": "ca0aaa80d2010a51328471e317f36f46",
        "title": "谷鸟",
        "author": "张耒",
        "content": "谷鸟有和声，杖藜北园路。\n悠悠雪委泥，霭霭春浮树。\n樱包欲破红，梅葩粉坠素。\n幸兹沉疴间，復此赏心遇。\n晴阳山气昏，积雨溪光露。\n四郊农事起，兴怀田野趣。",
        "dynasty": "宋",
        "collection_info": null
    },
    {
        "uuid": "04c4dc02bc8b506224d755c04593d7a8",
        "title": "昼睡",
        "author": "张耒",
        "content": "雨去天已秋，暑归日犹永。\n聊为清昼眠，度此亭午景。\n虫鸣篱落晚，地僻邻里静。\n起坐晚闻鷄，虚堂无俗听。\n我非汲汲者，失脚陷机阱。\n天道不吾欺，兹焉遣朝暝。",
        "dynasty": "宋",
        "collection_info": null
    },
    {
        "uuid": "08b259dcda2301ca4a312c3af50154fe",
        "title": "十三夜风雨作暑气顿尽明日与晁郎小饮",
        "author": "张耒",
        "content": "雨洗风扫除，老火不復燎。\n蓐收行正令，一夕清八表。\n衰骸困烧煮，魂魄始可招。\n东窗美一睡，灯火清自照。\n银河西南注，促织近堂奥。\n岁晚我何为，三觞醉清晓。",
        "dynasty": "宋",
        "collection_info": null
    },
    {
        "uuid": "37a07ca8c19a0f25c12146eedb201a56",
        "title": "寄中山鹤",
        "author": "张耒",
        "content": "矫矫云外物，本非世所驯。\n怀安败尔性，乃与人相亲。\n嘎然而长鸣，已愧鸿在云。\n马羁当受鞭，泉汲宁辞浑。\n岂无山中友，初不离鷄羣。\n虽无月支料，亦饱松间身。\n嗟我少学古，有道羞贱贫。\n径出不自爱，蹉跎曳朝绅。\n一为折腰趋，永愧植杖耘。\n时时犹高谈，自喜未缁磷。\n寄语中山鹤，吾与汝知津。",
        "dynasty": "宋",
        "collection_info": null
    },
    {
        "uuid": "d17cc934950e9fc4bcebc26a456d8130",
        "title": "四月一日同潘何小酌",
        "author": "张耒",
        "content": "今晨一杯酒，相属送归春。\n明年东风至，何处復迎新。\n悬知柯山下，犹作未知人。\n来者事如梦，未至难预论。\n且使饮此酒，陶然付大钧。",
        "dynasty": "宋",
        "collection_info": null
    },
    {
        "uuid": "bbe8678fda6ca8001c8472eb2a28f7bf",
        "title": "春日杂书八首  其一",
        "author": "张耒",
        "content": "长安春雪消，天地一清润。\n墙东风霜枿，新叶如奋迅。\n老怀轻岁月，荣谢置不问。\n平生儿女心，乘间亦斗进。\n微芳触鼻界，春意满方寸。\n却嫌一瓶钵，事与花不应。",
        "dynasty": "宋",
        "collection_info": null
    },
    {
        "uuid": "328650422dcf781598e6a098803599fd",
        "title": "春日杂书八首  其二",
        "author": "张耒",
        "content": "出门逢一士，韦布污尘土。\n延之升宾阶，再拜色低沮。\n问来何所欲，涕下说贫窭。\n其求升斗尔，我亦不能具。\n我穷与君等，禄不饱儿女。\n一事聊自贤，无求差胜汝。",
        "dynasty": "宋",
        "collection_info": null
    },
    {
        "uuid": "cdf2231bcee13a67613bccc878d1c054",
        "title": "春日杂书八首  其三",
        "author": "张耒",
        "content": "年长心益衰，读书常苦忘。\n当其欲谈说，散坠挽不上。\n诗书非真学，尽记未足尚。\n但憎心辜眼，不为谨守藏。\n书多墨入腹，无乃与饭妨。\n何如粲然白，广作酒肉盎。",
        "dynasty": "宋",
        "collection_info": null
    },
    {
        "uuid": "5f027ea9b91d1bbf01bd0b15257e4684",
        "title": "春日杂书八首  其四",
        "author": "张耒",
        "content": "春风无形迹，贫舍亦时至。\n欲将桃李蹊，易此冰霜地。\n朝阳屋角暖，岸帻散衿袂。\n迹来饬妻子，裘纩且饮费。\n那知事大谬，暮雪卷风至。\n单衣不得出，宛转眠被袂。\n亦知事不久，顷刻度匪易。\n四邻同一欢，初不办此计。\n天公擅万物，与夺得自恣。\n如何倒寒燠，乃以命为戏。",
        "dynasty": "宋",
        "collection_info": null
    },
    {
        "uuid": "3db0e8c6f7053f40a1e56f153fb30a09",
        "title": "春日杂书八首  其五",
        "author": "张耒",
        "content": "浮名一蹭蹬，万事付莽卤。\n惟余田园心，尚欲学老圃。\n空庭春雪尽，平地灌膏乳。\n买花门前翁，栽插粲可数。\n种之未浃日，昼夜风卷土。\n真须学抱瓮，敢信春必雨。\n隔墙见藜藿，气欲陵栋宇。\n彼独谁使之，时来遽如许。",
        "dynasty": "宋",
        "collection_info": null
    },
    {
        "uuid": "1e1ecdc875e9fdcf6d17be9a0cdd897f",
        "title": "春日杂书八首  其六",
        "author": "张耒",
        "content": "谓春正无情，乃发桃与李。\n若真有知者，风恶折兰芷。\n是非一无与，任物自生死。\n德之固已愚，怨者亦岂理。\n有圃畏不蕃，有田忧不美。\n吾环堵萧然，于何生愠喜。",
        "dynasty": "宋",
        "collection_info": null
    },
    {
        "uuid": "6e99817413b8a31669de82a8dd230b14",
        "title": "春日杂书八首  其七",
        "author": "张耒",
        "content": "昨日为雨备，今晨天乃风。\n障风谨自保，通夕雪迷空。\n备一常失计，尽备力不供。\n因之置不为，拱手受祸凶。\n当为不可坏，任彼万变攻。\n筑室如金石，何劳计春冬。\n此道简且安，古来家国同。",
        "dynasty": "宋",
        "collection_info": null
    },
    {
        "uuid": "2218db61f7156a188d4f63f4c3568412",
        "title": "春日杂书八首  其八",
        "author": "张耒",
        "content": "吾闻古夸父，逐日沉虞渊。\n以日为可逐，智固未足言。\n徒能出八极，撑突干云天。\n当其惫且毙，更使儿女怜。\n至弱败至刚，水波乃飘山。\n谁能守此道，却敌以空弮。",
        "dynasty": "宋",
        "collection_info": null
    },
    {
        "uuid": "2dcf9f466f203836443f8054cd776805",
        "title": "感春十三首  其一",
        "author": "张耒",
        "content": "春郊草木明，秀色如可揽。\n雨余尘埃少，信马不知远。\n黄乱高柳轻，绿铺新麦短。\n南山逼人来，涨洛清漫漫。\n人家寒食近，桃李暖将绽。\n年丰妇子乐，日出牛羊散。\n携酒莫辞贫，东风花欲烂。",
        "dynasty": "宋",
        "collection_info": null
    },
    {
        "uuid": "b42fbaf1ee4921729ae3ec59d624ef5f",
        "title": "感春十三首  其二",
        "author": "张耒",
        "content": "寒池冬不流，落叶塞泉罅。\n东风日夕来，春色到山舍。\n杖藜遶东溪，流水清可架。\n迭石引之来，潺潺到深夜。\n平栏朝可鑑，倒影见亭榭。\n清风起修篁，翠鸟亦来下。\n天和人意舒，春暖景物姹。\n歌此濯缨诗，尘埃欲高谢。",
        "dynasty": "宋",
        "collection_info": null
    },
    {
        "uuid": "bea02b67740527760bc788668d43cc35",
        "title": "感春十三首  其三",
        "author": "张耒",
        "content": "致酒傍修竹，竹风吹我衣。\n临觞曷不乐，感此盛与衰。\n昔我池边柳，北风无完枝。\n春芽忽可撷，弱弱不自持。\n荣枯两相召，念此能几时。\n要终必復始，惜我芳华姿。\n自古无如何，悲歌欲何为。\n聊进杯中物，日醉以为期。",
        "dynasty": "宋",
        "collection_info": null
    },
    {
        "uuid": "6923a860ffc4bae14d13165c457515dc",
        "title": "感春十三首  其四",
        "author": "张耒",
        "content": "南山如佳人，秀色慰我思。\n微风从东来，清洛摇春漪。\n驱马出门去，悠悠踏长堤。\n暖日丽花草，微云渡南溪。\n高丘者谁子，断裂岗前碑。\n当年岂不伟，泯泯今谁知。\n老翁驱牛耕，坟草半已犁。\n功名但若此，达士观如遗。\n饮酒復饮酒，劝君无復辞。\n人生百无益，惟有饮庶几。",
        "dynasty": "宋",
        "collection_info": null
    },
    {
        "uuid": "25c19177c332875996b26d73c85933dc",
        "title": "感春十三首  其五",
        "author": "张耒",
        "content": "长啸视天壤，手抚白玉琴。\n一抚再三叹，谁哉知我音。\n翩翩媚俗子，一仰復一沉。\n灵凤翔九霄，不顾蒿下禽。\n择食无果腹，贪藏有良金。\n岂无得与失，两各行其心。\n穷通亦有命，荣辱迭相寻。\n躬耕傥未辍，聊为梁父吟。",
        "dynasty": "宋",
        "collection_info": null
    },
    {
        "uuid": "84d6f406c656081e9272c6a911ee073b",
        "title": "感春十三首  其六",
        "author": "张耒",
        "content": "今晨起何早，盥漱坐南轩。\n啄木响高柳，春渠鸣乱泉。\n悠然此时心，默默谁与言。\n焚香阅素书，濯手开灵篇。\n神爽道自合，体和真亦全。\n萧萧毛髮轻，浩气驱昏烦。\n呼童策藜杖，蹑露开中园。\n撷彼杞与菊，归烹助盘飧。\n既饱谁与乐，登高望南山。\n还归酌美酒，兴罢復陶然。",
        "dynasty": "宋",
        "collection_info": null
    },
    {
        "uuid": "ca05788db029b3de7342065d5985be5e",
        "title": "感春十三首  其七",
        "author": "张耒",
        "content": "夜醉朝未醒，披衣步南堂。\n折彼晓树花，嗅此凝露香。\n好鸟鸣我林，声如韵风篁。\n娟娟屋外杏，顾我如窥墙。\n物色岂不好，人情独何伤。\n思我二三子，各限天一方。\n无鬐不可游，无羽不可翔。\n耿耿千里心，箕昴互相望。\n结交古所重，义合不能忘。\n离别可奈何，还归举予觞。",
        "dynasty": "宋",
        "collection_info": null
    },
    {
        "uuid": "4b791a7d1a9e484f8586f24e0841d76a",
        "title": "感春十三首  其八",
        "author": "张耒",
        "content": "浮云起南山，冉冉朝復雨。\n苍鸠鸣竹间，两两自相语。\n老农城中归，沽酒饮其妇。\n共言今年麦，新绿已映土。\n去年一尺雪，新泽至已屡。\n丰年坐可待，春服行欲补。",
        "dynasty": "宋",
        "collection_info": null
    },
    {
        "uuid": "5823253b21a50cf25ec4339f1d501920",
        "title": "感春十三首  其九",
        "author": "张耒",
        "content": "嗟余尉穷县，端坐百无虑。\n幸兹岁丰穰，庶息尘埃步。\n乘间策羸马，莽莽出门去。\n田原亦可悦，农事蔼方布。\n还家有诗书，客至具鷄黍。\n勿復嘆远游，人生孰非寓。",
        "dynasty": "宋",
        "collection_info": null
    },
    {
        "uuid": "ea3c76ccc5c5315cdb2e4407b54fa9ec",
        "title": "感春十三首  其一○",
        "author": "张耒",
        "content": "漫漫东风来，吹此庭前樱。\n纍纍缀葩萼，华采日鲜明。\n朝阳助辉烁，好鸟亦和鸣。\n起行不自得，节物伤我情。\n皇天分四时，寒暑无暂停。\n悠然一气耳，不与人事争。\n方春感芬敷，秋復惜其零。\n一年能几何，方寸不暂平。\n念此自知妄，放歌遂遗形。\n达人傲天壤，儿女徒咿嘤。",
        "dynasty": "宋",
        "collection_info": null
    },
    {
        "uuid": "61d46f73c5e99302b8b58ecdbc42b22a",
        "title": "感春十三首  其一一",
        "author": "张耒",
        "content": "仲春渐燠沐，摅散常远步。\n独穿林下蹊，斜转竹间屿。\n鸣泉竞漱石，迸笋或妨路。\n吹衣信和风，濯足解双履。\n深行意益惬，默坐憩亦屡。\n野花迎客来，啼鸟惊我去。\n羣鸣投树鸦，独下过溪鹭。\n晴霞送斜日，历历星已布。\n娟娟新月弯，稍稍山已暮。\n用此遣朝昏，谁谓非尺素。",
        "dynasty": "宋",
        "collection_info": null
    },
    {
        "uuid": "d0bce69a7884292edf47a6127c3d07a8",
        "title": "感春十三首  其一二",
        "author": "张耒",
        "content": "高台面南山，独立望空阔。\n东风悠然来，吹我鬓中髮。\n独游动远思，览物念所悦。\n伊人在千里，山水不可越。\n玉音坐契阔，容华有消歇。\n悲哉音莫致，杂佩空自结。\n羣飞云间鸿，北羽俨成列。\n爱日崇令德，嘉好当无绝。",
        "dynasty": "宋",
        "collection_info": null
    },
    {
        "uuid": "404563ed445d37b6ff21d44b91767536",
        "title": "感春十三首  其一三",
        "author": "张耒",
        "content": "沉阴涉春仲，积潦断行蹟。\n浮云起南山，商羊未休息。\n壅涸无宿滞，芬芳有新摘。\n灯明休间齐，鸟静山霭夕。\n浊醪足斟酌，野杞柔可食。\n瑶簪脱雏笋，玉缕剸肥鲫。\n冥怀默有契，玩理方自得。\n庶几达人风，持用慰寂默。",
        "dynasty": "宋",
        "collection_info": null
    },
    {
        "uuid": "69589e4b016368edcb0b103d956e0642",
        "title": "感春",
        "author": "张耒",
        "content": "淹留生白髮，默默又惊春。\n花房与柳萼，三见东风新。\n竟日雨不止，翛翛寒着人。\n拥裘坐闭阁，但与山炉亲。\n昔我东南交，蔼蔼贤簪绅。\n朝晡不相舍，谈笑夜达晨。\n清言间嘲谑，侑以肴与尊。\n风花春院静，霰雪夜炉温。\n南士多文章，最爱蔡与秦。\n吴僧参寥者，潇洒出埃尘。\n诗多山水情，野鹤唳秋旻。\n江子贫而廉，乡党称其仁。\n徐子节最苦，五十慕其亲。\n颇有豪侠风，时时见于文。\n相逢必痛饮，大盏若鲸吞。\n家无一金资，有口不言贫。\n楚望自南来，赠我佳句频。\n送我歌百言，烂如张锦茵。\n蔡子不可见，穷泉闷幽魂。\n遗书谁收拾，抚旧心空存。\n僧寥安在哉，江汉一孤鳞。\n徐子益寥落，寂无人荐论。\n周子有书来，乃在吴江滨。\n其余数子者，影响无由闻。\n寥寥青天高，落落参与辰。\n东西不相及，难合易离分。\n自我官穷山，耳目如聋昏。\n相逢半俗物，彊笑接欢欣。\n景物岂不嘉，招携阻嘉宾。\n端如守笼鹤，终日掩吾门。\n春风动花光，桃李曰缤纷。\n长歌写我思，书寄东飞云。",
        "dynasty": "宋",
        "collection_info": null
    },
    {
        "uuid": "c7c83a3f3c8fbc66982e89574347674d",
        "title": "送晁将之咸平簿",
        "author": "张耒",
        "content": "逢君执经博士堂，见君赐第出明光。\n俯眉作吏百态恶，豫章参天要雪霜。\n连墙秋雨老藜苋，十日不见已束装。\n试寻崔丞谢客处，壁间有诗细作行。",
        "dynasty": "宋",
        "collection_info": null
    },
    {
        "uuid": "1f1a1bebf3b6cdf869017937dd3dba42",
        "title": "二月十五日",
        "author": "张耒",
        "content": "春风扬尘春日白，衡门向城人寂寂。\n淮阳三月桃李时，街头时有卖花儿。\n老人卧稳起常晚，欲强出游心独懒。\n一尊美酒酬芳菲，老大不及年少时。",
        "dynasty": "宋",
        "collection_info": null
    },
    {
        "uuid": "5b416e63a9be7951aeff55dffdd33beb",
        "title": "通海夜雨寄淮上故人",
        "author": "张耒",
        "content": "黄沙浑浑水满川，奔流争岸虎眼漩。\n南来舟子惯风水，万斛长船如等闲。\n蒙蒙春雨杨柳湿，漠漠人家鸡犬寒。\n道途归人寄消息，客行安稳近长安。",
        "dynasty": "宋",
        "collection_info": null
    },
    {
        "uuid": "03ebfcf4c219e2055e1847cc6b1173c9",
        "title": "泊舟永城西寺下有感",
        "author": "张耒",
        "content": "春水沄沄何处尽，连樯袅袅似当时。\n昨日桥边繫船客，南来北去知为谁。\n他乡异县各风物，游子居人长别离。\n叹息东城修竹寺，尘埃漫灭十年题。",
        "dynasty": "宋",
        "collection_info": null
    },
    {
        "uuid": "d2e9f7c4dbe6caea5a65b33945ce2ad6",
        "title": "伏暑日唯食粥一瓯尽屏人事颇逍遥效皮陆体",
        "author": "张耒",
        "content": "烈日炎风鼓大炉，籐床瓦枕闭门居。\n屏书居士持斋日，挂壁禅僧问法图。\n邻汲满携泉似乳，新舂旋籴米如珠。\n饱餐饘粥消长夏，况值饥年不敢余。",
        "dynasty": "宋",
        "collection_info": null
    },
    {
        "uuid": "4ab0bd3ca29fce284e69c76b340756df",
        "title": "壬午正月望夜赴临汝宿襄城古驿县有古寺家人辈夜往焚香襄城古邑也可以眺二室地爽垲退之所谓颍水嵩山豁眼明者癸未元夕谪居齐安携家游定惠妙圆承天下大云东禅盖出雨夜有感示秬秸",
        "author": "张耒",
        "content": "江城收灯寒寂历，里巷闭门不復出。\n蓬茅数屋逐臣庐，门前樵牛卧斜日。\n老人拥褐炉前睡，眼冷不眠思往事。\n去年襄城古驿亭，野县风埃寻古寺。\n周楚川原气象存，岘山紫逻秀连云。\n地留宝鼎周京贵，山拱泥金神岳尊。\n齐安江上渔樵市，谁料今年身到此。\n大江绕郭风涛翻，城中冈壠无平地。\n青红剪綵挂影灯，渔夫樵妇来相仍。\n短箫急鼓集儿女，丛祠夜半鸬鷀惊。\n浮生梦境何足计，呼童且闭柴门睡。\n百年江上谁得知，竿木随身聊一戏。",
        "dynasty": "宋",
        "collection_info": null
    },
    {
        "uuid": "f11a1926a6f475e62c2b199adeb53da0",
        "title": "题安州张全翁大夫溪图",
        "author": "张耒",
        "content": "清溪萦洄流碧玉，散入缘冈万竿竹。\n照春四合锦绣林，干云直上风霜木。\n主人吾宗行珪璧，解组归来鬓犹绿。\n祇知林下酒盈樽，不忧门外车推毂。\n灵心内守消冰炭，洗眼旁观看荣辱。\n造物乘除真有理，却将康健还无欲。\n嗟予放浪已半世，斥逐不去缘微禄。\n六年一梦百忧患，踏雨褰裳过林麓。\n杀鸡为黍固留我，我自奔忙不皇宿。\n乃知风月为君好，颇觉禽鱼憎我俗。\n楚鱼楚稻贱如土，老去容身一茅屋。\n他年杖履请卜邻，与君静话烹粱粥。",
        "dynasty": "宋",
        "collection_info": null
    },
    {
        "uuid": "33a65a323c80710497a229b4bcc69c9f",
        "title": "次韵苏内相好头赤",
        "author": "张耒",
        "content": "世无将军飞食肉，宛马不来鞭费竹。\n赤驽当御亦偶然，冀北此曹量计谷。\n惭愧蒲梢汗流赤，翻鬣胡风嘶汉日。\n麒麟不合地上行，谁道风云未经历。",
        "dynasty": "宋",
        "collection_info": null
    },
    {
        "uuid": "da8723e5054e31c59cab1aa0669a11c9",
        "title": "题东坡卜算子后",
        "author": "张耒",
        "content": "空江月明鱼龙眠，月中孤鸿影翩翩。\n有人清吟立江边，葛巾藜杖眼窥天。\n夜凉月堕幽虫急，鸿影翘沙衣露湿。\n仙人采诗作步虚，玉皇饮之碧琳腴。",
        "dynasty": "宋",
        "collection_info": null
    },
    {
        "uuid": "8835298f4eb43ba7a8ea77d3fd7af2fa",
        "title": "不雨",
        "author": "张耒",
        "content": "齐安一郡雨不足，稻畦土坚不入谷。\n城中赤日风吹沙，老鸦衔火烧竹屋。\n百尺长绳抽井底，井中泥滓多于水。\n潭边龙祠悬纸钱，谁令霹雳惊龙眠。",
        "dynasty": "宋",
        "collection_info": null
    },
    {
        "uuid": "9d9e11625a129480c2ee63f3c3833e31",
        "title": "厌雨四首  其一",
        "author": "张耒",
        "content": "夜来雨声倒百川，老农起坐不敢眠。\n曰疑涨潦捲屋去，又恐涌水兴床前。\n旦视山川一泥泞，流沛千顷新秧田。\n虾蟆相呼动百千，不念两股充庖煎。",
        "dynasty": "宋",
        "collection_info": null
    },
    {
        "uuid": "da9c79b98ba9e266131de546b690e2ea",
        "title": "厌雨四首  其二",
        "author": "张耒",
        "content": "霖霪望晴病望汗，里巷呻吟夜达旦。\n风清日出未敢喜，天公高居龙鱼悍。\n夜声翻盆昼绠縻，百川失性皆上驰。\n干坤震荡动植悲，谁居无事为此嬉。",
        "dynasty": "宋",
        "collection_info": null
    },
    {
        "uuid": "d2c8d191443291ca74531bdd6c862059",
        "title": "厌雨四首  其三",
        "author": "张耒",
        "content": "朝雨没田夜崩屋，下民何罪罹此毒。\n天公行雨须命龙，那知人欲食龙肉。\n玄云幕天不可决，日乌戢翼愁旸谷。\n区区昏垫未足忧，当念波涛翻地轴。",
        "dynasty": "宋",
        "collection_info": null
    },
    {
        "uuid": "ba9814a0d8f1201b857cd1d94c4b5f7d",
        "title": "厌雨四首  其四",
        "author": "张耒",
        "content": "柯山老人家四壁，深居闭门不下席。\n日补丹田气三咽，自言兹味胜玉食。\n无田无屋一空囊，不管门前水三尺。\n有钱沽酒便不忧，会见天清还白日。",
        "dynasty": "宋",
        "collection_info": null
    },
    {
        "uuid": "bb6efcce56673ca995f6f8561115f60e",
        "title": "梦游陈州柳河觉而作",
        "author": "张耒",
        "content": "虎豹九关未敢望，里门旧游如可寻。\n梦到城西古壕水，倚天高柳万黄金。\n丛祠之南我旧圃，蔬甲若若春泥深。\n睡觉啼禽自相问，经年他乡何滞淫。",
        "dynasty": "宋",
        "collection_info": null
    },
    {
        "uuid": "ef277f8b552c7a488f3bb0aa31cbba87",
        "title": "新正",
        "author": "张耒",
        "content": "春风浩浩春阳尽，老木生芽绿如豆。\n古巢老乌声鸦鸦，南陂雨干麦将秀。\n人家寒食无一月，青箬蒸鱼竞时节。\n白衫紫领来自田，县官呼我要青钱。",
        "dynasty": "宋",
        "collection_info": null
    },
    {
        "uuid": "7df101f681936f384b23413834519a5c",
        "title": "苦寒二首  其一",
        "author": "张耒",
        "content": "二月八日寒未已，山城雨过浄如洗。\n城门樵渔不復来，市中屐齿响长街。\n老翁一杯百不知，酒酣放歌视羣儿。\n句芒当权不用事，玄冥功成徒尔为。",
        "dynasty": "宋",
        "collection_info": null
    },
    {
        "uuid": "d8308c0989bb5fd1cbb2857b56bcff0a",
        "title": "苦寒二首  其二",
        "author": "张耒",
        "content": "山城新炭贱于土，老翁守垆朝復暮。\n时倾墙下一杯酒，不怕檐前三尺雨。\n共言麦好岁当熟，里巷往来闻好语。\n老大汤餠百不忧，折脚铛中足烹煮。",
        "dynasty": "宋",
        "collection_info": null
    },
    {
        "uuid": "baa1b6de8a436de02cb9590b7f20980f",
        "title": "赠马十二全玉沿檄过楚顷刻而别",
        "author": "张耒",
        "content": "我离海边方季夏，子时别我西亭下。\n是时积雨河水深，却看孤舟放清夜。\n尔来忽忽冬已阑，岁晚荒凉学官舍。\n那知復与子携手，犹能顷刻听清话。\n来时绿树今黄叶，须信丹颜暗中化。\n别离易得当重惜，岁月难留足悲咤。\n人生坎轲多忧娱，万事纷纷少休暇。\n况子飘泊不可常，几度相逢即衰谢。\n功名有命何足求，富贵无常求亦乍。\n隋珠弹雀虽有获，纤尘未补千金价。\n我于世事甘不学，久师壁观依僧社。\n辱君指我曹溪源，行虽未至宁辞驾。\n君如有志反丘壑，我即求田买桑柘。\n卜邻丈室听谈禅，更问老农求学稼。",
        "dynasty": "宋",
        "collection_info": null
    },
    {
        "uuid": "99a74e16c97036f1ec8125388e7acbac",
        "title": "别梅",
        "author": "张耒",
        "content": "宦游到处即为家，况我迁谪来天涯。\n三年假馆主人屋，忽忽屡见新梅花。\n那知今冬当去此，十月已见凌霜葩。\n绕之百匝未易别，对我脉脉如含嗟。\n悬知客去门復掩，亭沼人散啼昏鸦。\n朝风吹香散寂历，夜月照影低横斜。\n嗟我明年復何处，东州旱野连桑麻。\n相思时有梦魂到，极目南望空烟霞。",
        "dynasty": "宋",
        "collection_info": null
    },
    {
        "uuid": "d3ae0e1a93e13d7de5abd85f2dc91ecd",
        "title": "初夏",
        "author": "张耒",
        "content": "南风吹笋成修竹，园林一番新阴绿。\n足愁多病少欢娱，感时念远伤幽独。\n遥山林外知何处，倦客楼头空极目。\n悲笳三迭闭江城，娟娟新月啼乌宿。",
        "dynasty": "宋",
        "collection_info": null
    },
    {
        "uuid": "2c4b36791925ad44368dc2095fea1ec1",
        "title": "和应之蝎虎",
        "author": "张耒",
        "content": "蝎虎捕蝇君叹息，尔胡纵蝎蝇遭食。\n畏难侮易真可尤，能捕飞蝇犹有益。\n君不见世上虚名相借与，号以千钧实无缕。\n岂惟无益害从旃，搏绳之虎犹为贤。",
        "dynasty": "宋",
        "collection_info": null
    },
    {
        "uuid": "d6028850505fb3be2fba13d8cc9d8c3f",
        "title": "寒夜",
        "author": "张耒",
        "content": "暗空无星云抹漆，邑犬吠野人履霜。\n岁云暮矣风落木，夜如何其斗插江。\n屋头眠鸡正寂寂，野县严鼓先逢逢。\n摩挲老面起构火，春色床头酒满缸。",
        "dynasty": "宋",
        "collection_info": null
    },
    {
        "uuid": "6532489c524081fa6e431a28548bf9a0",
        "title": "雪中狂言五首  其一",
        "author": "张耒",
        "content": "江乡密雪常在春，异哉今腊已再白。\n风严无声掠树过，茅檐飞霰鸣策策。\n老农饱食莫畏寒，天意在汝田中麦。\n我虽无田助尔喜，来岁不忧汤餠窄。",
        "dynasty": "宋",
        "collection_info": null
    },
    {
        "uuid": "1dc9c7ca5e79cd060483161f6cfa6f18",
        "title": "雪中狂言五首  其二",
        "author": "张耒",
        "content": "今春齐安大疾疫，闾里老弱死籍籍。\n篾绳芦席肩两夫，绕郭纍纍瘗千百。\n玄冥一日行正令，疠气入地应千尺。\n异乡身健百不忧，有钱但知沽酒吃。",
        "dynasty": "宋",
        "collection_info": null
    },
    {
        "uuid": "f3ba5ae5f3d8db28c7d6141380bfef42",
        "title": "雪中狂言五首  其三",
        "author": "张耒",
        "content": "我家中州食嗜麵，长罗如船硙如电。\n烂银白璧照中厨，膳夫调和随百变。\n江乡种麦几数粒，强进腥鱼蒸粝饭。\n雪深麦好定丰登，明年一饱偿吾愿。",
        "dynasty": "宋",
        "collection_info": null
    },
    {
        "uuid": "ab72df1902df93513fb38aa98e0f5f64",
        "title": "雪中狂言五首  其四",
        "author": "张耒",
        "content": "请说吾乡人种麦，漫山亘野顷千百。\n北风寒严大泽干，一腊何啻见三白。\n春泥冰消土脉动，壠亩渐纵牛羊续。\n街头作餠大如槃，一岁衣食事已毕。",
        "dynasty": "宋",
        "collection_info": null
    },
    {
        "uuid": "c81acab6bcbdecf5bb57c7461532c739",
        "title": "雪中狂言五首  其五",
        "author": "张耒",
        "content": "故园陈墟太昊祠，腊雪消后融春泥。\n韭芽苣甲初出土，春槃饤鬬如棼丝。\n里闾经过厌此物，糖䭔寒具方交驰。\n江南鱼稻岂不美，长年谪居长土思。",
        "dynasty": "宋",
        "collection_info": null
    },
    {
        "uuid": "80d388aebdc0f1cc209b74f823a8d39d",
        "title": "闻红鹤有感",
        "author": "张耒",
        "content": "东风吹晓麦青青，柯山树头红鹤呜。\n窗间梦断客叹息，忆我去年临汝城。\n平池朱阁花如雪，岘山少室两奇绝。\n岂知崎岖黄土岗，茅屋芦篱风雨折。\n殷勤寄语望嵩楼，此身强健会重游。\n陈迹再寻难料得，正如三到旧黄州。",
        "dynasty": "宋",
        "collection_info": null
    },
    {
        "uuid": "2d79456ed1fec4944b699f3fb4508542",
        "title": "闻苏先生除校书郎喜而为诗并招王子中",
        "author": "张耒",
        "content": "绩溪仙翁若秋鹤，有喙不向腥羶啄。\n几年戢翼大江南，下看纷纷飞燕雀。\n亲携杖拂呵禅祖，自伐松根出灵药。\n世人真自为公忙，公宁有意人间乐。\n嗣皇继明登俊彦，诏遣雠书天禄阁。\n江山气象满收贮，倾倒归来开万橐。\n咸韶无声嗟已久，野鼓羌弦自宫角。\n当令鸾凤见文章，却遣丘陵仰山岳。\n王郎萧萧好文笔，一世清名推卫乐。\n岭头梅发始辞家，坐见长安秋叶落。\n滞留穷县许过我，季心不负千金诺。\n何为岁晚尚迟留，庭下寒篁还解箨。\n我老栖栖亦何事，一官未足充藜藿。\n读书把笔工无益，执板折腰心已怍。\n顽疏一味难鞭警，妙道多生欲穿凿。\n惟君所事与我同，他日相从郑君学。",
        "dynasty": "宋",
        "collection_info": null
    },
    {
        "uuid": "080a7342a7832eace7327e91c504878e",
        "title": "偶书三首  其一",
        "author": "张耒",
        "content": "秋阴漫漫几千里，赤壁矶前天接水。\n连樯接舵不復行，老鱼擘波时出戏。\n黄橙紫栗收如积，青钱买酒不堪惜。\n北人岁久厌南餐，山边有路何时还。",
        "dynasty": "宋",
        "collection_info": null
    },
    {
        "uuid": "8523634ec752d3e0cc3370d6015f33c4",
        "title": "偶书三首  其二",
        "author": "张耒",
        "content": "穷愁昼夜阴如一，夜不见星朝蔽日。\n枯畴已穫大野空，怒江未落连洲没。\n长鱼泼剌不受钓，渔子高眠守蓬荜。\n紫髯旧宫谁復游，鼎峙雄心久萧瑟。",
        "dynasty": "宋",
        "collection_info": null
    },
    {
        "uuid": "4d9482455e12bcfcb1b9e76986af11fd",
        "title": "偶书三首  其三",
        "author": "张耒",
        "content": "周郎战处沧江回，鱼龙荡潏山石摧。\n荆州艨艟莫举檝，走君不劳一炬灰。\n当年雄豪谁復在，乔木荒烟忽千载。\n蕲州截竹作笛材，一写山川万古哀。",
        "dynasty": "宋",
        "collection_info": null
    },
    {
        "uuid": "846f9817af786e1f2722a635adc4986e",
        "title": "感春",
        "author": "张耒",
        "content": "我爱沙边双白鸥，飞鸣相乐还相求。\n往来饮啄性如一，异类不至心无忧。\n我来穷山无与友，虽有接纳非吾俦。\n人生从类乃为乐，强言笑语欢何由。",
        "dynasty": "宋",
        "collection_info": null
    },
    {
        "uuid": "13eeb93794b64c51fb0cefe93f88081c",
        "title": "对酒奉怀无咎二首  其一",
        "author": "张耒",
        "content": "城门失火池鱼穷，树头风声酒榼空。\n虽贫家妇有旨蓄，一一可口不待丰。\n往来曳杖两足健，醉后哦诗双颊红。\n最忆南都晁别驾，高歌大笑声如钟。",
        "dynasty": "宋",
        "collection_info": null
    },
    {
        "uuid": "3fd6d9ebb339d8d985218692bca951ad",
        "title": "对酒奉怀无咎二首  其二",
        "author": "张耒",
        "content": "我兄改秩令新昌，相望虽远同江外。\n君家兄弟数如我，曹南好在庞眉弟。\n官微无利沾骨肉，两处强健差自慰。\n近来老子还破禅，一女咿哑犹未睟。",
        "dynasty": "宋",
        "collection_info": null
    },
    {
        "uuid": "541a08e1ea9ecfb7dd7e04f33614c611",
        "title": "醉郡圃二首  其一",
        "author": "张耒",
        "content": "东风流园开百花，繁红酽白如晴霞。\n主人殷勤劝客饮，我为满釂酢以华。\n游人酒客兴未足，举首白日西南斜。\n人生有酒不肯饮，百年醒坐何为耶。",
        "dynasty": "宋",
        "collection_info": null
    },
    {
        "uuid": "02f26d71e146e8371ffb8ba6540200cf",
        "title": "醉郡圃二首  其二",
        "author": "张耒",
        "content": "驱童晨摘承露花，荐以玉盘濡井华。\n谁云离本即憔悴，持玩入手意有加。\n为之致酒就几案，影落酒底杯浮葩。\n平生看花常不足，肯使容易亲尘沙。",
        "dynasty": "宋",
        "collection_info": null
    },
    {
        "uuid": "f7a8960d4cddb439b2de785c1d46f649",
        "title": "秋园杂感",
        "author": "张耒",
        "content": "只今枯条罥衰蔓，异时密叶如翠葆。\n执斤之子久睥睨，簸米待薪已除竈。\n寄言青云富贵人，金朱能得几时好。\n是非荣辱百不知，却输顽钝柯山老。",
        "dynasty": "宋",
        "collection_info": null
    },
    {
        "uuid": "db605489c3035843029b4a56a8c9f6df",
        "title": "孝感县",
        "author": "张耒",
        "content": "萧索江干县，林端见客樯。\n山川错吴楚，人物混荆杨。\n风略寒芦阵，云迷夕鸟行。\n故乡同见月，谁记白头郎。",
        "dynasty": "宋",
        "collection_info": null
    },
    {
        "uuid": "57cdc25cb27a8ef145339eb1bea9959c",
        "title": "春寒二首  其一",
        "author": "张耒",
        "content": "星霜残腊过，霰雪一冬频。\n云重常昏昼，寒多更入春。\n晚风捎翠暮，轻雨敛微尘。\n满酌山樽酒，驱愁尔最亲。",
        "dynasty": "宋",
        "collection_info": null
    },
    {
        "uuid": "1b35253152981de264cbcd9f8e9ca028",
        "title": "春寒二首  其二",
        "author": "张耒",
        "content": "漠漠阴还合，迢迢日自长。\n云容将雨露，山意自风霜。\n栏甲青辞土，园枝笑倚墙。\n薄寒能几许，春雨满池塘。",
        "dynasty": "宋",
        "collection_info": null
    },
    {
        "uuid": "ee1e3045038ab6e2de1f84bf923aaf13",
        "title": "春晴",
        "author": "张耒",
        "content": "溪流清欲涨，山雪白仍铺。\n耕陇晴罗雉，春渠暖日蔬。\n禽鱼随处乐，草木向阳舒。\n酒病年来甚，高眠懒着书。",
        "dynasty": "宋",
        "collection_info": null
    },
    {
        "uuid": "dac9394aef07495c74128a98b7eadbc0",
        "title": "伤春",
        "author": "张耒",
        "content": "山城夜来雨，卧病惜残春。\n暗暗鸟啼树，飘飘花去人。\n地偏佳客断，官冷酒钱贫。\n乘兴还骑马，田家乐更真。",
        "dynasty": "宋",
        "collection_info": null
    },
    {
        "uuid": "6a13d01c0a4683fac56ee180c353cc8a",
        "title": "近清明二首  其一",
        "author": "张耒",
        "content": "斜日去不驻，好风来有情。\n江城过风雨，花木近清明。\n水树閒照影，山禽时引声。\n吾年行老矣，淹泊蹇何成。",
        "dynasty": "宋",
        "collection_info": null
    },
    {
        "uuid": "64eaca3e4ce9e6a5eae7202e1dd402d3",
        "title": "近清明二首  其二",
        "author": "张耒",
        "content": "冉冉春向老，昏昏日復斜。\n鲜欢常止酒，不睡更烹茶。\n幡起烟中剎，鷄鸣林外家。\n陈王斗鸡道，风柳不胜斜。",
        "dynasty": "宋",
        "collection_info": null
    },
    {
        "uuid": "fd8f63ef05da1580eb445284a9945f1c",
        "title": "青春",
        "author": "张耒",
        "content": "青春忽妍好，半岭丽朝阳。\n谷鸟喜相见，园花明晓妆。\n闲居耽道味，吟眺惜风光。\n扣户有佳客，悠然三举觞。",
        "dynasty": "宋",
        "collection_info": null
    },
    {
        "uuid": "6d424fa07718ed1a91a325a5b203d2c3",
        "title": "寒食后数日方持斋诵经而东园游人甚盛因而赋此",
        "author": "张耒",
        "content": "芳物忽过半，寒食已阑珊。\n园静鸣鸟下，花稀新叶繁。\n焚香翻贝叶，谢客掩柴关。\n止酒方清坐，畦蔬助晚餐。",
        "dynasty": "宋",
        "collection_info": null
    },
    {
        "uuid": "8985c3f69a6da53f7dceb68474249e4a",
        "title": "寒食日赠同饮者",
        "author": "张耒",
        "content": "春城风雨后，花落满人家。\n宿润留芳草，晴辉上晓霞。\n园林正寒食，樽酒对年华。\n一笑相逢地，功名莫嘆嗟。",
        "dynasty": "宋",
        "collection_info": null
    },
    {
        "uuid": "ce21f0b1efd425454a292a80b0ac6d63",
        "title": "暮春书事四首  其一",
        "author": "张耒",
        "content": "冉冉春将老，悠悠昼掩关。\n鸠鸣高柳暗，雨细广庭闲。\n尘榻谈无客，风帘望有山。\n衔泥新燕子，一一及时还。",
        "dynasty": "宋",
        "collection_info": null
    },
    {
        "uuid": "87c14a3963d27cf30a3a0b659ce29267",
        "title": "暮春书事四首  其二",
        "author": "张耒",
        "content": "漠漠山云合，檐风透薄帷。\n柳藏阴后絮，樱压雨中枝。\n坐暖晨杯罢，香浓午睡时。\n薄寒犹故在，再取紫貂披。",
        "dynasty": "宋",
        "collection_info": null
    },
    {
        "uuid": "7c41e380b18fc91f21af8b9e9cabdbbf",
        "title": "暮春书事四首  其三",
        "author": "张耒",
        "content": "冉冉春将老，迟迟日正长。\n露花低晓架，风絮集闲堂。\n水暖荷争出，杯寒杏已尝。\n芳菲值穷谷，嗟负少年狂。",
        "dynasty": "宋",
        "collection_info": null
    },
    {
        "uuid": "7bc736cd7515f1986061b9fb9cdf5678",
        "title": "暮春书事四首  其四",
        "author": "张耒",
        "content": "林花飞已久，芳草雨余长。\n人静槐庭午，帘斜竹院凉。\n沾泥新笋白，封蜡煮醪香。\n莫厌残春醉，流莺劝举觞。",
        "dynasty": "宋",
        "collection_info": null
    },
    {
        "uuid": "bef3d68183ab2190d529cc04a3a1a441",
        "title": "春暮有感二首  其一",
        "author": "张耒",
        "content": "午枕消暗永，春裘御晓清。\n砌红多近采，园绿有深鸣。\n窗破斜光入，炉消断碧横。\n白头为吏苦，高卧笑浮生。",
        "dynasty": "宋",
        "collection_info": null
    },
    {
        "uuid": "40255aa5a1bdc85e12fa9fd225e1f7b5",
        "title": "春暮有感二首  其二",
        "author": "张耒",
        "content": "江城春雨暗，客舍夜灯明。\n构火添香炷，拥衾闻竹声。\n微明旁舍火，断续远楼更。\n何处离羣鸟，孤飞深夜鸣。",
        "dynasty": "宋",
        "collection_info": null
    },
    {
        "uuid": "f8e2c4421c7479b7e4836c68f91bb06d",
        "title": "感春二首  其一",
        "author": "张耒",
        "content": "不觉悠悠过，东风换故年。\n青春消霰雪，白日满山川。\n草绿飘梅地，江平去雁天。\n故园桃李动，东望每依然。",
        "dynasty": "宋",
        "collection_info": null
    },
    {
        "uuid": "b4a0fdb785928b01780ce516ebf23eed",
        "title": "感春二首  其二",
        "author": "张耒",
        "content": "为问闲茅客，穷愁何所欢。\n焚香延昼睡，酤酒过春寒。\n岁月颠毛换，古今行路难。\n浮生付造物，留滞復何叹。",
        "dynasty": "宋",
        "collection_info": null
    },
    {
        "uuid": "6d4e44f37686c793d19ecb2a42e8b2f2",
        "title": "晚春",
        "author": "张耒",
        "content": "积雨桃李暗，西园已晚春。\n平池花照影，深树鸟窥人。\n飞近燕知主，青分柳过邻。\n浮生似群动，聊復共欣欣。",
        "dynasty": "宋",
        "collection_info": null
    },
    {
        "uuid": "ffefef61eff4fc313f4508c1556c79c4",
        "title": "送春",
        "author": "张耒",
        "content": "莽莽平原绿，悠悠晚树红。\n巢成莺哺子，柳老絮飞空。\n碧草长亭路，青旗野店风。\n伤心对千里，无酒奈愁攻。",
        "dynasty": "宋",
        "collection_info": null
    },
    {
        "uuid": "333f8f42d83acea63762f3df81008ea8",
        "title": "迟日",
        "author": "张耒",
        "content": "迟日花光乱，东风酒浪深。\n天边为客恨，老去惜春心。\n起舞狂犹在，悲歌病不禁。\n高楼见千里，不醉莫登临。",
        "dynasty": "宋",
        "collection_info": null
    },
    {
        "uuid": "e6f53abccd4e0f7a24a788a712cb3a6f",
        "title": "晚晴",
        "author": "张耒",
        "content": "裛尘朝雨细，透竹夕阳明。\n鸟雀知春去，牛羊散晚晴。\n官闲端欲老，谋拙漫无成。\n堂下清溪水，三逢苹芷生。",
        "dynasty": "宋",
        "collection_info": null
    },
    {
        "uuid": "1892444fac75bbddfbc546e600b99acd",
        "title": "秋晚",
        "author": "张耒",
        "content": "鸟栖林已静，门掩吏家归。\n黄叶雨中尽，鸣虫霜后微。\n尘凝经暑扇，貂敝早寒衣。\n頼有清尊酒，山炉彻夜围。",
        "dynasty": "宋",
        "collection_info": null
    },
    {
        "uuid": "4bfb83d9a9e111bc4f31f9758d740c0c",
        "title": "黄人谓寒食上冢为浇山其祭馔多用蒻菜事已则鸣钲而归",
        "author": "张耒",
        "content": "携酒浇山去，鸣钲彻祭归。\n青蔬蒸果蒻，白酒市无旗。\n日暮人皆醉，夜深歌似啼。\n故人书问我，何用久居夷。",
        "dynasty": "宋",
        "collection_info": null
    },
    {
        "uuid": "35f8b083ebb639f0e281af7835f2c492",
        "title": "东池",
        "author": "张耒",
        "content": "东池久不到，摇落过秋中。\n万竹萧萧雨，孤荷袅袅风。\n遣秋诗酒在，久客岁时穷。\n唯有思乡梦，长随洛水东。",
        "dynasty": "宋",
        "collection_info": null
    },
    {
        "uuid": "8111f2f7e1df53eea0e6918c0bac89a4",
        "title": "和应之盛夏",
        "author": "张耒",
        "content": "驱马畏炎暑，杜门常鲜欢。\n吴绡朝扇薄，越布夜衾单。\n饮沼山禽渴，沾泥雨果残。\n二年薇与蕨，实厌野人餐。",
        "dynasty": "宋",
        "collection_info": null
    },
    {
        "uuid": "5d5c6998d76fcc2f508856ac4248d648",
        "title": "和应之永日",
        "author": "张耒",
        "content": "多病倦烦暑，幸兹山水幽。\n惜芳悲鷤䳏，占雨听鸣鸠。\n池影澄当户，山阴暮转楼。\n黄昏萤点点，秋信与堪愁。",
        "dynasty": "宋",
        "collection_info": null
    },
    {
        "uuid": "30de3bb076cd62ebd1c69028dc067c59",
        "title": "偶摘梅数枝致案上盎中芬然遂开因为作一诗",
        "author": "张耒",
        "content": "偶别霜城陋，来蒙玉案登。\n清香侵砚水，寒影伴书灯。\n见我粲如笑，赠人慵未能。\n将何伴高洁，清晓诵黄庭。",
        "dynasty": "宋",
        "collection_info": null
    },
    {
        "uuid": "e976cc3c2d3cbb8094430e240ac97727",
        "title": "初冬小园寓目",
        "author": "张耒",
        "content": "独树翘寒色，闲云澹落晖。\n新霜黄菊重，久雨翠梧稀。\n暝雀鸣还啄，高乌定更飞。\n敝貂犹故在，卒岁免无衣。",
        "dynasty": "宋",
        "collection_info": null
    },
    {
        "uuid": "065fb4b9543e09ef502841604ea1b4dc",
        "title": "冬日作二首  其一",
        "author": "张耒",
        "content": "南雨不成雪，北风楼观寒。\n眉颦鲁酒薄，肠断楚梅酸。\n云梦寒全薄，湖湘春欲还。\n举头瞻去雁，羡尔有轻翰。",
        "dynasty": "宋",
        "collection_info": null
    },
    {
        "uuid": "aa3e7e79c9acf7be0bfb175501079f71",
        "title": "冬日作二首  其二",
        "author": "张耒",
        "content": "泽国久还雨，频妨裘褐温。\n羁怀常悄悄，醉眼任昏昏。\n云赴荆王梦，天迷楚客魂。\n飘萍惟泥酒，吾事肯轻论。",
        "dynasty": "宋",
        "collection_info": null
    },
    {
        "uuid": "17e596b1add0ace96d42af15132ac6e5",
        "title": "冬日即事",
        "author": "张耒",
        "content": "郡闲多暇日，况乃值清冬。\n风叶已成扫，霜芜犹復重。\n佛香留夜火，蔬饭候晨钟。\n谁信二千石，心如一衲翁。",
        "dynasty": "宋",
        "collection_info": null
    },
    {
        "uuid": "705199e8783e949df4511b36981845a8",
        "title": "冬日书事二首  其一",
        "author": "张耒",
        "content": "草草漫翁居，心安知有余。\n风高收野潦，霜晚足园蔬。\n宿火温茶箧，明灯转素书。\n御冬无旨蓄，渍药酒盈壶。",
        "dynasty": "宋",
        "collection_info": null
    },
    {
        "uuid": "d78a0ef2eb2b5a03b43b96b168036563",
        "title": "冬日书事二首  其二",
        "author": "张耒",
        "content": "孤城已惨淡，晚色復朦胧。\n日动乌栖叶，云开雁去风。\n草繁田尚绿，霜薄叶微红。\n已是悲摇落，那堪岁更穷。",
        "dynasty": "宋",
        "collection_info": null
    },
    {
        "uuid": "3f412d25c2dd67cbfeaef29ed59e6eac",
        "title": "腊日晚步",
        "author": "张耒",
        "content": "喜觉阳和近，山园策杖行。\n草应知地暖，柳欲向人轻。\n残雪通春信，鸣禽报晓晴。\n田闾未成计，搔首向春耕。",
        "dynasty": "宋",
        "collection_info": null
    },
    {
        "uuid": "5fe89d5dc6ec45856c6d6370e6a9f427",
        "title": "腊日四首  其一",
        "author": "张耒",
        "content": "今日何妍暖，青春亦不迟。\n竹寻穿地笋，梅有犯寒枝。\n云物晴无事，禽鱼暖自私。\n芳菲行满眼，准拟报愁知。",
        "dynasty": "宋",
        "collection_info": null
    },
    {
        "uuid": "e9a3d32600af96df28830ddded077eac",
        "title": "腊日四首  其二",
        "author": "张耒",
        "content": "腊云寒不动，残岁转萧条。\n雪意千山静，天形一雁高。\n冰留檐旧滴，红到杏新梢。\n寂寞群儿笑，因文更解嘲。",
        "dynasty": "宋",
        "collection_info": null
    },
    {
        "uuid": "61ab028cac5b396dd307b7da88abebf2",
        "title": "腊日四首  其三",
        "author": "张耒",
        "content": "日暖村村路，人家迭送迎。\n婚姻须岁暮，酒醴幸年登。\n箫鼓儿童集，衣裳妇女矜。\n敢辞鸡黍费，农事及春兴。",
        "dynasty": "宋",
        "collection_info": null
    },
    {
        "uuid": "91e058528c44cb805c4b11fe4202c179",
        "title": "腊日四首  其四",
        "author": "张耒",
        "content": "园冷无人扫，门荒少客过。\n槐高庭日少，竹近野风多。\n霰雪催残腊，山川对浩歌。\n飘蓬求季主，身世问如何。",
        "dynasty": "宋",
        "collection_info": null
    },
    {
        "uuid": "ba83cf0b62fd639ac45dac3fbe89b7ab",
        "title": "冬夜二首  其一",
        "author": "张耒",
        "content": "惨惨诸山暮，寥寥老树空。\n尚飞霜雁急，不动雪云重。\n挂冷寒灯壁，悲传夜柝风。\n隔窗无恨竹，萧飒到晨钟。",
        "dynasty": "宋",
        "collection_info": null
    },
    {
        "uuid": "d7087585d9da58ef5e0718dd27942bde",
        "title": "冬夜二首  其二",
        "author": "张耒",
        "content": "岁晚转无趣，席门谁驻车。\n涧泉分当井，山叶扫供厨。\n谋拙从人笑，身闲读我书。\n幸知霜霰晚，时得灌园蔬。",
        "dynasty": "宋",
        "collection_info": null
    },
    {
        "uuid": "069d226f3399557d42fc88a16f31e2da",
        "title": "腊月书事",
        "author": "张耒",
        "content": "荆棘连昌路，珠玑久化尘。\n青山飞白鸟，野水渡行人。\n寂寂繁华尽，悠悠草木春。\n人间有兴废，何事独伤神。",
        "dynasty": "宋",
        "collection_info": null
    },
    {
        "uuid": "f4edb2a0df3d5c206739c458b9d294a9",
        "title": "十一月七日五首  其一",
        "author": "张耒",
        "content": "寒更催欲尽，曙色转鸡吭。\n鸣雁背晓斗，清笳吟宿霜。\n空山岁华晚，故园归梦长。\n晨起临清镜，悲嗟髮已苍。",
        "dynasty": "宋",
        "collection_info": null
    },
    {
        "uuid": "1ee802e0636ef1fab3954e6f72393045",
        "title": "十一月七日五首  其二",
        "author": "张耒",
        "content": "寒暑添线衲，朝晡折足铛。\n无言病居士，面壁老胡僧。\n佛祖岂欺我，干坤终有凭。\n穷年无一事，高卧醉腾腾。",
        "dynasty": "宋",
        "collection_info": null
    },
    {
        "uuid": "920346165010d041e608105c55a945a7",
        "title": "十一月七日五首  其三",
        "author": "张耒",
        "content": "山与晴天晚，江连夕照红。\n高鸿知夜渚，乔木要霜风。\n买酒缸须满，温炉火屡供。\n穷通定何物，随意乐衰翁。",
        "dynasty": "宋",
        "collection_info": null
    },
    {
        "uuid": "e72903450342e0badb3c93228bbd2480",
        "title": "十一月七日五首  其四",
        "author": "张耒",
        "content": "三杯无奈醉，一褐有余温。\n眼下幸无事，世间何足论。\n山僧元饱饭，词客谩招魂。\n杖策知何诣，门前老圃村。",
        "dynasty": "宋",
        "collection_info": null
    },
    {
        "uuid": "234fc063d2596eafc48b6a2b1ca73363",
        "title": "十一月七日五首  其五",
        "author": "张耒",
        "content": "水雾今晨重，山川不復分。\n自然无日色，那更挟霜分。\n乌鸟依寒寂，渔樵散暝昏。\n一杯聊愈疾，令我忆违君。",
        "dynasty": "宋",
        "collection_info": null
    },
    {
        "uuid": "2f5040b4ae06a44fcaf35fe25c00b07c",
        "title": "冬至后三日三首  其一",
        "author": "张耒",
        "content": "寒暑添线衲，朝晡折足铛。\n何劳问荣辱，便是了平生。\n理自阴阳运，吾宁口舌争。\n深居玩吾宝，不遗世人轻。",
        "dynasty": "宋",
        "collection_info": null
    },
    {
        "uuid": "0cc8cdd11ea31c53232b70d29d4218f9",
        "title": "冬至后三日三首  其二",
        "author": "张耒",
        "content": "水国过冬至，风光春已生。\n梅如相见喜，雁有欲归声。\n老去书全懒，闲中酒愈倾。\n穷通付吾道，不復问君平。",
        "dynasty": "宋",
        "collection_info": null
    },
    {
        "uuid": "8682576be7a5f35300b92ebc9433c112",
        "title": "冬至后三日三首  其三",
        "author": "张耒",
        "content": "梅柳有情态，江城过岁除。\n山村见霜橘，江市出寒鱼。\n谪久衣冠懒，身闲故旧疏。\n傍篱挑翠甲，忆我故园蔬。",
        "dynasty": "宋",
        "collection_info": null
    },
    {
        "uuid": "87fc388eb260b0357a3fbd6f0a09a626",
        "title": "岁暮闲韵四首  其一",
        "author": "张耒",
        "content": "岁暮柯山客，端居不出门。\n风烟限僻壤，闾井若荒村。\n江鸟占寒暑，楼笳报晓昏。\n风枝吹断蔓，霜叶拥陈根。\n慷慨看星剑，烦愁泥酒樽。\n孤烟吹日晏，寸炭语宵分。\n未肯伤麟泣，还须视舌存。\n可能天理错，难与俗人论。\n魑魅徒为尔，枭鸾竟异羣。\n江湖休浩渺，心拱北辰尊。",
        "dynasty": "宋",
        "collection_info": null
    },
    {
        "uuid": "c665bf429e7a4d554754b52859923132",
        "title": "岁暮闲韵四首  其二",
        "author": "张耒",
        "content": "岁暮柯山客，萧条酒一樽。\n贫闲缘事少，老冷頼炉温。\n草木千山麓，蓬茅数亩村。\n相逢半农圃，无事理鸡豚。\n落井吹鸣碓，横参对掩门。\n人归邑犬吠，江黑夜虹翻。\n栉感颠毛减，书愁病眼昏。\n按方成小酿，征古构新文。\n默喻干坤意，静看魑魅奔。\n何须叹虎兕，吾道古来尊。",
        "dynasty": "宋",
        "collection_info": null
    },
    {
        "uuid": "52c912405031c1f9bc76340b71c2e778",
        "title": "岁暮闲韵四首  其三",
        "author": "张耒",
        "content": "岁暮柯山客，晨兴理小堂。\n重云隔短日，老树拱清霜。\n暖足加炉炭，翻经炷佛香。\n蠲疴药探箧，破闷酒盈觞。\n江落朝宗急，年登播殖忙。\n江鱼切玉白，楚稻扑云黄。\n猎获频供炙，邻蔬屡许尝。\n吾谋殊未失，曝背负朝阳。",
        "dynasty": "宋",
        "collection_info": null
    },
    {
        "uuid": "28546910091a6f24887e3083cd614108",
        "title": "岁暮闲韵四首  其四",
        "author": "张耒",
        "content": "岁暮柯山客，端居欲滞淫。\n空山唯古木，短日更层阴。\n水国风霜晚，幽人井硙深。\n年饥无贷粟，冬暖有残砧。\n静枕闻鸣雁，开门对远林。\n乌宾朝日上，鸡送曙河沉。\n今古竟一致，干坤固有心。\n悲歌激壮气，未觉鬓霜侵。",
        "dynasty": "宋",
        "collection_info": null
    },
    {
        "uuid": "02b3197457d62d1d0531a80e6cd60825",
        "title": "岁暮",
        "author": "张耒",
        "content": "岁暮无聊客，端居如坐禅。\n薄霜犹衣夹，多雨急收田。\n落日乌鸢集，晴林橘柚悬。\n已无轩冕念，岑寂度残年。",
        "dynasty": "宋",
        "collection_info": null
    },
    {
        "uuid": "eaf12462849d0ad2b55deb872aeb68ef",
        "title": "小雨",
        "author": "张耒",
        "content": "小雨廉纤晚，幽花寂历秋。\n嘉时空冉冉，白日付悠悠。\n乱思工萦恨，危肠只贮愁。\n唯应时扣寂，一念万缘休。",
        "dynasty": "宋",
        "collection_info": null
    },
    {
        "uuid": "c3be03b28aba754581351f483843fe37",
        "title": "和应之细雨",
        "author": "张耒",
        "content": "朝烟和细雨，病眼暗难分。\n有润物皆泽，无声人不闻。\n绿连平野稼，翠杂乱山氛。\n晚霁復何有，飘飘神女云。",
        "dynasty": "宋",
        "collection_info": null
    },
    {
        "uuid": "a33c1a876347ecef46ec7b7d7c5cfde0",
        "title": "和小雨",
        "author": "张耒",
        "content": "入夜雨声急，坐愁衾枕单。\n春归千里恨，梦断五更寒。\n遣兴芳樽满，惊心节物残。\n山城近野水，半夜有归翰。",
        "dynasty": "宋",
        "collection_info": null
    },
    {
        "uuid": "f6a6f6a6a62b9faf89022485695485ed",
        "title": "晚霁",
        "author": "张耒",
        "content": "山川收滞雨，乌鹊有和声。\n半岭日犹照，一天云尽行。\n人皆理墙壁，吾亦扫柴荆。\n鹅鸭何多喜，渠流漾浅清。",
        "dynasty": "宋",
        "collection_info": null
    },
    {
        "uuid": "86eaa3baf00d6377337af798cb2259e0",
        "title": "秋雨书事",
        "author": "张耒",
        "content": "荏苒岁云暮，空山朝夕阴。\n可堪连日雨，併作晚秋霖。\n萧飒三川合，凄凉八月深。\n衰荷啼卧水，怨叶泣辞林。\n径滑蓬蒿长，庭荒苔藓侵。\n远声连促织，疏滴和清砧。\n灯暗残更梦，闺寒向晓衾。\n沾衣贫路客，啼苦失巢禽。\n天接岗峦近，云连草树深。\n川容千仗肃，溪力万艘沉。\n红湿梨垂颊，黄沾菊破金。\n苑荒怀古恨，楼远望乡心。\n碧涨池中浪，青藏云外岑。\n客城阴燐走，败舍湿蜗寻。\n骑省惊衰飒，荆州嘆滞淫。\n恨饶经暑扇，冷入补衣针。\n懒学书高阁，驱愁酒细斟。\n离忧殊未阕，怅望一长吟。",
        "dynasty": "宋",
        "collection_info": null
    },
    {
        "uuid": "30f426216b89577d81f45a672746c801",
        "title": "雨中五首  其一",
        "author": "张耒",
        "content": "手种阶前树，今朝亦有花。\n春阴寒食节，陋巷逐臣家。\n欲酌消愁酒，先浇破睡茶。\n游人归踏雨，里巷晚喧譁。",
        "dynasty": "宋",
        "collection_info": null
    },
    {
        "uuid": "1fa23b6fe27eceea67c44770713baec0",
        "title": "雨中五首  其二",
        "author": "张耒",
        "content": "节物即自好，客心何落然。\n早寒清野市，夜雨湿江天。\n破屋疏茅滴，空厨湿苇烟。\n政须一杯酒，相与度残年。",
        "dynasty": "宋",
        "collection_info": null
    },
    {
        "uuid": "2d0de0f8afb437aa2796fa4eaa3ca811",
        "title": "雨中五首  其三",
        "author": "张耒",
        "content": "积雨暗春色，东风还惨悽。\n梅残无復笑，莺怨欲成啼。\n暇日无民讼，芳时有酒携。\n不辞乘兴出，病足畏深泥。",
        "dynasty": "宋",
        "collection_info": null
    },
    {
        "uuid": "50c4be54586060a4b25aa02fb16a7f18",
        "title": "雨中五首  其四",
        "author": "张耒",
        "content": "春残厌寒搅，雨多空日长。\n饭余时策杖，睡足独焚香。\n芍药正酣寝，海棠浑未妆。\n贤哉堂下竹，相对只苍苍。",
        "dynasty": "宋",
        "collection_info": null
    },
    {
        "uuid": "b04549644cde76d6ffbfeea24f3b860f",
        "title": "雨中五首  其五",
        "author": "张耒",
        "content": "三日雨不止，阴云生我堂。\n晓寒如腊月，冻坐忆朝阳。\n过雁低薄屋，高梅飘度墙。\n呼童倾一榼，独对孟光尝。",
        "dynasty": "宋",
        "collection_info": null
    },
    {
        "uuid": "796efd0072a52f637030ecb2c960adfd",
        "title": "大雪苦寒五更无睡枕上成两篇  其一",
        "author": "张耒",
        "content": "大雪人迹绝，衡门闭不知。\n寒城悲角迥，幽谷晓鸡迟。\n岁月去如失，穷通默自知。\n但知饱寝饭，天道两无私。",
        "dynasty": "宋",
        "collection_info": null
    },
    {
        "uuid": "c64681af7b25d7f7e1274855a53491c7",
        "title": "大雪苦寒五更无睡枕上成两篇  其二",
        "author": "张耒",
        "content": "雪气着我屋，鸡肤畏薄衾。\n春寒竹窗睡，晓梦故乡心。\n多病妨豪饮，无私称苦吟。\n小炉炽新炭，卯酒再三斟。",
        "dynasty": "宋",
        "collection_info": null
    },
    {
        "uuid": "499c2d8e875e36b62c231b224138d180",
        "title": "雪晴苦寒",
        "author": "张耒",
        "content": "水驿微茫外，樯乌苍莽中。\n人愁暮村雪，雁急夜淮风。\n大泽冻相接，羣山深未穷。\n萧条岁事晚，舟檝伴南翁。",
        "dynasty": "宋",
        "collection_info": null
    },
    {
        "uuid": "38009299ad469dee30d917bfc3993300",
        "title": "雪斋",
        "author": "张耒",
        "content": "雪霁山堆黛，江晴日炫金。\n风烟调柳态，冰雪彻梅心。\n节物何妩媚，端居自滞淫。\n无眠听云雁，稍有北归音。",
        "dynasty": "宋",
        "collection_info": null
    },
    {
        "uuid": "234dcb9be08fbdc6170d7ac8ff7177b5",
        "title": "赋得风示秬秸",
        "author": "张耒",
        "content": "寂寂含至韵，清风时见嘉。\n无意偶自动，虽鸣终不譁。\n宫悬奏编磬，朝佩响衝牙。\n谁知无谱曲，举世好黄华。",
        "dynasty": "宋",
        "collection_info": null
    },
    {
        "uuid": "51a42bbbb9dd62309a8d25b68e47a508",
        "title": "福昌书事言怀一百韵上运判唐通直",
        "author": "张耒",
        "content": "战国韩余壤，王畿汉旧京。\n南围山峙秀，东泛洛浮清。\n女几荒遗庙，宜阳认故城。\n千秋迷佩玦，百战有榛荆。\n路失三乡驿，岗余世祖营。\n山疑熊耳甲，墓记赤眉兵。\n昌水行宫废，谷州遗堞倾。\n断壕收剑镞，耕陇得瑶琼。\n姬冢丘陵抱，韩祠草木平。\n传家亡谱牒，怀德荐牢牲。\n峡势开双璧，川形画一枰。\n谋臣赤松友，诗客锦囊生。\n莽莽繁华尽，悠悠井邑更。\n兴亡谁与弔，今古一伤情。\n官舍连麋鹿，人家杂鼬鼪。\n秋心悲杜宇，春候听鸧鹒。\n宾榻无谈笑，尘鞍罢送迎。\n平池宵槛影，万竹晓堂声。\n放宕书千卷，栖迟岁再正。\n野胥形矍掠，村隶语生狞。\n脱粟供朝饭，孤豚计日烹。\n里闾轻学校，儿稚骇冠缨。\n最苦衝风隧，奔如万战輣。\n木号惊浪涌，谷震疾雷轰。\n日断兰香膊，云藏子晋笙。\n村鼙朝坎坎，樵斧暮丁丁。\n鬓自年来白，颜因醉后頳。\n斋庖诛野菊，幽佩纫秦蘅。\n忆昔初知学，时豪计主盟。\n讨论披石室，咳唾视金籯。\n宅与仁为里，丰期道可耕。\n荡除秦汉垢，耨摘帝王英。\n太史遗重补，骚歌韵再赓。\n文潢无逆檝，谈阵有降钲。\n战苦心逾勇，锋交敌丧勍。\n决科聊筮仕，射策偶沽荣。\n憔悴官曹冗，艰难祸难婴。\n流年惟涕泪，生事罄瓶罂。\n乞米常空釜，烹藜不厌羹。\n菅县长剑涩，衣补旧图横。\n波浪流萍远，风霜客雁征。\n凭谁能束缊，请地乞为氓。\n贫贱知何计，飘零復此行。\n力微蛛纺织，谋拙茧缠萦。\n大府多豪杰，何人问姓名。\n采葑甘见弃，连彙敢图亨。\n已分微言默，羞将薄技呈。\n清秋迴骥首，白日望鹏程。\n调拙歌难和，工迂簴未成。\n曳裾身阻阔，搔首岁峥嵘。\n岂料盐车困，亲逢伯乐评。\n属文惭贾谊，受璧过虞卿。\n夙昔倾贤誉，清时仰庆闳。\n霜威留陛闼，忠望在寰瀛。\n大泽疏源厚，明公藴德宏。\n高文千锦丽，奥学万箱赢。\n前岁趋畿尉，青衫拜使旌。\n心将言并厚，事与意俱诚。\n毫髮聪明到，锱铢藻鑑精。\n威严消隠慝，惠泽舞孤惸。\n爽气开秋鑑，清谈扣佩珩。\n霜空挂银汉，仙露照金茎。\n伟量谦常过，刚肠枉必争。\n川舟归巨涉，天柱入高擎。\n鳣堕开佳兆，经传有旧黉。\n簪缨光故物，堂构迭高甍。\n顾步丹霄近，联绵盛事并。\n人间望鸿鹄，海浪引鲲鲸。\n百吏瞻仪矩，连城受使令。\n晏边争羡慕，膺御有光晶。\n报国求贤急，搜才荐牍盈。\n搜罗归掌握，轻重付权衡。\n律变遭寒黍，春催隠谷嘤。\n陶埏皆作器，枯槁亦抽萌。\n量度分寻尺，题评尽甲庚。\n念勤宽仆仆，恤疾救惸惸。\n合沓皆宗荐，绵蛮不叹莺。\n羁鸿安肃肃，微草获菁菁。\n哲匠深垂奬，非才惕自惊。\n厚恩山岌嶪，高致玉铮锽。\n效报期铭骨，存诚过食苹。\n庶几鸣缶盎，万一助韺䪫。\n自古求知重，从来顾己轻。\n木欣辞爨烬，珠喜辨鱼睛。\n叹慕身当锐，轩昂目暗瞠。\n自存心铁石，敢废力蚊虻。\n荒学重裨缉，繁文自补撑。\n朝披枯竹简，夜守短灯檠。\n养木经荒圃，疏泉久涸泓。\n博兼终氏鼠，礼问叔孙樱。\n陋每轻樊子，勤将比老彭。\n中庸期慥慥，言行敢硁硁。\n积累功成垤，辉华秀发莹。\n辛勤施耨穫，逸乐荐粢盛。\n戴德千钧重，抚躬方寸明。\n登临感身世，踊跃望门楹。\n穷谷阴多雨，清溪晚放晴。\n优游探物象，潇洒付杯觥。\n耿耿驰千里，区区布一鸣。\n愿迴韶濩听，聊奏铁铮铮。",
        "dynasty": "宋",
        "collection_info": null
    },
    {
        "uuid": "e71b846156b5c2ed074b497f8495b271",
        "title": "送胡唐臣赴苏州佥判",
        "author": "张耒",
        "content": "他日驰戎马，风尘从事衫。\n花开大梁酒，木落太湖帆。\n幕府烦精悍，吴山入笑谈。\n长安米不贱，君与问江南。",
        "dynasty": "宋",
        "collection_info": null
    },
    {
        "uuid": "1aa808de38e9238d5603abd4c0aea069",
        "title": "泛宛溪至敬亭祠送别",
        "author": "张耒",
        "content": "南国初寒候，扁舟远客心。\n归人出断岸，晚翼会疏林。\n渔市临官道，丛祠蔽木阴。\n长年多感慨，况此对分襟。",
        "dynasty": "宋",
        "collection_info": null
    },
    {
        "uuid": "8e3d371987f0ac1ed67dd2be24a8e395",
        "title": "送丁秀才侍竹之邕州",
        "author": "张耒",
        "content": "五岭天南极，扁舟到几时。\n山川故国远，猿鸟异乡悲。\n书史传家旧，功名及壮期。\n相携有佳客，莫负锦囊时。",
        "dynasty": "宋",
        "collection_info": null
    },
    {
        "uuid": "b2828e1dcb63f23b63d6d55b5a6d3b3b",
        "title": "送蔡彦规之任风泉主簿",
        "author": "张耒",
        "content": "四十曳青袍，功名晚未遭。\n贤人固难进，小邑且徒劳。\n秦俗讴谣口，雍州形势豪。\n凭君怀古意，一一寄风骚。",
        "dynasty": "宋",
        "collection_info": null
    },
    {
        "uuid": "e5eaa357f6d85a80f4ab2a5f3992983c",
        "title": "别外甥杨克一二首  其一",
        "author": "张耒",
        "content": "东南秋雨足，泽国水连天。\n日出数声雁，风高何处船。\n寒葅初获韭，野饷屡烹鲜。\n吾事无淹速，悠悠得醉眠。",
        "dynasty": "宋",
        "collection_info": null
    },
    {
        "uuid": "af479fe0505e1b4cd94f56cc6b468707",
        "title": "别外甥杨克一二首  其二",
        "author": "张耒",
        "content": "泽国授衣早，今辰絺纻单。\n孤城远目断，秋水去帆寒。\n相见不再少，此生何日闲。\n殷勤换美酒，要对蟹螯槃。",
        "dynasty": "宋",
        "collection_info": null
    },
    {
        "uuid": "d43ddcda495eb7c759dc7cfe91b04bf7",
        "title": "送刘南夫赴任京师",
        "author": "张耒",
        "content": "却扫楚山根，相过唯有君。\n齐年未白髮，不日上青云。\n送别悲秋早，伤离頼酒醺。\n青衫老司马，落泪独纷纷。",
        "dynasty": "宋",
        "collection_info": null
    },
    {
        "uuid": "bd4ee174cbf6356d6081aca20f5ac9b4",
        "title": "和见梦",
        "author": "张耒",
        "content": "青山将白髮，奔走倦埃尘。\n与物拙难合，惟君心独亲。\n相思成夜梦，得句寄游鳞。\n未得亲谈笑，书来莫厌频。",
        "dynasty": "宋",
        "collection_info": null
    },
    {
        "uuid": "7259d08d27e1f4ce36883816ed226e4f",
        "title": "和应之雨中见怀之作",
        "author": "张耒",
        "content": "官居苦岑寂，容易过花时。\n绿暗野初秀，红干风更吹。\n燕游心未展，归去意犹迟。\n浩荡云山外，新诗寄我思。",
        "dynasty": "宋",
        "collection_info": null
    },
    {
        "uuid": "d1bbc46918fa3246e7543f0da00aab96",
        "title": "用元韵因寄邦直",
        "author": "张耒",
        "content": "濠上昔相逢，同时执桂丛。\n远游悲聚散，投老信穷通。\n静见贤人节，恬知达士风。\n淹留君莫嘆，荣辱竟虚空。",
        "dynasty": "宋",
        "collection_info": null
    },
    {
        "uuid": "c49263fe3779d5bc9baccde63f899553",
        "title": "书事寄晁应之",
        "author": "张耒",
        "content": "野笋空阶短，蒲芽出水齐。\n柳垂萦鹊重，花袅带蜂低。\n桑弱蚕登箔，池晴燕啄泥。\n官闲无事役，地僻断招携。\n目极榛芜地，心伤桃李蹊。\n萎花辞雨泣，幽鸟别春啼。\n白髮惊身老，高楼对日西。\n运逢诗将健，路入醉乡迷。\n烧醑倾新腊，轻罗换旧裾。\n香纨裁暑扇，密幄彻寒闺。\n乔木阴垂屋，清渠冷接溪。\n惜芳幽閟䳏，催梦怨黄鹂。\n高会思前日，酣歌到晓鸡。\n驾羊君自幼，倚玉我惭黳。\n谁解藏车辖，归来信马蹄。\n还家门寂寂，过雨草萋萋。\n气合非容易，官拘坐阻睽。\n孤吟唯酒对，愁立见乌栖。\n学懒因循过，诗成取次题。\n相思不可望，烟霭暮凄凄。",
        "dynasty": "宋",
        "collection_info": null
    },
    {
        "uuid": "5bf59d6b882d4815c5b453941c9e5d0b",
        "title": "题所居西斋",
        "author": "张耒",
        "content": "幽居不厌小，小院有深庭。\n一曲秋风地，低檐夕照明。\n脱条株有态，止水莹含清。\n中有支离客，吟腰瘦沈卿。",
        "dynasty": "宋",
        "collection_info": null
    },
    {
        "uuid": "49109f2554c39902c21bb8c6aa159df5",
        "title": "题楚州圣井并赠主僧",
        "author": "张耒",
        "content": "古佛胜妙力，一泓常湛然。\n祷祈供众欲，守护頼师贤。\n清碧晨斋罢，秋登宝供前。\n自怜多病质，时许挹清泉。",
        "dynasty": "宋",
        "collection_info": null
    },
    {
        "uuid": "caec19213d614e4b074ad279c9f87d47",
        "title": "题倪敦復北轩",
        "author": "张耒",
        "content": "潇洒倪夫子，新城面北堂。\n庭前无狱讼，客至有壶觞。\n昼静尘埃绝，春余花草香。\n为君题素壁，容我醉中狂。",
        "dynasty": "宋",
        "collection_info": null
    },
    {
        "uuid": "bd950bf6e7cb0938ef5d3b8c09f1fab1",
        "title": "书壁",
        "author": "张耒",
        "content": "后院人稀到，荒池半是苔。\n好花随地有，幽鸟自山来。\n靡靡香草合，阴阴夏木催。\n昭亭有佳色，每至不容回。",
        "dynasty": "宋",
        "collection_info": null
    },
    {
        "uuid": "67e33d7e5202ea0d62e4a27c2b6780f9",
        "title": "和应之石涧",
        "author": "张耒",
        "content": "麦气朝含露，溪光夕照烟。\n斗麋苍角老，雏雉绛毛鲜。\n葵折红缯绉，莲香水麝燃。\n敢辞幽僻处，直恐负林泉。",
        "dynasty": "宋",
        "collection_info": null
    },
    {
        "uuid": "f7ad4fd48047e2b392f1260ea4f005b8",
        "title": "李赞皇画像",
        "author": "张耒",
        "content": "管乐久寥阔，兴王一士多。\n平生自龙虎，功业在山河。\n公子悲黄犬，骚人赴汨罗。\n当年阅川恨，流落復如何。",
        "dynasty": "宋",
        "collection_info": null
    },
    {
        "uuid": "3191c76122bcd43b1212b1b1164c182a",
        "title": "散步西园",
        "author": "张耒",
        "content": "岁晚伤局促，散怀唯小园。\n鸣禽下荒寂，孤木倚高寒。\n闰月长蔬甲，清霜瘦竹竿。\n荆人重鲜食，怪我厌鱼餐。",
        "dynasty": "宋",
        "collection_info": null
    },
    {
        "uuid": "7517b0a9f10b0c2a92a29405a4724fa3",
        "title": "七月七日晚步园中见落叶如积感而作",
        "author": "张耒",
        "content": "东园久不到，落叶曲池平。\n摇落遽如许，岁时真可惊。\n衡茅望故里，渔钓寄余生。\n放逐逢艰岁，藜羹未敢轻。",
        "dynasty": "宋",
        "collection_info": null
    },
    {
        "uuid": "90722b7ce330ee698dc04dc69238d2da",
        "title": "秋园",
        "author": "张耒",
        "content": "山蹊久不到，落叶满秋园。\n幽草自寒绿，晚花翘碧鲜。\n鷄豚放斜日，鸥鹭下遥天。\n闾里经过熟，居夷已一年。",
        "dynasty": "宋",
        "collection_info": null
    },
    {
        "uuid": "3f0706837fae3b6918d75cc16ec861c3",
        "title": "种圃",
        "author": "张耒",
        "content": "僦舍亦为圃，从人笑我痴。\n自求佳草木，仍补小藩篱。\n吾事正如此，人生聊自怡。\n霜松未及尺，独我见奇姿。",
        "dynasty": "宋",
        "collection_info": null
    },
    {
        "uuid": "7c2fd43210c4eb7834c93613c96491f1",
        "title": "幽草二首  其一",
        "author": "张耒",
        "content": "幽草堂轩秀，盆池遇雨添。\n新晴雀哺子，永日燕穿帘。\n世事休惊目，闲中且养恬。\n黄公有美酒，时得醉厌厌。",
        "dynasty": "宋",
        "collection_info": null
    },
    {
        "uuid": "f0d5fc520fa198694cf9a19eb9925388",
        "title": "幽草二首  其二",
        "author": "张耒",
        "content": "衰草已无頼，秋花只强名。\n雨园蛩响细，寒树鸟啼清。\n淹泊知吾道，幽居见物情。\n唯应有邻叟，足雨问农耕。",
        "dynasty": "宋",
        "collection_info": null
    },
    {
        "uuid": "b2ad5b427371fb2c17778ffe5e74b005",
        "title": "山暝孤猿吟",
        "author": "张耒",
        "content": "平野何岑寂，空山晚易阴。\n微云数峰暝，幽谷一猿吟。\n风果饥遇少，霜枝冷不禁。\n引吭当落日，激响度前林。\n最恻骚人兴，偏悽远客心。\n空斋怀谢守，空復昔时音。",
        "dynasty": "宋",
        "collection_info": null
    },
    {
        "uuid": "3dbcba9b9d30a3dcff599b444c848777",
        "title": "新葺附火小阁",
        "author": "张耒",
        "content": "低牖仅障风，深炉宿火红。\n忘怀荣辱外，无事寂寥中。\n陨叶鸣寒瓦，飞霜皎夜空。\n宵分未投宿，饥苦北来鸿。",
        "dynasty": "宋",
        "collection_info": null
    },
    {
        "uuid": "ae6efbfaa14fab4d86216552ea74910d",
        "title": "泛江偶成",
        "author": "张耒",
        "content": "扁舟漾寒水，暂使客心清。\n天与秋阴合，江连野色平。\n洪波迴赤壁，苍野带孤城。\n更想孙郎战，临风动壮情。",
        "dynasty": "宋",
        "collection_info": null
    },
    {
        "uuid": "8b471a71a016c1d2404fd91b86127b14",
        "title": "润州书事",
        "author": "张耒",
        "content": "野蔓封城堞，疏松隔丽谯。\n楼临寒汹涌，门揖翠岧峣。\n客思闲易感，归心去莫招。\n何时送客处，看我理归桡。",
        "dynasty": "宋",
        "collection_info": null
    },
    {
        "uuid": "28d2c9f0a0a37062ec84a6e5bb3b6f86",
        "title": "暮归",
        "author": "张耒",
        "content": "牛羊久已下，寂寂掩城扉。\n水鹤鸣城堞，飞萤上戟衣。\n夜凉江海近，天阔斗牛微。\n何日招舟子，寒江北渡归。",
        "dynasty": "宋",
        "collection_info": null
    },
    {
        "uuid": "b1de113f8b79c9d3fe7cb1c4ae92172c",
        "title": "九月十八日梦中作闻雁诗",
        "author": "张耒",
        "content": "何日离燕碛，来投江上洲。\n高鸣云际夜，冷度雨中秋。\n缯缴远须避，稻粱寒未收。\n春风归翼便，容易一冬留。",
        "dynasty": "宋",
        "collection_info": null
    },
    {
        "uuid": "2ee7c6c651be788df9c3487e5a9cd60d",
        "title": "和晁十七昼眠",
        "author": "张耒",
        "content": "冉冉残春去，悠悠归梦赊。\n窗围幽幌静，风引昼帘斜。\n清荫延高柳，余红惜晚花。\n山居谙静僻，诗句是生涯。",
        "dynasty": "宋",
        "collection_info": null
    },
    {
        "uuid": "7838158506fd25ef056c8bc82ac3fcf2",
        "title": "早起偶成",
        "author": "张耒",
        "content": "枕席清如水，萧然一老僧。\n鷄声消壁月，晓日失窗灯。\n山叶寒逾响，江云薄易凝。\n老僧曾教我，任运且腾腾。",
        "dynasty": "宋",
        "collection_info": null
    },
    {
        "uuid": "719aa64b528070ac3dd344c4f38bb164",
        "title": "正月二十日梦在京师",
        "author": "张耒",
        "content": "客睡何展转，青灯暗又明。\n春云藏泽国，夜雨啸山城。\n许国有寸铁，耕田无一成。\n朦胧五更梦，俄顷踏王京。",
        "dynasty": "宋",
        "collection_info": null
    },
    {
        "uuid": "12d2aee43b50a8d82f6dc4c7cc12898d",
        "title": "梦中作",
        "author": "张耒",
        "content": "去路迎朝日，齐安客马西。\n山行逢晓雨，客裤溅寒泥。\n历险舆何健，衝风酒自携。\n回头思旧止，陈迹已凄凄。",
        "dynasty": "宋",
        "collection_info": null
    },
    {
        "uuid": "e985acc699f8758cd27eac0de65b905d",
        "title": "八月十一日晨兴三首  其一",
        "author": "张耒",
        "content": "老人秋少睡，禅诵每晨兴。\n邻碓舂残月，床蛩语暗灯。\n高林鸟声起，幽草露华凝。\n筇杖兼禅榻，生涯一野僧。",
        "dynasty": "宋",
        "collection_info": null
    },
    {
        "uuid": "0432928c17df029add81b493eff357b8",
        "title": "八月十一日晨兴三首  其二",
        "author": "张耒",
        "content": "端居岁已宴，杖履亦萧然。\n云露窗前日，秋明树外天。\n大江寒欲落，诸岭霁逾鲜。\n白首无聊剧，昏昏只醉眠。",
        "dynasty": "宋",
        "collection_info": null
    },
    {
        "uuid": "3a6bf01faa0bb6cd537a279b6c3e9db2",
        "title": "八月十一日晨兴三首  其三",
        "author": "张耒",
        "content": "江上秋阴合，柯山晓雨来。\n貂裘欲辞箧，纨扇已生埃。\n落叶湿相藉，晚花寒未开。\n殷勤探黄菊，九日泛清杯。",
        "dynasty": "宋",
        "collection_info": null
    },
    {
        "uuid": "5f10eb044768b49d29c8e39b1b78effc",
        "title": "晨起",
        "author": "张耒",
        "content": "晓色淡朦胧，园林白露浓。\n寒丛蛩响畔，秋屋叶声中。\n更老心犹壮，虽贫尊不空。\n浮生仗天理，不拟哭途穷。",
        "dynasty": "宋",
        "collection_info": null
    },
    {
        "uuid": "cedd9810392a246a028d9df0c8273caa",
        "title": "晓作",
        "author": "张耒",
        "content": "静枕有远听，风声带晓江。\n寒云垂紞紞，严鼓已逢逢。\n功业惊残岁，江山隠陋邦。\n寒鸡憎客梦，呼日上低窗。",
        "dynasty": "宋",
        "collection_info": null
    },
    {
        "uuid": "f9dd57710b58a7053099f55f8eddc265",
        "title": "小斋夜思",
        "author": "张耒",
        "content": "夜久高籁息，灯明一室虚。\n过声寒鹭鹄，落影老楸梧。\n大泽星河淡，孤城更漏疏。\n安能久鬰鬰，兴发付归欤。",
        "dynasty": "宋",
        "collection_info": null
    },
    {
        "uuid": "92b2252243600c51952d58b3b2f5d80e",
        "title": "晚同永源小酌漫成",
        "author": "张耒",
        "content": "庭竹晚风细，阶莎络纬鸣。\n连山沉落日，万窍起秋声。\n客思方凄切，流年可嘆惊。\n平生一樽酒，正为此时倾。",
        "dynasty": "宋",
        "collection_info": null
    },
    {
        "uuid": "aaeafcc71b42b087fcca508c86c002a6",
        "title": "冒雨归饮酒",
        "author": "张耒",
        "content": "密雨集春庭，花含晓气清。\n喜倾烧酒酽，更御暑衣轻。\n老惜春无日，穷欣岁有成。\n杖藜园径晓，坐见小池平。",
        "dynasty": "宋",
        "collection_info": null
    },
    {
        "uuid": "9fc44da27a012da6dc3bdeff7487f745",
        "title": "和苏仲南邵湖会饮三首  其一",
        "author": "张耒",
        "content": "老病倦岑寂，燕游聊与俱。\n开樽当胜地，飞盖渡平湖。\n落日晚明灭，烟林远有无。\n归来灯火夜，人影乱栖鳬。",
        "dynasty": "宋",
        "collection_info": null
    },
    {
        "uuid": "d979d5fe85f25b2ab31680b71b109c6a",
        "title": "和苏仲南邵湖会饮三首  其二",
        "author": "张耒",
        "content": "交友不在眼，逢君怀抱开。\n主人容客醉，樽酒犯寒来。\n老境侵霜鬓，羁愁付酒杯。\n身闲不易得，相与且徘徊。",
        "dynasty": "宋",
        "collection_info": null
    },
    {
        "uuid": "ac59c3189a405fff6d82855fbb61e5a5",
        "title": "和苏仲南邵湖会饮三首  其三",
        "author": "张耒",
        "content": "新亭当绝岛，景物更清妍。\n耳热风前酒，心澄水底天。\n观鱼方有得，荐味肯烹鲜。\n默坐吟春草，知君似惠连。",
        "dynasty": "宋",
        "collection_info": null
    },
    {
        "uuid": "fa9b686940d86428157561ac45d8b64e",
        "title": "人家",
        "author": "张耒",
        "content": "人家依古木，鸡犬乱山深。\n积雪暗犹壮，寒云晚易阴。\n断荷欹冻水，孤月战风林。\n稍稍栖乌定，饥啼何处禽。",
        "dynasty": "宋",
        "collection_info": null
    },
    {
        "uuid": "ed4e8dbe7a7404aa28ca006d6ff86073",
        "title": "山城",
        "author": "张耒",
        "content": "野县闭门早，山深更漏微。\n薄云依月宿，孤翼犯霜归。\n弓冷新胶健，貂寒旧缕纰。\n旗亭换新酒，不惜箧中衣。",
        "dynasty": "宋",
        "collection_info": null
    },
    {
        "uuid": "5cc05d3fec980a8c08c40bf4932876e5",
        "title": "他乡",
        "author": "张耒",
        "content": "春寒客古寺，草草过莺花。\n小榼供朝酒，温炉煮夜茶。\n柏庭鸣晓吹，楼角丽朝霞。\n莫嘆萍蓬迹，心安即是家。",
        "dynasty": "宋",
        "collection_info": null
    },
    {
        "uuid": "6d0044686e6f4a3267329c284bb42d6c",
        "title": "山夜",
        "author": "张耒",
        "content": "更漏孤城迥，帘帷静夜长。\n天高风送雁，月冷树浮霜。\n晚菊差池绿，高桐次第黄。\n晓来南国梦，不觉寄他乡。",
        "dynasty": "宋",
        "collection_info": null
    },
    {
        "uuid": "349a1e17da6252c3428086d16204ba3b",
        "title": "偶成",
        "author": "张耒",
        "content": "却扫客不至，端为四国骚。\n杯寒荐园实，食俭煮溪毛。\n霜过橘柚熟，天晴鸿鹄高。\n幽斋高木近，不寝听鸡号。",
        "dynasty": "宋",
        "collection_info": null
    },
    {
        "uuid": "063c1e907d223614a3c4d90df5f8fae7",
        "title": "沟泥二首  其一",
        "author": "张耒",
        "content": "沟泥不可步，况復雨清晨。\n下直休半日，闭门闲晚春。\n着书聊尔耳，隠市笑徒云。\n买酒待新月，奈兹千里云。",
        "dynasty": "宋",
        "collection_info": null
    },
    {
        "uuid": "d6f479277a9ed8ed76a549a18c076c65",
        "title": "沟泥二首  其二",
        "author": "张耒",
        "content": "不嫌泥潦巷，自扫寂寥居。\n雨已标新杏，春犹遗老樗。\n风光习暖事，云物或寒除。\n颇復撩诗句，时时漫与书。",
        "dynasty": "宋",
        "collection_info": null
    },
    {
        "uuid": "b7a3ba54ce828002e4dd73ac696c66c8",
        "title": "柯谷",
        "author": "张耒",
        "content": "柯谷秋已晚，衡门终日閒。\n老唯谋酒食，病更怯风寒。\n暖脚毡鞋稳，蒙头衲帽宽。\n年来谙世事，对客欲忘言。",
        "dynasty": "宋",
        "collection_info": null
    },
    {
        "uuid": "a2323e61d9100451bd3b58d01fe7a615",
        "title": "东堂",
        "author": "张耒",
        "content": "杳杳寒鷄唱，漫漫夜色深。\n斗柄垂地直，河势向江沉。\n林鸟栖欲去，草虫寒尚吟。\n幽人揜蓬荜，不睡拥单衾。",
        "dynasty": "宋",
        "collection_info": null
    },
    {
        "uuid": "87bef330eaf5249b8937a210edf1fae0",
        "title": "和晁应之山中",
        "author": "张耒",
        "content": "康乐虽为吏，不忘山水情。\n我无连璧美，君许託车行。\n幽鸟花前语，春泉竹外鸣。\n勒移无草草，吾友笑功名。",
        "dynasty": "宋",
        "collection_info": null
    },
    {
        "uuid": "6f1b0b9a73dc9787bbaad5dfb4ca2524",
        "title": "和出山",
        "author": "张耒",
        "content": "晓别招提去，春风信马行。\n路幽皆竹影，山远尚松声。\n岭断晴天阔，川横绿野平。\n不因泉石好，安觉利名轻。",
        "dynasty": "宋",
        "collection_info": null
    },
    {
        "uuid": "482cba3a5310bb0737c6002126407c7d",
        "title": "偶成二首  其一",
        "author": "张耒",
        "content": "鸟啼宫直散，归舍日犹长。\n暗树残春绿，回风欲雨凉。\n久知痴有绝，端为酒成忙。\n可是嘲须解，平生一漫郎。",
        "dynasty": "宋",
        "collection_info": null
    },
    {
        "uuid": "778108839eda4239463817b7251456e4",
        "title": "偶成二首  其二",
        "author": "张耒",
        "content": "绿遍长安树，春归空隔年。\n愁多落花地，情远倚楼天。\n河汉昆崙外，苍龙北极天。\n老知玄有味，羞更赋神仙。",
        "dynasty": "宋",
        "collection_info": null
    },
    {
        "uuid": "3608d94c48077cdc6a6523b95bf7b0cc",
        "title": "晚凉行稻畦间",
        "author": "张耒",
        "content": "草木秋微警，山川夏已深。\n迎风云卷幕，沉日水浮金。\n晚鸟吟高木，霏烟暝远林。\n杖藜循野泽，谈笑不行吟。",
        "dynasty": "宋",
        "collection_info": null
    },
    {
        "uuid": "81e1229892f64815e481571db00883b3",
        "title": "登城二首  其一",
        "author": "张耒",
        "content": "楚望迷千里，孤城草树浓。\n凭临点衣雨，容易落花风。\n人事年年改，风光处处同。\n未能忘出处，徙倚更书空。",
        "dynasty": "宋",
        "collection_info": null
    },
    {
        "uuid": "aea4da43c617b364c195821c099a2842",
        "title": "登城二首  其二",
        "author": "张耒",
        "content": "绿野望不极，登临引兴长。\n凭高延泽国，搔首对风光。\n乍出莺贪柳，新归燕拣梁。\n欣欣物华好，吾亦引清觞。",
        "dynasty": "宋",
        "collection_info": null
    },
    {
        "uuid": "a2e4d2a54f974499e2bb80d4d24531dd",
        "title": "登梦野亭",
        "author": "张耒",
        "content": "危亭瞰云梦，眼界浩无边。\n秋见长江路，晴宽七泽天。\n永怀哀郢赋，谁弔独醒贤。\n俯仰悲千古，披襟尚飒然。",
        "dynasty": "宋",
        "collection_info": null
    },
    {
        "uuid": "594f2e770ae9f7dbe24199883491b82c",
        "title": "同应之登大宋陂",
        "author": "张耒",
        "content": "望阔真多思，凭高更损神。\n山川散白日，草木共青春。\n寂寂兴亡事，悠悠来往人。\n素衣吴白纻，尽化洛阳尘。",
        "dynasty": "宋",
        "collection_info": null
    },
    {
        "uuid": "3bc68a21d724674113834b6903610b7b",
        "title": "正月十八日晴霁登柯眺望二首  其一",
        "author": "张耒",
        "content": "柯山通细履，幽步近青红。\n送目无穷浪，吹花尽日风。\n余生付沮溺，高论看夔龙。\n陈许春多雪，吾行亦欲东。",
        "dynasty": "宋",
        "collection_info": null
    },
    {
        "uuid": "0740ce2634f2154d155d87d0dd7545d1",
        "title": "正月十八日晴霁登柯眺望二首  其二",
        "author": "张耒",
        "content": "寂寂池亭古，园荒草自春。\n东风独游客，迟日未归人。\n久雨众山晦，初晴万境新。\n长歌视天壤，高兴不无人。",
        "dynasty": "宋",
        "collection_info": null
    },
    {
        "uuid": "08bd682dd34344d9b42fd02ada28377b",
        "title": "在告家居示内",
        "author": "张耒",
        "content": "虽云官事简，不似在家安。\n晏晏妇子语，嬉嬉儿稚闲。\n甘餐失粗粝，独酌置杯槃。\n老觉偎绥好，莫将年少看。",
        "dynasty": "宋",
        "collection_info": null
    },
    {
        "uuid": "cc181d62c64a5b77d2b5272c999b04b0",
        "title": "寒食日同妇子辈东园小宴",
        "author": "张耒",
        "content": "寒食无与乐，携孥宴小园。\n青春积雨霁，白日万花繁。\n时节悲江国，穷愁泥酒尊。\n故乡终在眼，乐不得重论。",
        "dynasty": "宋",
        "collection_info": null
    },
    {
        "uuid": "9aab7bcf6d3c2ab6c4934e371ae305bc",
        "title": "东堂夜坐偶成示秬秸和",
        "author": "张耒",
        "content": "东堂岁云暮，永夜有余清。\n月暗雁程急，霜严鸡梦惊。\n微明旁舍火，断续戍楼更。\n老眼浑无睡，偏闻晓雨声。",
        "dynasty": "宋",
        "collection_info": null
    },
    {
        "uuid": "ef618f26313e87f4e5f969597cce14f2",
        "title": "同晁郎及秬秸步游干明晚逾柯山归",
        "author": "张耒",
        "content": "野水菰蒲秀，荒陂荠麦长。\n卑田留积雨，荒寺掩斜阳。\n远树连云梦，群山近武昌。\n言归日已夕，村径度牛羊。",
        "dynasty": "宋",
        "collection_info": null
    },
    {
        "uuid": "5e1b1c46ed56b568804936524ef1443f",
        "title": "断云",
        "author": "张耒",
        "content": "断云秋望阔，山霭夕成霞。\n凄冷初高月，喧阗未定鸦。\n伏羁良马瘦，挂壁宝月斜。\n寂寂山城夜，明灯照鬓华。",
        "dynasty": "宋",
        "collection_info": null
    },
    {
        "uuid": "b6cd1bf38f0502abe8ae7b0365da6c65",
        "title": "秀蔓",
        "author": "张耒",
        "content": "秀蔓依檐老，寒枝映屋疏。\n寒暄候虫报，昏旦老鸡呼。\n已饭新收稻，仍烹自种蔬。\n邻邦有佳酿，衝雨隔江沽。",
        "dynasty": "宋",
        "collection_info": null
    },
    {
        "uuid": "d6da6731c1bd2007cab7cd12aef84598",
        "title": "谒敬亭祠",
        "author": "张耒",
        "content": "古庙依山麓，开门石磴深。\n疏林归鸣鸟，野殿宿寒阴。\n落日鱼盐市，丰年箫鼓音。\n我来无所祷，壁宇叹尘侵。",
        "dynasty": "宋",
        "collection_info": null
    },
    {
        "uuid": "753fe1b401c0f5ca9e54c71e82163393",
        "title": "谒告之楚出都晚泊",
        "author": "张耒",
        "content": "马迹不在眼，浪声初泊船。\n苍禾荒霁泽，红树表霜川。\n淮海南浮地，星辰北拱天。\n东方聊一饱，楚稻不论钱。",
        "dynasty": "宋",
        "collection_info": null
    },
    {
        "uuid": "2bf6461f9803c71bddc31c51f240aded",
        "title": "晚泊襄邑",
        "author": "张耒",
        "content": "月暗风林静，斗垂霜夜清。\n疏灯隔树小，暗水历船鸣。\n学字声形苦，紬书卜祝轻。\n此身南北惯，随处有平生。",
        "dynasty": "宋",
        "collection_info": null
    },
    {
        "uuid": "e134e5cc9d825e831b55e951073c5f9a",
        "title": "柘城道中",
        "author": "张耒",
        "content": "欲雪日易晚，不寒风更清。\n崩桥断官路，积水入空城。\n屏翳野初烧，降丘民始耕。\n冬晖疾如马，汲汲暝犹征。",
        "dynasty": "宋",
        "collection_info": null
    },
    {
        "uuid": "254d0fe6668ff70803fd6eb9e5975f45",
        "title": "离陈至华西",
        "author": "张耒",
        "content": "落日照原隰，晚风吹客鞭。\n空巢霜后木，残枿烧余田。\n憔悴贫中客，苍茫岁暮天。\n远游轻道路，无地息劳肩。",
        "dynasty": "宋",
        "collection_info": null
    },
    {
        "uuid": "1e9f0c6bbf82b9c588a07a206a6f6e04",
        "title": "离宛丘斗门",
        "author": "张耒",
        "content": "樯乌映高柳，晚泊近晴川。\n野日离烟树，风霜断夕天。\n牛羊知别堑，灯火认邻船。\n独客归何晚，平芜远更连。\n孤城飞鸟外，春水片帆前。\n萧瑟孤征恨，更深独未眠。",
        "dynasty": "宋",
        "collection_info": null
    },
    {
        "uuid": "2a3c9358b40ade5c723ba4af164a7999",
        "title": "二十二日立秋夜行泊林皇港二首  其一",
        "author": "张耒",
        "content": "萧萧晚风起，孤舟愁思生。\n篷窗一萤过，苇岸数蛩鸣。\n老大畏为客，风波难计程。\n家人夜深语，应念客犹征。",
        "dynasty": "宋",
        "collection_info": null
    },
    {
        "uuid": "c6d76bc7af94e1ae4b305f3f68ceb32b",
        "title": "二十二日立秋夜行泊林皇港二首  其二",
        "author": "张耒",
        "content": "吴楚封疆接，东南泽国宽。\n江流秋日尽，山对暮云闲。\n囊有离骚赋，头余骑省斑。\n前秋聊把酒，一笑且开筵。",
        "dynasty": "宋",
        "collection_info": null
    },
    {
        "uuid": "7781b4d0a9e0ca691cc420ec43a9dd56",
        "title": "四安道中",
        "author": "张耒",
        "content": "地平弥望水，舟稳满帆风。\n黄叶新霜后，青山落照中。\n封疆天象别，风俗岛夷同。\n黯黯危桥夜，疏灯照闭蓬。",
        "dynasty": "宋",
        "collection_info": null
    },
    {
        "uuid": "a198a4a2c6ef7d176551232770e9d008",
        "title": "赴宣城守吴兴道中",
        "author": "张耒",
        "content": "秋野连云静，三吴稻熟时。\n风江客帆疾，晴野雁行迟。\n草木霜天晚，山川泽国卑。\n宣城不负汝，好继谢公诗。",
        "dynasty": "宋",
        "collection_info": null
    },
    {
        "uuid": "ce7ac125b3703ce4fa3a6e547e0f5fd0",
        "title": "白羊道中二首  其一",
        "author": "张耒",
        "content": "徒旅已屡憩，过山知几峰。\n空畦鸣野水，坏道拱寒松。\n醁酒自能暖，褐裘初御冬。\n朝饥久未食，林寺已鸣钟。",
        "dynasty": "宋",
        "collection_info": null
    },
    {
        "uuid": "e785c1b6e195890964d5a5af121ae800",
        "title": "白羊道中二首  其二",
        "author": "张耒",
        "content": "日出客心喜，路平人足轻。\n风高不成冷，雨过有余清。\n水落溪鱼出，村深田鹳鸣。\n胜游须秀句，多愧谢宣城。",
        "dynasty": "宋",
        "collection_info": null
    },
    {
        "uuid": "f0ab4bb7a4c10bd05d6982f92e6fceae",
        "title": "驱马",
        "author": "张耒",
        "content": "骎骎驱马去，秋晚思悠哉。\n日暖禾黍熟，霜晴鸿雁来。\n晚篁经雨出，幽菊犯寒开。\n官冷无拘束，寻山首易迴。",
        "dynasty": "宋",
        "collection_info": null
    },
    {
        "uuid": "a8942de16cc7d55bc53a3acd8897b0f0",
        "title": "楮河",
        "author": "张耒",
        "content": "土壁裂如削，流泉漱雨间。\n平沙放清浅，小石聚潺湲。\n绝岸木斜出，隔桥人暮还。\n凭鞍照毛髮，羁旅易衰颜。",
        "dynasty": "宋",
        "collection_info": null
    },
    {
        "uuid": "c0bff2f13aa7d2916f020864d5b8d631",
        "title": "惠庄道中",
        "author": "张耒",
        "content": "山雨夜尘息，林霜晨气清。\n荒城余古木，破冢有新耕。\n风俗通秦壤，川原抱洛京。\n凭高时驻马，指点问山名。",
        "dynasty": "宋",
        "collection_info": null
    },
    {
        "uuid": "24d1573e54ba555747be7a0df27c4801",
        "title": "山行",
        "author": "张耒",
        "content": "驱马春山去，山蹊绕涧斜。\n浅清沙岸水，疏瘦石岩花。\n放荡从生事，殷勤向物华。\n依微听鸡犬，深柳映人家。",
        "dynasty": "宋",
        "collection_info": null
    },
    {
        "uuid": "c9db9cb38e0cb8eac05cecd7301224a1",
        "title": "子权朝散久在芜湖寄郡酒四壶副以小诗",
        "author": "张耒",
        "content": "寒流不相待，舟楫定何如。\n岁事日已宴，客行谁与娱。\n淮鱼将入馔，江酒且倾壶。\n我似离群雁，汀洲片影无。",
        "dynasty": "宋",
        "collection_info": null
    },
    {
        "uuid": "05a466aa6f3eb918b7b20e21d09c3547",
        "title": "务中晚作",
        "author": "张耒",
        "content": "官事一酒瓮，寝斋低竹檐。\n朝昏睡过半，老病醉相兼。\n楼晚双旗袅，城昏迭鼓严。\n隔江吹笛处，空碧帖新蟾。",
        "dynasty": "宋",
        "collection_info": null
    },
    {
        "uuid": "931193e38d0d9f53fd398b2bcd869782",
        "title": "齐安秋日",
        "author": "张耒",
        "content": "齐安荒僻郡，平昔处放臣。\n幸此公酒美，復此高秋晨。\n百忧虽抢攘，一榼奈芳醇。\n举杯三酌后，遥作葛天民。",
        "dynasty": "宋",
        "collection_info": null
    },
    {
        "uuid": "aca12217626aea7097aee56f8c1123cc",
        "title": "书直舍",
        "author": "张耒",
        "content": "为官不治民，清坐晚秋晨。\n随事文书了，偷闲笔砚亲。\n吏归雅集定，门锁月华新。\n野鸟何劳问，穷通理有神。",
        "dynasty": "宋",
        "collection_info": null
    },
    {
        "uuid": "cc453ff6bf30b49e17205fade10c2129",
        "title": "晨起雨霁作",
        "author": "张耒",
        "content": "寂寂柯山曲，悠悠放逐臣。\n雨晴人踏晓，山静鸟啼春。\n最惜庭梅谢，犹欣壠麦新。\n但知年岁好，饱饭任干坤。",
        "dynasty": "宋",
        "collection_info": null
    },
    {
        "uuid": "0a387f1b32f6ef52f793a6076b5ba883",
        "title": "永宁遣兴三首  其一",
        "author": "张耒",
        "content": "国破空陵墓，时移改要衝。\n人随幽谷路，县隠乱山峰。\n零落荒祠树，悠扬晚寺钟。\n犹传仙旧隠，跨鹿有遗踪。",
        "dynasty": "宋",
        "collection_info": null
    },
    {
        "uuid": "b782f2629201d1dc5f927bb52f63ad89",
        "title": "永宁遣兴三首  其二",
        "author": "张耒",
        "content": "朱颜潘令尹，不肯事轻肥。\n笋径青无地，苔墙绿有衣。\n书勤枯简断，诗疾紫毫飞。\n应笑疏慵尉，朝游暮醉归。",
        "dynasty": "宋",
        "collection_info": null
    },
    {
        "uuid": "19a54c3c71c6ef48911bea1bc39ffb9e",
        "title": "永宁遣兴三首  其三",
        "author": "张耒",
        "content": "花县春曾到，人家幽谷间。\n市门犹碍石，耕壠尽依山。\n地僻荆榛秀，人稀鱼鸟闲。\n頼逢贤令尹，沉醉不知还。",
        "dynasty": "宋",
        "collection_info": null
    },
    {
        "uuid": "de69548981550ee85eda7ce076063a49",
        "title": "寄文刚求蟹",
        "author": "张耒",
        "content": "遥知涟水蟹，九月已经霜。\n筐实黄金重，螯肥白玉香。\n尘埃离故国，诗酒寄他乡。\n苦乏西来使，何缘至洛阳。",
        "dynasty": "宋",
        "collection_info": null
    },
    {
        "uuid": "4be58acea99c7a51af7936e355b099a6",
        "title": "双鳬",
        "author": "张耒",
        "content": "双鳬元自白，况乃小池清。\n逐伴知身洁，当庭独眼明。\n暖沙晴共戏，寒渚夜多惊。\n何事秋风起，轩然向主鸣。",
        "dynasty": "宋",
        "collection_info": null
    },
    {
        "uuid": "556570e94b6fd69c579e7de5fa0bffc6",
        "title": "代人上颍川韩端明生日",
        "author": "张耒",
        "content": "实历休明运，金貂将相门。\n产材皆巨植，流庆出深源。\n世仰风规旧，公膺戬谷繁。\n人间见麟凤，天路引鹏鲲。\n诸老推渊懿，英儒伏讨论。\n韦平家学盛，黄绮帝师尊。\n天步开华旦，离明照厚坤。\n曳裾趋法从，操笔代王言。\n谏说倾朝听，公忠报主恩。\n高风何凛凛，谠议在元元。\n夷险千途历，清明一志存。\n宝圭纯不琢，秋汉阔无浑。\n鸣佩登书殿，均劳镇辅藩。\n洪枢归少第，玉节对元昆。\n腊报新春近，阳生厚地温。\n当年占梦寐，此日降玙璠。\n贺宴开瑶席，陈庭列寿尊。\n簪缨罗盛族，兰玉立诸孙。\n霜鹤寒逾健，岩松老更蕃。\n人祈贤相雨，国倚太师垣。\n留滞瞻云馆，飞驰有去魂。\n微官守山邑，无路走宾轩。\n中外心方注，君臣契已敦。\n伫观登辅弼，飞润及孤根。",
        "dynasty": "宋",
        "collection_info": null
    },
    {
        "uuid": "ecb7bfbda32a4e80c771c01daa4b0b99",
        "title": "鲁直示其伯父祖善马鞍松隠斋诗次其韵",
        "author": "张耒",
        "content": "老鹤阅世久，归来毛骨寒。\n田园半拱木，儿稚总胜冠。\n爱客能酤酒，寻山不跨鞍。\n平生未见面，试作阿咸看。",
        "dynasty": "宋",
        "collection_info": null
    },
    {
        "uuid": "42e0fa1e9cb297086b4b11206dbe6e9d",
        "title": "次韵孔舍人曝书",
        "author": "张耒",
        "content": "图书陈秘奥，樽俎肆雍容。\n玉殿朝回客，蓬山深处峰。\n探囊图轴旧，题壁姓名重。\n盛世年年事，新篇莫厌供。",
        "dynasty": "宋",
        "collection_info": null
    },
    {
        "uuid": "7e187bbd8108406c5d7a949f655fa683",
        "title": "夜读贾长江诗效其体",
        "author": "张耒",
        "content": "五字一篇诗，人传贾岛词。\n清秋千古在，幽淡几人知。\n霜夜灯前读，林间静处思。\n恍然如见面，更对七朱丝。",
        "dynasty": "宋",
        "collection_info": null
    },
    {
        "uuid": "8d0e2c402c3777f26e913c78e2d14d38",
        "title": "和天启画古木山石诗",
        "author": "张耒",
        "content": "有待云雨在，无伤斤斧余。\n将军漫弓箭，居士或眉须。\n缺记共工怒，深资夸父腴。\n攀条感衰变，恨汝亦非夫。",
        "dynasty": "宋",
        "collection_info": null
    },
    {
        "uuid": "08617fbb35aa376970c19f81ee41830b",
        "title": "少年",
        "author": "张耒",
        "content": "朱绳缚天狗，白羽射旄头。\n新佩将军印，初成甲第楼。\n绮罗诸院夜，鞍马五陵秋。\n惟有如霜鬓，令君览镜愁。",
        "dynasty": "宋",
        "collection_info": null
    },
    {
        "uuid": "d0bc7a236f1dd8725e0c064c5fc2a85d",
        "title": "暮春游柯市人家有作",
        "author": "张耒",
        "content": "桃李虽云过，林塘老景浓。\n幽花冠晓露，高柳旆和风。\n草木家家秀，沟壑处处通。\n况闻如雨足，高枕待年丰。",
        "dynasty": "宋",
        "collection_info": null
    },
    {
        "uuid": "3d0046b700161762605ee637beb4dfe7",
        "title": "秋日游柯市",
        "author": "张耒",
        "content": "柯市渔樵暮，游人落落稀。\n肩禾新穫野，炷火欲鸣机。\n草木经寒雨，川原淡夕晖。\n北归吾敢必，身世正多违。",
        "dynasty": "宋",
        "collection_info": null
    },
    {
        "uuid": "5093aaba2ecf93023c3cee3c39cf69f5",
        "title": "手种芭蕉秋来特盛成二大丛",
        "author": "张耒",
        "content": "移植自硗瘠，秋来成两丛。\n翠旌舒晓日，绿锦障西风。\n雨砌珠佩委，风檐翚扇重。\n主人培壅厚，未肯畏严冬。",
        "dynasty": "宋",
        "collection_info": null
    },
    {
        "uuid": "694dd614b73167c586c950cd5373db2e",
        "title": "山舍",
        "author": "张耒",
        "content": "萧萧山舍静，谁復与相亲。\n琴酒忘尘事，诗书有古人。\n岁丰民事少，地闢土风淳。\n聊乐身无事，功名丧我真。",
        "dynasty": "宋",
        "collection_info": null
    },
    {
        "uuid": "c0f035fb3c4c706dc118d809fb58bdac",
        "title": "秋夜",
        "author": "张耒",
        "content": "月到啼蛩壁，风摇睡鹊枝。\n秋来客不寐，遥夜漏何迟。\n已近风霜节，寂无蚊蚋时。\n天时只自尔，浪遣宋生悲。",
        "dynasty": "宋",
        "collection_info": null
    },
    {
        "uuid": "757504630098a60c7030f2a6145b6627",
        "title": "寂寂",
        "author": "张耒",
        "content": "寂寂秋日暮，辉辉檐影斜。\n鸣虫隠衰蔓，晚蝶守余花。\n雨急荷翻叶，墙崩竹引芽。\n不才非吏隠，鸡黍学山家。",
        "dynasty": "宋",
        "collection_info": null
    },
    {
        "uuid": "cf8733590748a1cb600ca7c216f748a0",
        "title": "即事",
        "author": "张耒",
        "content": "雨枿生朝菌，秋墙长若邪。\n槐榆蔽穷巷，藜藋接邻家。\n但愿好事酒，无劳长者车。\n御冬须旨蓄，吾亦问生涯。",
        "dynasty": "宋",
        "collection_info": null
    },
    {
        "uuid": "691b40237faff305c2fae8cbece8cac8",
        "title": "落莫",
        "author": "张耒",
        "content": "岁晚苦落莫，独游情易伤。\n晴溪沙漾碧，秋径叶铺黄。\n幽菊开经雨，疏槐老奈霜。\n闭门无俗客，摅散有林塘。",
        "dynasty": "宋",
        "collection_info": null
    },
    {
        "uuid": "829875a9e09821a0ee1039839e709af7",
        "title": "冬日杂书六首  其一",
        "author": "张耒",
        "content": "地僻秋将老，山深客未归。\n闭门朝对雨，搜箧冷添衣。\n图暗经阴画，琴昏在匣徽。\n妻孥惯山薮，不復问珠玑。",
        "dynasty": "宋",
        "collection_info": null
    },
    {
        "uuid": "cae6647976159e50a82fc8e94deacf3d",
        "title": "冬日杂书六首  其二",
        "author": "张耒",
        "content": "岁暮北风疾，山深寒日昏。\n授衣贫厌补，添纩老须温。\n懒慢抛书卷，晴明到药园。\n邻家新酒熟，吾敢但空樽。",
        "dynasty": "宋",
        "collection_info": null
    },
    {
        "uuid": "aeaa858f9634a967e945d2e2fedb4c86",
        "title": "冬日杂书六首  其三",
        "author": "张耒",
        "content": "一径秋风起，牛羊晚自归。\n寒灯明野店，吠犬守荆扉。\n空峡风霜急，孤村火烛微。\n庭梧摇落尽，栖鸟夜归稀。",
        "dynasty": "宋",
        "collection_info": null
    },
    {
        "uuid": "75f6d82b354faf003ec7fc50dba513a0",
        "title": "冬日杂书六首  其四",
        "author": "张耒",
        "content": "岁暮周南远，惊心鬓欲丝。\n风霜为客老，淮海寄书迟。\n峡冷重云夜，天昏断雁悲。\n山炉通夕火，頼尔独吾私。",
        "dynasty": "宋",
        "collection_info": null
    },
    {
        "uuid": "1209bc5a76b947e57c7a55d6e17b5f7b",
        "title": "冬日杂书六首  其五",
        "author": "张耒",
        "content": "短景冰霜地，人稀豹虎村。\n风连诸壑动，日带乱山昏。\n浩荡空回首，萧条独掩门。\n东周旧耆老，留滞饱知闻。",
        "dynasty": "宋",
        "collection_info": null
    },
    {
        "uuid": "52b59daa81fe37f6fb44b4bfbceb1b65",
        "title": "冬日杂书六首  其六",
        "author": "张耒",
        "content": "望极添秋思，楼高动旅怀。\n天寒诸濑急，野阔四山来。\n余叶能几许，高鸿殊未迴。\n年年洛阳道，岁晚厌风埃。",
        "dynasty": "宋",
        "collection_info": null
    },
    {
        "uuid": "b2fe6b32cb44b6d39a874269f415005a",
        "title": "出都之宛丘赠寄参寥",
        "author": "张耒",
        "content": "萧然耳目清，驱马别都城。\n岸断秋光出，川平雨气横。\n浮生归物理，闲景付诗情。\n岁晚江湖客，何为滞玉京。",
        "dynasty": "宋",
        "collection_info": null
    },
    {
        "uuid": "a1c87e1f93add8253614d39af2e310a7",
        "title": "和葺西斋",
        "author": "张耒",
        "content": "川舟真有待，勿叹滞塘坳。\n自古荆榛地，岂容鸾凤巢。\n君才宜柱石，我志老衡茅。\n从此延风月，新诗与细嘲。",
        "dynasty": "宋",
        "collection_info": null
    },
    {
        "uuid": "5be0e510c6be30a7e1cd968b2cf6a62e",
        "title": "同戚郎夜饮",
        "author": "张耒",
        "content": "云物岁将暮，风烟晚自凄。\n更人初授宿，晚翼已归栖。\n美酒浅深酌，新诗取次题。\n亲交尽在眼，幸不费招携。",
        "dynasty": "宋",
        "collection_info": null
    },
    {
        "uuid": "66bdd7409a58fe76b5ab7d7726537f5a",
        "title": "春日",
        "author": "张耒",
        "content": "如丝苣甲饤春盘，韭叶金黄雪未干。\n旅饭二年无此味，故园千里几时还。\n异方时节三巵酒，残岁风烟一惨颜。\n曾奉龙旗典邦礼，岁穷祠祀少休闲。",
        "dynasty": "宋",
        "collection_info": null
    },
    {
        "uuid": "15c84ebc47e750f8514922066764b485",
        "title": "晚望",
        "author": "张耒",
        "content": "长林脱叶委高风，晚菊依依发旧丛。\n梦泽云低衔落日，中洲山断见来鸿。\n行吟骚客三年谪，嗜酒衰翁百事慵。\n岁晚不须求季主，从来天理有穷通。",
        "dynasty": "宋",
        "collection_info": null
    },
    {
        "uuid": "fe4ecf9098a9d2cd509e998a312530c8",
        "title": "四月二十日书二首  其一",
        "author": "张耒",
        "content": "十步荒园亦懒窥，枕书小醉睡移时。\n健如黄犊时无几，钝似寒蝇老自知。\n休惜飞驰春过眼，但求强健酒盈巵。\n枇杷着子红榴绽，正是清和未暑时。",
        "dynasty": "宋",
        "collection_info": null
    },
    {
        "uuid": "7013e5373461456b4f0bf78b44765cd9",
        "title": "四月二十日书二首  其二",
        "author": "张耒",
        "content": "久将醉眼视羣儿，只与旁观作笑嘻。\n赋芋狙公曾未悟，牵丝木偶几多时。\n云间炎景人方畏，地下微阴谁得知。\n荣谢古今同此理，老翁端坐但忘机。",
        "dynasty": "宋",
        "collection_info": null
    },
    {
        "uuid": "6ece0db946eea57225e2fc4d89dc9bf6",
        "title": "早起观雨",
        "author": "张耒",
        "content": "雨叶风枝日夜长，东园秾密欲生光。\n可怜积雨过初暑，更转余寒作晓凉。\n蚕事已成家媪喜，麦畦初泼老农忙。\n綵丝结缕催端午，又见黄头鼓楫郎。",
        "dynasty": "宋",
        "collection_info": null
    },
    {
        "uuid": "10f0aa5f647af943a8dc4836fc43d1b8",
        "title": "十二月十七日移病家居成五长句  其一",
        "author": "张耒",
        "content": "水国穷冬犹未雪，木牙草色似春余。\n医教治嗽停朝饮，目为方眠废夜书。\n众醉羞随人鼓舞，天知谁怕鬼揶揄。\n久已率野由吾道，又信从来德不孤。",
        "dynasty": "宋",
        "collection_info": null
    },
    {
        "uuid": "f4b4c24adce846f30073febe832e7c4c",
        "title": "十二月十七日移病家居成五长句  其二",
        "author": "张耒",
        "content": "老去尘怀痛洗煎，虚舟不繫任回沿。\n寸心若变有如日，万事不忧终在天。\n莫为饥寒弃南亩，须知穮蔉有丰年。\n桃符侲子喧闾巷，又向江城十岁捐。",
        "dynasty": "宋",
        "collection_info": null
    },
    {
        "uuid": "2e1efb1db108fb630c585753437b1bef",
        "title": "十二月十七日移病家居成五长句  其三",
        "author": "张耒",
        "content": "凭高游目快遐瞻，落日孤云与水兼。\n万顷泽空供雪意，一枝梅笑破冬严。\n擎苍未减飞扬兴，引满何辞斗石添。\n杨柳催春兼警客，荒沟照影弄纤纤。",
        "dynasty": "宋",
        "collection_info": null
    },
    {
        "uuid": "8d3ec3e468c9e8da2363a1de1ce924b5",
        "title": "十二月十七日移病家居成五长句  其四",
        "author": "张耒",
        "content": "从今羞復走功名，卤莽因循已半生。\n心遣我愚应有谓，眼看人智亦何成。\n梦为蝴蝶因观化，目送飞鸿漫寄情。\n堪笑妻儿怀土甚，谪期未满已谋行。",
        "dynasty": "宋",
        "collection_info": null
    },
    {
        "uuid": "90da96dd10e55dc3865c2ec088e4d460",
        "title": "十二月十七日移病家居成五长句  其五",
        "author": "张耒",
        "content": "纸窗低下火炉边，有底宜人意若便。\n移疾何妨闲五日，放慵犹欲醉终年。\n平生亲友怀天末，谈笑妻儿在目前。\n谁似匡庐白居士，暮年华髮洛阳仙。",
        "dynasty": "宋",
        "collection_info": null
    },
    {
        "uuid": "58b523f5eb9945e23b1894075a879378",
        "title": "寒食前一日大雨不止",
        "author": "张耒",
        "content": "寒食穷愁嘆陋邦，可怜终日雨淙淙。\n不妨农亩连云稼，独惜园花脱锦杠。\n最苦繁声欺屋漏，愿看霁色放春江。\n明朝日出谁能料，已喜灯花照夜窗。",
        "dynasty": "宋",
        "collection_info": null
    },
    {
        "uuid": "261cb3f56673eab5f56eb03e9c34090c",
        "title": "喜雨赠潘邠老昆仲",
        "author": "张耒",
        "content": "卧闻飞雨响高堂，已觉翛翛短幌凉。\n悔祸毕方收烈燄，知时田祖放新秧。\n箪瓢幸免迁三径，谷麦行看粜万箱。\n欲过东坡泥没脚，春余烟柳正苍苍。",
        "dynasty": "宋",
        "collection_info": null
    },
    {
        "uuid": "da2f1b9343e5207cc8c161a0fc2bd9c7",
        "title": "和苏仲南柳湖会饮",
        "author": "张耒",
        "content": "北风阁雪不到地，寒日自同云外天。\n愁人得酒百不问，满引聊作诸公先。\n少休歌舞进棋局，更放旌旗移楼船。\n我欲吴歌恐惊坐，戏挥如意扣船舷。",
        "dynasty": "宋",
        "collection_info": null
    },
    {
        "uuid": "4b6e891f0f0c06e942ef60cbd96817d2",
        "title": "夜霜",
        "author": "张耒",
        "content": "夜霜偏警军城角，晚日如催林寺钟。\n蹭蹬此身甘已老，推迁世事本无穷。\n邯郸梦裏忘将寤，蛮触军中尚战雄。\n我有一言开达者，到头可倚是天公。",
        "dynasty": "宋",
        "collection_info": null
    },
    {
        "uuid": "ea289c1c0cd6bc99045ae9ffa994ae69",
        "title": "十月二十日夜大雨雹震电先是数日极暖至是方稍晴",
        "author": "张耒",
        "content": "江乡节候异中州，十月狂雷震未休。\n二年到耳同常事，一夜雨声如蚤秋。\n想见麦畦添宿润，更欣蔬甲长新柔。\n东堂晚望无氛祲，洗出樊山紫翠浮。",
        "dynasty": "宋",
        "collection_info": null
    },
    {
        "uuid": "f4c7377f4e6c36179f46709984c76681",
        "title": "晨兴自篱西望东园新开花",
        "author": "张耒",
        "content": "东园本是吾家有，不到经旬亦可嗟。\n步出寝门迎晓日，却从篱外望新花。\n安禅岂问荒三径，阅古终须饱五车。\n儿女相怜牢落甚，为翁浅盏酌流霞。",
        "dynasty": "宋",
        "collection_info": null
    },
    {
        "uuid": "56919e5a4c74f009b635ac1d5a6bb884",
        "title": "潘大临莲池二首  其一",
        "author": "张耒",
        "content": "避暑人人得自怡，坐曹最苦剧囚纍。\n江边金石焦流日，堂上糟浆酷烈时。\n一酌甘寒烦素绠，终朝挥拂倦蒲葵。\n谁知颜巷箪瓢外，更有秋风菡萏池。",
        "dynasty": "宋",
        "collection_info": null
    },
    {
        "uuid": "51203b49f6b625a5447625317da808c5",
        "title": "潘大临莲池二首  其二",
        "author": "张耒",
        "content": "年年酷暑轸皇慈，恩诏犹矜庶狱纍。\n白首坐曹真有罪，清风高枕叹无时。\n乘轩敢望终如鹤，用智从前不及葵。\n他日东门驱匹马，故应难忘习家池。",
        "dynasty": "宋",
        "collection_info": null
    },
    {
        "uuid": "a0e2f7f25b79843c1553dc1e9c68060e",
        "title": "九月末大风一夕遂安置火炉有感二首  其一",
        "author": "张耒",
        "content": "谪官两向黄州火，知是明年何处冬。\n须信炎凉相代至，亦知荣辱到头空。\n怨咨莫起天公念，燕坐何妨佛理通。\n更有墙边一樽酒，能于愁面放春红。",
        "dynasty": "宋",
        "collection_info": null
    },
    {
        "uuid": "8d1c581306e8923162d4bf924dd1c069",
        "title": "九月末大风一夕遂安置火炉有感二首  其二",
        "author": "张耒",
        "content": "风声一夜下林端，遽作霜天十月寒。\n三伏炎蒸不可过，北风栗烈亦何难。\n人情何待常从缓，天令难移古不刊。\n幸有布裘毡履在，雪深高卧更安闲。",
        "dynasty": "宋",
        "collection_info": null
    },
    {
        "uuid": "5e79a740cfe43b8947d0b121a7e42cbd",
        "title": "冬至赠潘郎",
        "author": "张耒",
        "content": "晓镜星星华髮新，江山流落未归人。\n五纹暗度人间线，九寸潜通地下春。\n歌笑欣欣环老稚，杯盘草草称清贫。\n与君同是柯山客，窗外梅花解笑人。",
        "dynasty": "宋",
        "collection_info": null
    },
    {
        "uuid": "2410b5cf0ff1939a5418a6d137eada65",
        "title": "丁丑岁与德载相别辛巳復会于颍相视而叹仍蒙先惠佳句谨次韵",
        "author": "张耒",
        "content": "重入修门一见春，衰容仍是卧漳滨。\n归来未解纍囚服，挥去真同下坂轮。\n痛饮久无连夜醉，白头何啻二毛新。\n□□□□□□□，□□□□□□□。",
        "dynasty": "宋",
        "collection_info": null
    },
    {
        "uuid": "aa44c0cfa851896b8a630f1614b3c802",
        "title": "寓居春日书事",
        "author": "张耒",
        "content": "禅宫寂寂白昼长，出门江山悲异乡。\n歌檐日暖好鸟语，空庭客稀春草长。\n红树人家隔修竹，青芜村路达横塘。\n欲向东城踏青去，碧云何处水茫茫。",
        "dynasty": "宋",
        "collection_info": null
    },
    {
        "uuid": "7de0935cc020e75e5e33fb52154405da",
        "title": "腊日二首  其一",
        "author": "张耒",
        "content": "腊日开门雪满山，愁阴短景岁将阑。\n江梅飘落香元在，汀雁飞鸣意已还。\n佳节再逢身且健，一樽相属鬓毛斑。\n明光起草真荣事，寂寂衡门我自闲。",
        "dynasty": "宋",
        "collection_info": null
    },
    {
        "uuid": "e3145cab165f73117092b5c8e793d951",
        "title": "腊日二首  其二",
        "author": "张耒",
        "content": "异乡怀旧人千里，胜日难忘酒一杯。\n不恨北风催短景，最怜残雪冷疏梅。\n江边寒色雁催尽，天上春光斗挹回。\n我独呼儿剩丸药，微功聊取助衰骸。",
        "dynasty": "宋",
        "collection_info": null
    },
    {
        "uuid": "c8e5626504120d3dbfdc18ca0a6e2bb9",
        "title": "偶成题裴晋公祠",
        "author": "张耒",
        "content": "独持将钺静氛妖，后世英名日月昭。\n善听圣君非易遇，将亡凶竖不难枭。\n悲风蔓草移今古，野殿空庭锁寂寥。\n更有从军老司马，铭功文字配咸韶。",
        "dynasty": "宋",
        "collection_info": null
    },
    {
        "uuid": "75dea13367d4a0c2c8bba4fd50216b82",
        "title": "冬日书事",
        "author": "张耒",
        "content": "昨夜新霜着瓦干，西园梧叶尽飞翻。\n楚乡原野长青草，泽国风云只薄寒。\n梅蕊半含空有待，菊丛已过似无言。\n杖藜引望仍搔首，羡尔鸣鸿整羽翰。",
        "dynasty": "宋",
        "collection_info": null
    },
    {
        "uuid": "b76097d46bc21eac61244651a695d014",
        "title": "齐安今秋酒殊恶对岸武昌酒可饮故人潘主簿时惠双榼",
        "author": "张耒",
        "content": "军城晓鼓已蓬蓬，城下秋云卷暮江。\n祇有老鸡能换卧，更无佳客可倾缸。\n衝风时动萧萧叶，晚日斜窥寂寂窗。\n犹喜江南有佳客，怜贫时致玉壶双。",
        "dynasty": "宋",
        "collection_info": null
    },
    {
        "uuid": "cb611ff8936afe7cf4fb9406967d2407",
        "title": "东堂即事",
        "author": "张耒",
        "content": "东堂岁晚直穷寂，落叶寒蔬风雨余。\n下里数家同井臼，荒山十里半榛芜。\n夜霜摧菊房俱敛，晴日熏梅气欲苏。\n谁似樊山偏得意，倚天紫翠照空虚。",
        "dynasty": "宋",
        "collection_info": null
    },
    {
        "uuid": "f36fd0bd6986e22568353565393ae2d3",
        "title": "八月六日西风极凉如十月间晨起偶题",
        "author": "张耒",
        "content": "初过三伏暑初归，风景谁知遽惨悽。\n短日旅愁消美酒，五更乡梦託晨鸡。\n江天水冷鱼龙蛰，野泽风多鸿雁稀。\n尘箧敝貂犹得在，过冬偶免嘆无衣。",
        "dynasty": "宋",
        "collection_info": null
    },
    {
        "uuid": "de91f22284517087989da24a76ec4cc6",
        "title": "正月三日大雪雪晴有感",
        "author": "张耒",
        "content": "平生对雪须千首，何事今春无片词。\n老大怯寒唯泥酒，穷愁须醉不吟诗。\n润催庭柳将开眼，冷送江梅欲别枝。\n何处高楼有残白，旧游无处寄相思。",
        "dynasty": "宋",
        "collection_info": null
    },
    {
        "uuid": "964c18cc1165c1f1d02c4b5a80b74315",
        "title": "雪晴",
        "author": "张耒",
        "content": "荒园雪晴愁径滑，湿柴坚坐恋炉红。\n寒香委地梅无頼，嫩坼抽苗麦有功。\n瘴疠潜消人气乐，丰登定慰客途穷。\n暖寒破闷功无敌，頼有尊中腊酒醲。",
        "dynasty": "宋",
        "collection_info": null
    },
    {
        "uuid": "18cd318e4c646217cf0f419f6966f9c8",
        "title": "久阴忽晴作诗寄秬秸时二子沿干在阳翟镇",
        "author": "张耒",
        "content": "想尔扁舟野岸横，久阴今旦喜晴明。\n天寒野旷北风利，云霁江浑春水生。\n家近冻醪时可致，旅庖鸣雁足供烹。\n东园早作归来计，红紫纷纷日向荣。",
        "dynasty": "宋",
        "collection_info": null
    },
    {
        "uuid": "7a2bc22e2affe991ba5b5b3a6d8c7554",
        "title": "冬后三日郊赦到同郡官拜敕回有感",
        "author": "张耒",
        "content": "诏书夜下走风雷，清晓州门拜敕回。\n天上六龙归禁阙，人间一雨到根荄。\n江边时日将舒柳，雪后春光欲到梅。\n白首放臣随众喜，教儿深酌手中杯。",
        "dynasty": "宋",
        "collection_info": null
    },
    {
        "uuid": "78f1b99e956ad902e7730a3282cf8947",
        "title": "探梅有感",
        "author": "张耒",
        "content": "泽畔骚人未放回，江边又探腊前梅。\n已知无木相先得，固使凌寒特地开。\n杜老阁前劳赋咏，玉川窗外独惊猜。\n试思感旧伤千里，可以临风举一杯。",
        "dynasty": "宋",
        "collection_info": null
    },
    {
        "uuid": "d511e292fe7639680dc66f080aabf830",
        "title": "三月十二日作诗董氏欲为筑堂",
        "author": "张耒",
        "content": "黄鸟声中花已尽，绿杨风外日何长。\n柯家山下有幽筑，云梦泽南飞故乡。\n老病夹衣犹怯冷，春深煮酒渐闻香。\n本无智术争荣辱，只斗尊前身健强。",
        "dynasty": "宋",
        "collection_info": null
    },
    {
        "uuid": "7b34ec164ba8ae8fa3d157891b4268c8",
        "title": "草舍",
        "author": "张耒",
        "content": "草舍芦藩百事贫，有时遇酒暂曛曛。\n天边日落未归客，江上春寒多思人。\n寄远相思时有梦，感时长啸不无神。\n东风又欲催桃李，搔首花前独岸巾。",
        "dynasty": "宋",
        "collection_info": null
    },
    {
        "uuid": "c15c093d91f7d02d42ade06b2bb83b66",
        "title": "赠庞安常先生",
        "author": "张耒",
        "content": "德公本自隠襄阳，治病翻成客满堂。\n懒把穷通求日者，试将多病问医王。\n一丸五色宁无药，两部千金合有方。\n他日倾河如石鼓，着书犹愿记柴桑。",
        "dynasty": "宋",
        "collection_info": null
    },
    {
        "uuid": "c3b4d2607c9c9936744d1b84ed023e21",
        "title": "三月二十四日闻莺",
        "author": "张耒",
        "content": "桃蹊李径有埃尘，寂寂青阴蔽四邻。\n落月半窗幽梦断，隔窗芳树语莺新。\n忽忘身是三年客，便觉楼瞻二室云。\n佳境故人如一梦，懒将白髮望余春。",
        "dynasty": "宋",
        "collection_info": null
    },
    {
        "uuid": "05a785e661b8ffced4853b83f7e7294e",
        "title": "柯山闻鹎鵊",
        "author": "张耒",
        "content": "三年不听早朝鸡，惭愧高林鹎鵊儿。\n满眼山林春已去，五更风露月沉西。\n厌听田舍驱牛苦，想见天门宝马嘶。\n独我朦胧贪晓睡，故园门巷梦中迷。",
        "dynasty": "宋",
        "collection_info": null
    },
    {
        "uuid": "e120d5cb431a8b7a5f97f2982f1340c1",
        "title": "齐安食蒌蒿根菊茁",
        "author": "张耒",
        "content": "故园蔬甲又逢春，想见雕槃巧斗新。\n强掘蒌根槃鬰屈，故挑菊茁嚼芳辛。\n春来小疾妨杯切，老去怀乡役梦频。\n堪笑吴伧恋莼鲙，素衣愁化洛阳尘。",
        "dynasty": "宋",
        "collection_info": null
    },
    {
        "uuid": "715b15e902819948c5802133fef3ffca",
        "title": "汴上书事",
        "author": "张耒",
        "content": "荒陂浮雁啄寒水，古木老乌啼夕阳。\n酒市喧呼人醉余，丛祠歌舞岁丰穰。\n黄花半落经寒雨，红稻初坚得早霜。\n倚岸老枝榆骨白，出林丹实柿肌黄。\n空林啅起团惊鹊，槁叶悲啼有暗螀。\n腰兔暮归人臂隼，扣门问宿客担囊。\n貂裘西去衝寒早，泽国东归寄梦长。\n入洛自惭文价薄，却凭山水助清狂。",
        "dynasty": "宋",
        "collection_info": null
    },
    {
        "uuid": "5188125254dd08a56c844bef2fd88b7b",
        "title": "次韵黄汝器与君谟唱和三首  其一",
        "author": "张耒",
        "content": "饮量平吞叔度陂，宣城风月旧相知。\n雪霜欺客凋新鬓，珠玉投人出好诗。\n门对洞庭书满架，饮翻云梦酒盈巵。\n江城少驻还乡棹，一伴山翁醉习池。",
        "dynasty": "宋",
        "collection_info": null
    },
    {
        "uuid": "237c752bcbcc74a54a0c7605af078426",
        "title": "次韵黄汝器与君谟唱和三首  其二",
        "author": "张耒",
        "content": "吴门韦白旧推贤，文雅相望数百年。\n千里江山留醉墨，五湖风月纵归船。\n书来远慰连镮梦，岁熟归收种秫田。\n仕禄及亲身早退，高名荣事更谁先。",
        "dynasty": "宋",
        "collection_info": null
    },
    {
        "uuid": "06c995134ee88991296f7b812674235d",
        "title": "次韵黄汝器与君谟唱和三首  其三",
        "author": "张耒",
        "content": "爱君退易似前贤，投劾归来不待年。\n世故饱谙真昨梦，道心不繫学虚船。\n莫悲白雪凋玄鬓，自有丹砂暖寸田。\n两郡诗筒屡传寄，主盟骚雅定谁先。",
        "dynasty": "宋",
        "collection_info": null
    },
    {
        "uuid": "2232422939981cb9ddd22f27e31d6a10",
        "title": "三月一日马令送花",
        "author": "张耒",
        "content": "未说浔阳别泪痕，江边苹芷不胜繁。\n不知来岁在何处，又对新花忆故园。\n插帽每惭辉白髮，飞香曾伴照清尊。\n去年今日淮阳道，落絮残红正断魂。",
        "dynasty": "宋",
        "collection_info": null
    },
    {
        "uuid": "240088d956a6226dd10c8d86518a65c5",
        "title": "木香",
        "author": "张耒",
        "content": "紫皇宝辂张珠幰，玉女熏笼覆绣衾。\n万紫千红休巧笑，人间春色在檀心。",
        "dynasty": "宋",
        "collection_info": null
    },
    {
        "uuid": "8efd1aaf87b0627cf98697e865db6fe2",
        "title": "九月末风雨初寒  其一",
        "author": "张耒",
        "content": "栗冽已戒候，阴淡达朝昏。\n出门无所诣，幽斋谁与言。\n尘埃羣书积，兴至时一翻。\n呼儿具枣栗，时亦頼芳樽。\n老肌畏寒苦，幸此手足温。\n窗间有旧笔，得句时復援。",
        "dynasty": "宋",
        "collection_info": null
    },
    {
        "uuid": "7a389c5d719065cb4ea2429ea841fde4",
        "title": "九月末风雨初寒  其二",
        "author": "张耒",
        "content": "爱此庭下菊，萧萧何及时。\n郊原一秋暵，麦种待荣滋。\n今年真有秋，禾菽实纍纍。\n老农笑谓予，不復悯汝饥。\n桑榆可析薪，秋风可夜吹。\n晴明理罝缴，雉兔日已肥。",
        "dynasty": "宋",
        "collection_info": null
    },
    {
        "uuid": "678653a2c1f8d43b31829e1f28b40751",
        "title": "立秋后便凉诗示秬等",
        "author": "张耒",
        "content": "暑别齐纨知有日，秋生蕲竹果如期。\n月明半夜似相觅，角怨五更知为谁。\n风露满天河转后，江山千里雁来时。\n短檠莫倦亲灯火，又见槐花黄满枝。",
        "dynasty": "宋",
        "collection_info": null
    },
    {
        "uuid": "ec2a9bc3c2a980b2d55dda651f502894",
        "title": "晓意",
        "author": "张耒",
        "content": "城头清角已三奏，树间眠鸠方一鸣。\n风霜凄紧雁南向，星河横斜天左倾。\n待旦枕戈无怨敌，将朝盛服非公卿。\n不如衲被蒙头睡，直至东窗海日生。",
        "dynasty": "宋",
        "collection_info": null
    },
    {
        "uuid": "15658230468dffa8f2763a406a859998",
        "title": "岁晚有感",
        "author": "张耒",
        "content": "疏梅点点柳毵毵，残腊新春气候参。\n天静秋鸿来塞北，云收片月出江南。\n青霄雨露将回律，白首江湖尚避谗。\n未信斯途无倚伏，有时清镜理朝鬖。",
        "dynasty": "宋",
        "collection_info": null
    },
    {
        "uuid": "c4ed58b52c92f431764126b7ab2efb22",
        "title": "新正二首  其一",
        "author": "张耒",
        "content": "新正阅月天苦阴，白日未照草木心。\n黄州城中人迹少，江涛涌汹山崎嵚。",
        "dynasty": "宋",
        "collection_info": null
    },
    {
        "uuid": "6e3a50ec9ffcd11a51bba7b879f66f3b",
        "title": "新正二首  其二",
        "author": "张耒",
        "content": "柯山老人尽日闲，暖依薪炭不出山。\n阑风伏雨莫收拾，不念厚土何时干。",
        "dynasty": "宋",
        "collection_info": null
    },
    {
        "uuid": "b23205ae0caab39cdd7830ecfcee11db",
        "title": "中秋夜东剎赠仁公",
        "author": "张耒",
        "content": "盈盈秋月不余分，叶露悬光可数尘。\n此地正须烦一笑，要令排户问东邻。",
        "dynasty": "宋",
        "collection_info": null
    },
    {
        "uuid": "18b86ccb8b38209f938f348f1df4ff4b",
        "title": "送黄师是梓州提刑",
        "author": "张耒",
        "content": "嘉陵江边树，他日繫我驹。\n当时挟书儿，抱子镊白鬚。\n伤怀洒孤泪，一梦百崎岖。\n西城送我处，今日揽君袪。\n君才如涌泉，随用随有余。\n中年颇流落，四驾使者车。\n持节岂不贵，列城随惨舒。\n君看冒轩冕，奴隶笑金朱。\n猿鸟日异音，山川开画图。\n怀君即饮酒，念我当寄书。",
        "dynasty": "宋",
        "collection_info": null
    },
    {
        "uuid": "d98bf7faba013b358b06c6d58781e491",
        "title": "林居",
        "author": "张耒",
        "content": "林居观变化，寒暑无时停。\n日月迭奔走，汲汲作昏明。\n彼人于其间，起妄自经营。\n宁知运之去，不受如力争。\n终古一逝川，圣达亦叹惊。\n寄言夸毘子，豪夺竟何成。",
        "dynasty": "宋",
        "collection_info": null
    },
    {
        "uuid": "7db48770d58d4a66096f9f6c9a5561a3",
        "title": "有所叹五首  其一",
        "author": "张耒",
        "content": "十夫操戈羣入市，市人奔走争逃死。\n鷄飞犬逝闾里空，攘夺金珠虏妻子。\n世人恶盗恐不深，真不为盗能有几。\n何况蚩蚩田野人，欲使饥寒不为此。",
        "dynasty": "宋",
        "collection_info": null
    },
    {
        "uuid": "75a76f183abf1bda0dee44c7976f977b",
        "title": "有所叹五首  其二",
        "author": "张耒",
        "content": "饥儿无食偷邻桑，主人杀儿尸道傍。\n母兄知儿死不直，行哭吞声空叹息。\n生重于桑亦易明，何为以身邀所轻。\n没身毫釐易其死，世上谁非窃桑子。",
        "dynasty": "宋",
        "collection_info": null
    },
    {
        "uuid": "1922095e18e247557417c9b40a139300",
        "title": "有所叹五首  其三",
        "author": "张耒",
        "content": "蛙鸣聒聒满我池，我宁知尔乐与悲。\n周公洒灰教后世，顾我龌龊不忍施。\n越人嗜汝过刍豢，芼以芳香侑朝饭。\n藏身泥沙勿妄出，世人重味轻天物。",
        "dynasty": "宋",
        "collection_info": null
    },
    {
        "uuid": "ef9c5c40571b553f089dc50fe6c97e07",
        "title": "有所叹五首  其四",
        "author": "张耒",
        "content": "蝎能毒人不能死，人能捕蝎残其类。\n世人意恶蝎为虐，人蝎相残竟谁至。\n不参彼已怨一方，自古诗人以为刺。\n我疑人酷蝎所羞，何暇区区论蝎罪。",
        "dynasty": "宋",
        "collection_info": null
    },
    {
        "uuid": "f313c83f3137c232feb2c0f326d3e51d",
        "title": "有所叹五首  其五",
        "author": "张耒",
        "content": "卫青功高不荐贤，犹有苏建能拳拳。\n魏其已诛武安死，将军畏祸无敢言。\n田窦安知天下士，可是一言谁得罪。\n当忧磊落世上奇，白头骑奴安得知。",
        "dynasty": "宋",
        "collection_info": null
    },
    {
        "uuid": "fc4496052c9466c797a361887e8ca0a1",
        "title": "登汴岸",
        "author": "张耒",
        "content": "悠悠十月尾，野静田事息。\n严霜草木黄，千里树一色。\n呼鹰者谁子，窘兔保深棘。\n物皆爱其死，吾宁忍鲜食。",
        "dynasty": "宋",
        "collection_info": null
    },
    {
        "uuid": "741fc07b9d62daa4f755d5e85a79854b",
        "title": "宿州",
        "author": "张耒",
        "content": "野云不作雪，仲冬气犹蒸。\n岸雨湿枯柳，北风生浪声。\n昨日饮我者，主人出金觥。\n酒薄亦足醉，青蛾惯逢迎。\n纷纷舟车地，主吏困怨憎。\n樽罍备人事，起论爱客诚。\n世途聊復尔，物态恶分明。\n十年五往返，抚事感飘零。",
        "dynasty": "宋",
        "collection_info": null
    },
    {
        "uuid": "e883d05c09a2851f1ad8c27d06ce7211",
        "title": "出都门泊镇外失饮食节中夕暴下用气术消息之即癒",
        "author": "张耒",
        "content": "畏途戒十一，饮食玩死地。\n防患迷轻重，达者笑不智。\n古人慎寝食，爱生良有待。\n从来天下图，不易无名指。\n甘飧冒物禁，中夕得颠沛。\n坐令妻孥忧，惫腹委如带。\n頼知仙圣术，杳杳存一气。\n船轻晓眠足，扣齿无余滞。\n艰难众所虞，君子谨容易。\n永怀青精饭，聊欲屏俗嗜。",
        "dynasty": "宋",
        "collection_info": null
    },
    {
        "uuid": "1464d6c9a2b410ad1672822226c53201",
        "title": "过临淮",
        "author": "张耒",
        "content": "衝寒发孤城，带雪入异县。\n春阴舟楫迴，远眼烟木乱。\n朝来云间塔，别我忽不见。\n春流背客去，应过前日岸。\n怀居念缱绻，送别祝寝饭。\n抚事良有怀，申情能无叹。",
        "dynasty": "宋",
        "collection_info": null
    },
    {
        "uuid": "b31da4ff5ee480d6630c30f5977db307",
        "title": "泗州阻风七日投佛经祷斗山下",
        "author": "张耒",
        "content": "山根受重渊，石脚插九地。\n千年无支祈，闭穴守禹誓。\n扁舟七日闲，浪作老龙戏。\n舟师慎艰险，长跪请佛事。\n晚山水如屋，晓山水如地。\n清平一潭风，浪阵卷旗旆。\n煌煌金仙语，鬼物所尊畏。\n无心服毒猛，慧眼出幽秽。\n人间慢圣贤，谆戒遭侮易。\n谁肯一卷书，脱此千里滞。",
        "dynasty": "宋",
        "collection_info": null
    },
    {
        "uuid": "4795d20ecd04aa99ff8cac61133fcd4d",
        "title": "阳翟道中",
        "author": "张耒",
        "content": "客行趋阳翟，驱马登高岗。\n羣山拱西都，迴首瞰许昌。\n原田秀且润，烟水远分行。\n荒冢卧石兽，古祠摧画墙。\n我行日已远，风物非故乡。\n随俗强饮食，所求肢体强。\n儿生事弧矢，有志行四方。\n秣马访前古，吾将问兴亡。",
        "dynasty": "宋",
        "collection_info": null
    },
    {
        "uuid": "12a1b15b71d108ce07229cf626d88465",
        "title": "阻风累日泊宝积山下",
        "author": "张耒",
        "content": "繫船淮北雨如轴，繫船淮南风断桥。\n客行有期日月疾，岁事欲晚霰雪骄。\n山根浪头作雷吼，缩手敢试舟师篙。\n不用燃犀照幽怪，要须拔剑断长蛟。",
        "dynasty": "宋",
        "collection_info": null
    },
    {
        "uuid": "51a36aa47c9ae59acec971a82b038a7b",
        "title": "宿州道中",
        "author": "张耒",
        "content": "眼明初见淮南树，十客相逢九吴语。\n旅程已付夜帆风，客睡不妨船背雨。\n黄柑紫蟹见江海，红稻白鱼饱儿女。\n殷勤买酒谢船师，千里劳君聊转橹。",
        "dynasty": "宋",
        "collection_info": null
    },
    {
        "uuid": "bfe9f7979d13067a1f38777bfa747c08",
        "title": "春阴泊龟山寄园明",
        "author": "张耒",
        "content": "东风淮声鸣万鼓，山头孤塔藏烟雾。\n一庵老宿何处峰，孤舟倦客沙边雨。\n杨柳梢头春未多，白苹汀下正沧波。\n莫向春阴开病眼，风烟如此奈愁何。",
        "dynasty": "宋",
        "collection_info": null
    },
    {
        "uuid": "2215d6a6b5e7de5ad291ca58e2a39a33",
        "title": "初夏步园",
        "author": "张耒",
        "content": "夏木皆秀茂，小园交茂林。\n巢成雏欲出，上下鸣时禽。\n中有支离翁，行憩佳树阴。\n好风为我来，萧然散烦襟。\n物化日迁逝，客居何滞淫。\n亏行天有数，隠显我无心。",
        "dynasty": "宋",
        "collection_info": null
    },
    {
        "uuid": "d096a39ba04f63e8b154f4446ace25f0",
        "title": "雨夜怀陈永源山庄",
        "author": "张耒",
        "content": "陈君为生廉易足，水石田园藏一曲。\n畦田已作故侯业，种竹未享封君禄。\n干名懒復观书卷，济病时能开药箓。\n夜来秋雨如决渠，不寐忧君玉川屋。",
        "dynasty": "宋",
        "collection_info": null
    },
    {
        "uuid": "759b49049284fd5f3e92e9367812895e",
        "title": "效二谢体",
        "author": "张耒",
        "content": "弃斥非高隠，林居值晚秋。\n风云日惨变，感彼岁月遒。\n秀蔓依檐槁，陈叶当窗投。\n晚花弄余秀，畦菜枝新柔。\n闲居妙观物，贫贱吾何忧。\n寂念师竺瞿，齐物信蒙周。",
        "dynasty": "宋",
        "collection_info": null
    },
    {
        "uuid": "886687134cb5e29b7a597d5e7af90ab6",
        "title": "秋雨独酌三首  其一",
        "author": "张耒",
        "content": "秋阴不可解，澍雨忽连朝。\n贫居庭除狭，涨潦时惊飘。\n老夫凌晨起，山木鸣萧萧。\n开门买野菜，菘薤喜新苗。\n鄙人晚耽佛，像设如僧寮。\n焚香翻贝叶，禅诵安不劳。\n日高出道场，倾盖盈山瓢。\n醺然知体畅，谁共此逍遥。",
        "dynasty": "宋",
        "collection_info": null
    },
    {
        "uuid": "3dc5d80da6bf09d998814977ed347703",
        "title": "秋雨独酌三首  其二",
        "author": "张耒",
        "content": "羲和隔重云，不復知下土。\n商羊何为者，得时方鼓舞。\n老人闲不出，秋草生环堵。\n况兹阴霖时，块坐谁与语。\n江人雨不鱼，鲂鲤不登俎。\n晨烹亦何有，藜藿恣烹煮。\n壶中有芳春，造物不得与。\n一醉兴未终，连延忽三举。",
        "dynasty": "宋",
        "collection_info": null
    },
    {
        "uuid": "b54519ef3acfca36dd003b034112efd2",
        "title": "秋雨独酌三首  其三",
        "author": "张耒",
        "content": "阴雨何可处，乐事頼尊中。\n泥泞不可出，洁扫一亩宫。\n气平忧患失，目凈尘滓空。\n谁知环堵间，乐事殊未穷。\n老人饱谙事，未易勤其胸。\n儿曹方蜩螗，几见弄伎工。\n惟有尊中物，于人差有功。\n不解作悲秋，吾师柴桑翁。",
        "dynasty": "宋",
        "collection_info": null
    },
    {
        "uuid": "a7c7a0bc558a39c5ed4292a48763d57f",
        "title": "三月十三日本约潘郎同游安园以雨不果因饮于家为说宛丘木芍药之盛作此篇",
        "author": "张耒",
        "content": "衝泥看花亦不恶，泥深三尺马苦臞。\n闭门且復与君饮，吟诗写字乐有余。\n姚黄一枝说不尽，天姬帝子非世姝。\n念君东坡守寂寞，春深穷巷堆枯榆。",
        "dynasty": "宋",
        "collection_info": null
    },
    {
        "uuid": "ddd39605ca72d80cd47f22b27013fcca",
        "title": "春阴",
        "author": "张耒",
        "content": "春山苦多昏，阴霭昼长暝。\n鸟鸣欲成巢，冰泮鱼已泳。\n薄寒方未已，惨切有余劲。\n霏霏晚雨飘，黯黯夕氤凝。\n高鸿戢南翮，布谷谨新令。\n班班农在耕，冉冉麦将盛。\n官闲倦无侣，览物偶乘兴。\n无辞数携酒，溪柳黄欲映。",
        "dynasty": "宋",
        "collection_info": null
    },
    {
        "uuid": "d883383d4ce3d964cce1109367915b63",
        "title": "寒食",
        "author": "张耒",
        "content": "风云虽不定，日雨亦易干。\n残春犹凛凛，助我朝食寒。\n想见芳野田，士女游班班。\n去者日以疏，更为来者欢。\n青红间车马，日暮醉墙间。",
        "dynasty": "宋",
        "collection_info": null
    },
    {
        "uuid": "4f3cb2de1677bd55c8fbc8738c11c01a",
        "title": "丽春",
        "author": "张耒",
        "content": "蓬蒿眼已熟，收拾到阿丽。\n徒分色黄白，未害格妾婢。\n争妍知不足，出刺以自卫。\n上有寒梅枝，春霜一憔悴。",
        "dynasty": "宋",
        "collection_info": null
    },
    {
        "uuid": "fab9cfede44ef16456fba6a9af4054da",
        "title": "秋怀",
        "author": "张耒",
        "content": "秋云晦清晓，密雨散迴风。\n修然有嘉思，盥栉临青铜。\n扫地静如眼，妙香散浮空。\n黄葵丽不骄，幽菊静有容。\n无车惊门雀，幽巷连蒿蓬。\n老知饮无益，静觉书有功。\n晚木多美实，凉风惊候虫。\n问津竟何效，真愧圃与农。",
        "dynasty": "宋",
        "collection_info": null
    },
    {
        "uuid": "cf5f256ede83227c97c9929e3a0aeac4",
        "title": "离泗州冒大雪",
        "author": "张耒",
        "content": "阴风驾长淮，铁马一百万。\n孤舟犯其垒，白羽一挥散。\n崩腾中夜雪，千里照组练。\n干坤合冥蒙，远色辨波面。\n云端数寸塔，仅若簪出弁。\n寒飞不远林，瘦植冻依岸。\n龟山晚沽酒，旅食烹野雁。\n惜哉吾里丰，一亩不素办。",
        "dynasty": "宋",
        "collection_info": null
    },
    {
        "uuid": "d4d0a213dfcfbf2b107db3f56a91bf40",
        "title": "雪后赠徐仲车",
        "author": "张耒",
        "content": "平明呼童汲井华，童归告我门有雪。\n披衣疾走出户看，正见风毛万夫猎。\n冷欺病骨不敢前，缩头蛰户如寒鼈。\n楼台得势互照映，松竹无风自骚屑。\n念昔儿童逢雪喜，抟捧嘴吞如沃渴。\n如今欲啖老不禁，何异爱屦而遭刖。\n高门有酒不爱诗，我爱吟诗尊屡阙。\n东邻徐子与我同，爱诗过我衣百结。\n藏头败被口吟呵，文似锵金身似铁。\n人生岂合长贱贫，二百青铜直须辍。",
        "dynasty": "宋",
        "collection_info": null
    },
    {
        "uuid": "d0e7d376816870d25948bbc7502138b9",
        "title": "题吴熙老古铜榼",
        "author": "张耒",
        "content": "子云鸱夷如大壶，日醉自不妨着书。\n盛酒借沽太勤劬，铸铜为榼计未疏。\n古人制器俭復真，不似后世镂金银。\n一罂湛湛致坐侧，时与周旋真可人。",
        "dynasty": "宋",
        "collection_info": null
    },
    {
        "uuid": "31bcfcfcf5a13a886e26eb5f78302f6b",
        "title": "农妇",
        "author": "张耒",
        "content": "耕田衣食苦不足，悠悠送子长河曲。\n同行不可别未忍，日暮河边仰天哭。\n男儿从军薄妻子，妇人随夫誓生死。\n封侯佩印未可知，不道沙场即为鬼。",
        "dynasty": "宋",
        "collection_info": null
    },
    {
        "uuid": "1dd6fc8f1f04ea187a48a2799387c8ed",
        "title": "山雪",
        "author": "张耒",
        "content": "空中莽落索，晓雪遍平郊。\n霰急松鸣叶，声繁竹战梢。\n暮鸢饥啄屋，寒雉湿依茅。\n谁上梁王赋，淹留感鬓毛。",
        "dynasty": "宋",
        "collection_info": null
    },
    {
        "uuid": "fbd8e028df3b9ee05cf08888ff1c13a0",
        "title": "戏二潘",
        "author": "张耒",
        "content": "眊矂柯山客，还家只醉眠。\n桂堂浑忘却，蝉室故依然。\n未用临书卷，聊须办酒钱。\n所欣家有弟，乡校首称贤。",
        "dynasty": "宋",
        "collection_info": null
    },
    {
        "uuid": "d1a28608f9d81c0f0f81715d072b7e11",
        "title": "寄陈履常二首  其一",
        "author": "张耒",
        "content": "近闻彭泽令，旅饭寄招提。\n杜老不厌赋，韦郎犹愧妻。\n得州惭牧养，怀友负招携。\n祇学新诗好，高吟独醉泥。",
        "dynasty": "宋",
        "collection_info": null
    },
    {
        "uuid": "29047703455df5557c6c2af57ff5a967",
        "title": "寄陈履常二首  其二",
        "author": "张耒",
        "content": "故人犹念我，一笑向何人。\n老去唯佛祖，州闲如隠沦。\n残年河朔雪，近腊水乡春。\n何日相逢笑，天边白髮新。",
        "dynasty": "宋",
        "collection_info": null
    },
    {
        "uuid": "1113b1fee2661b85c92a833f2b803ae3",
        "title": "闻邠老下第作诗迎之",
        "author": "张耒",
        "content": "淡墨高张动禁城，风驰电落走寰瀛。\n从来万卷贮便腹，可得千人无一名。\n且向江边伴逐客，会须天上冠羣英。\n遥思匹马千山里，孤店村深听晚莺。",
        "dynasty": "宋",
        "collection_info": null
    },
    {
        "uuid": "8f50977fb5c2fcf94a123bd42c85885a",
        "title": "次韵邠老见贻",
        "author": "张耒",
        "content": "已嗟骯脏倚门边，况復归来竈不烟。\n观国未书攀桂籍，还家却上过淮船。\n瑰奇难售真当尔，凿枘相遭亦偶然。\n未死此生谁料得，且将见在斗尊前。",
        "dynasty": "宋",
        "collection_info": null
    },
    {
        "uuid": "8d389c529274d8b89c70591c7253bb38",
        "title": "久不见潘十作诗戏之闻其别墅晚稻稍收",
        "author": "张耒",
        "content": "谁云世不容吾道，自是穷常逐我曹。\n未能下帷授老子，且復痛饮读离骚。\n雨多园圃一惨淡，秋霁山川开泬寥。\n裹饭送君吾岂敢，黄云𥝧稏连东皋。",
        "dynasty": "宋",
        "collection_info": null
    },
    {
        "uuid": "9222fcbf4a600aee68beed39023a2746",
        "title": "效白体赠晁无咎  其一",
        "author": "张耒",
        "content": "过去生中作弟兄，依然骨肉有余情。\n青衫校正同三馆，白髮东南各一城。\n君比郦生多事业，我方谢朓欠诗名。\n想当把酒笙歌裏，亦记长安痛饮生。",
        "dynasty": "宋",
        "collection_info": null
    },
    {
        "uuid": "44eece82bb493d55644ddadcb3d60e56",
        "title": "效白体赠晁无咎  其二",
        "author": "张耒",
        "content": "江南岁晚水风寒，铃阁无人昼掩关。\n过雨楼台宛溪市，新霜松竹敬亭山。\n不悲仕宦从来拙，所喜形骸绝得闲。\n山妓村醪君莫笑，亦胜苜蓿满朝盘。",
        "dynasty": "宋",
        "collection_info": null
    },
    {
        "uuid": "6005801bfa6f113bafea027f2dfb654a",
        "title": "效白体赠晁无咎  其三",
        "author": "张耒",
        "content": "关河战国东秦地，风月南朝小谢城。\n妓乐比君拈不出，溪山许我赌来赢。\n真珠金綫真无比，迭岭双溪亦有声。\n一事与君霄壤别，板舆时从老人行。",
        "dynasty": "宋",
        "collection_info": null
    },
    {
        "uuid": "669a490cf19f46131279d29a46000f76",
        "title": "山光寺",
        "author": "张耒",
        "content": "寺古丹青暗，地幽花木春。\n垣墙兵火后，台殿栋梁新。\n绕屋松声合，铺庭草色匀。\n春耕迷古垒，野水滟通津。\n落魄闲来客，萧条禁火晨。\n重寻旧游地，俯仰十年身。",
        "dynasty": "宋",
        "collection_info": null
    },
    {
        "uuid": "8cf1dbb5846ff53ccca8623da39bcee0",
        "title": "三月晦日与客小酌",
        "author": "张耒",
        "content": "天教老景变芳菲，晨起衰翁换夹衣。\n尽日绿阴莺懒啭，有时芳草蝶争飞。\n最怜永日身无事，所叹佳时客未归。\n虽老清狂犹未减，凭春说与故园知。",
        "dynasty": "宋",
        "collection_info": null
    },
    {
        "uuid": "380ebfbda217bb0de83f4768728de901",
        "title": "野望",
        "author": "张耒",
        "content": "野宽秋望阁，浩荡雨初还。\n寒树争标岭，归云各占山。\n岁穷风物惨，地阔井闾闲。\n饱食端无补，微官亦愧颜。",
        "dynasty": "宋",
        "collection_info": null
    },
    {
        "uuid": "ebe375e17361f5ed11d246a1875929a3",
        "title": "他乡",
        "author": "张耒",
        "content": "身寄他乡远，心惊土俗殊。\n闾阎讳冠带，子弟笑诗书。\n韩国纵横后，商顽习尚余。\n几时东去棹，笑脍楚乡鱼。",
        "dynasty": "宋",
        "collection_info": null
    },
    {
        "uuid": "31d938b992fb9b8ad5e239f17a2d2bf7",
        "title": "晨起眺望",
        "author": "张耒",
        "content": "众木交阴园径荒，独寻细径上东冈。\n山头秀插垂云处，江面平分浴日光。\n沙际离离横水鸟，林端历历过风樯。\n登临每到消忧处，不觉三年客异乡。",
        "dynasty": "宋",
        "collection_info": null
    },
    {
        "uuid": "83e4ecdf8155d2ecd8c72180d9878637",
        "title": "有感二绝  其一",
        "author": "张耒",
        "content": "残雪微风冷透衣，柳黄梅破欲春时。\n年年景物常相似，满眼相思只自知。",
        "dynasty": "宋",
        "collection_info": null
    },
    {
        "uuid": "9628afdd8ce9c85f2bcbf7baeb88f5a7",
        "title": "有感二绝  其二",
        "author": "张耒",
        "content": "日暇凝云去復还，晚风不动自清寒。\n可怜庭雪无人扫，斜占墙阴独未残。",
        "dynasty": "宋",
        "collection_info": null
    },
    {
        "uuid": "26fe7fa44d91282c28f5d8c4c949c3d2",
        "title": "赠别仪上人",
        "author": "张耒",
        "content": "师似浮云触处闲，倦飞知我未能还。\n林泉会有相逢日，风月应须乞半山。",
        "dynasty": "宋",
        "collection_info": null
    },
    {
        "uuid": "15422caab60280f32d35b0d17d51de19",
        "title": "宿文殊院呈孙子和二绝  其一",
        "author": "张耒",
        "content": "天河初没空明星，四听鸡号人欲兴。\n高林有露乍蹄马，佛屋无人到晓灯。",
        "dynasty": "宋",
        "collection_info": null
    },
    {
        "uuid": "c5b18a8b912ee6213060f284c215cb1b",
        "title": "宿文殊院呈孙子和二绝  其二",
        "author": "张耒",
        "content": "朱楼帘捲见天涯，倦客倚栏何所思。\n新月无情明復落，清箫有恨歇还吹。",
        "dynasty": "宋",
        "collection_info": null
    },
    {
        "uuid": "cc42f635987e98147100ecdfc94cf1e7",
        "title": "晚莺二首  其一",
        "author": "张耒",
        "content": "庭树知秋雕晚枝，春莺一去几时归。\n晚来何事枝头见，哑咤数声还復飞。",
        "dynasty": "宋",
        "collection_info": null
    },
    {
        "uuid": "6804758405d1e06466e30270f8e076e4",
        "title": "晚莺二首  其二",
        "author": "张耒",
        "content": "青竹万叶一霜摧，何事流莺去復迴。\n啼鵊已摧芳草歇，春风安肯为君来。",
        "dynasty": "宋",
        "collection_info": null
    },
    {
        "uuid": "596f8a9c7f615c0945947dab26437910",
        "title": "鱼虾",
        "author": "张耒",
        "content": "一尺盆池数种荷，鱼虾亦解起风波。\n尔来未识天池乐，更有鲸鹏奈尔何。",
        "dynasty": "宋",
        "collection_info": null
    },
    {
        "uuid": "ba3600d1bcbbbc81779c8cd93d9c8354",
        "title": "直庐联句",
        "author": "张耒",
        "content": "上閤井泉甘若醴，蓬山点茶竹阴底。\n庚伏恩容午课休，宫殿初凉朝雨洗。\n身闲出饮官不嗔，日长睡足长精神。\n未惭便作蠹鱼老，拔毛济世知何人。",
        "dynasty": "宋",
        "collection_info": null
    },
    {
        "uuid": "b0673d13a19895df677d3535fb9984db",
        "title": "秋夜西岗联句",
        "author": "张耒",
        "content": "城南远人迹，虫响最先秋。\n河汉横疑近，星辰烂不收。\n露浓枝上月，风驶苑中筹。\n下直身田野，相忘世马牛。\n市声城郭夜，遥色草茅幽。\n寂莫容还往，文章得献酬。\n天依阊阖转，斗直未央留。\n清洛东输海，夷门北拱州。\n寒灯知苦织，浊酒识穷愁。\n饱食容高议，苍颜愧薄游。\n黑貂寒事早，青史素心遒。\n附骥容吾钝，黄金试络头。",
        "dynasty": "宋",
        "collection_info": null
    },
    {
        "uuid": "5fe6243160df237fee6fbfa7c848ab4f",
        "title": "凝祥池上联句",
        "author": "张耒",
        "content": "粉垣周十里，丹碧焕神宫。\n楼阁晚多雨，梧桐天早风。\n人来夕照外，鸟起白苹中。\n何用厌城郭，沧洲佳兴同。",
        "dynasty": "宋",
        "collection_info": null
    },
    {
        "uuid": "fe58412c9ce5153823ea7eb4444a560c",
        "title": "戏作雪狮绝句",
        "author": "张耒",
        "content": "六出装来百兽王，日头出后便郎当。\n争眉霍眼人谁怕，想你应无熟肺肠。",
        "dynasty": "宋",
        "collection_info": null
    },
    {
        "uuid": "59b235300c07c31612dcaff1df37d9bb",
        "title": "仓前村民输麦行",
        "author": "张耒",
        "content": "场头雨干场地白，老穉相呼打新麦。\n半归仓廪半输官，免教县吏相催迫。\n羊头车子毛巾囊，浅泥易涉登前冈。\n仓头买券槐阴凉，清严官吏两平量。\n出仓掉臂呼同伴，旗亭酒美单衣换。\n半醉扶车归路凉，月出到家妻具饭。\n一年从此皆閒日，风雨闭门公事毕。\n射狐罝兔岁蹉跎，百壶社酒相经过。",
        "dynasty": "宋",
        "collection_info": null
    },
    {
        "uuid": "455b6d03ed272ffb88698e64dd29ab4a",
        "title": "春暮",
        "author": "张耒",
        "content": "春尽空余白日长，枝头青杏已堪尝。\n人閒帘幕燕相语，风暖园林柳半黄。\n病裏不知时节换，老来都减少年狂。\n残风浊酒应堪在，更遣流莺送几觞。",
        "dynasty": "宋",
        "collection_info": null
    },
    {
        "uuid": "95538fbc9c366ec4c2e1b4c41bb0d9ae",
        "title": "睡香花",
        "author": "张耒",
        "content": "曾向庐山睡裏闻，香风六断世间春。\n窃花莫扑枝头蝶，惊觉南窗半梦人。",
        "dynasty": "宋",
        "collection_info": null
    },
    {
        "uuid": "a8119d32f292163c33e23767ddaac9c1",
        "title": "荷花",
        "author": "张耒",
        "content": "芙蓉花开秋水冷，水面无风见花影。\n飘香上下两婵娟，云在巫山月在天。",
        "dynasty": "宋",
        "collection_info": null
    },
    {
        "uuid": "b17bdf2806e3ba61d2c3d3429bc37972",
        "title": "寒食离白沙",
        "author": "张耒",
        "content": "花枝袅袅水溶溶，杨柳轻明二月风。\n景物可怜人寂寞，年年寒食醉眠中。",
        "dynasty": "宋",
        "collection_info": null
    },
    {
        "uuid": "82c3c51a93103e2867b88d6e73330f45",
        "title": "七月六日二首  其一",
        "author": "张耒",
        "content": "雨洗秋城碧玉天，暮云吹尽月娟娟。\n寂寥谁是清宵伴，只有姮娥最可怜。",
        "dynasty": "宋",
        "collection_info": null
    },
    {
        "uuid": "6014dad3fe2ab5419fa33bcd1c21c4ff",
        "title": "七月六日二首  其二",
        "author": "张耒",
        "content": "山川摇落雁南飞，想见横汾鼓吹时。\n得意刘郎犹叹老，萧条宋玉故应悲。",
        "dynasty": "宋",
        "collection_info": null
    },
    {
        "uuid": "7164bbec8469a865250df9a70cfb349f",
        "title": "绝句",
        "author": "张耒",
        "content": "亭亭画舸繫春潭，直待行人酒半酣。\n不管烟波与风雨，载将离恨过江南。",
        "dynasty": "宋",
        "collection_info": null
    },
    {
        "uuid": "9b6e4cb83f735b6687e1ee0ee73c4d39",
        "title": "句  其一",
        "author": "张耒",
        "content": "须看远山相对蹙，莫欺病齿恼衰翁。",
        "dynasty": "宋",
        "collection_info": null
    },
    {
        "uuid": "15bbe67c91155f3ba06bdc8d1edb1ef8",
        "title": "句  其二",
        "author": "张耒",
        "content": "梅生红粟初迎腊，鱼跃银刀正出淮。",
        "dynasty": "宋",
        "collection_info": null
    },
    {
        "uuid": "9a061c3575ce18e661dd1c857d8f133b",
        "title": "句  其三",
        "author": "张耒",
        "content": "飞蚊绕枕细而轻。",
        "dynasty": "宋",
        "collection_info": null
    },
    {
        "uuid": "803bb375f3e97d9399db35965e36b40e",
        "title": "句  其四",
        "author": "张耒",
        "content": "淮山二十里，秀色已在户。\n舟车走梁宋，烟树引吴楚。",
        "dynasty": "宋",
        "collection_info": null
    },
    {
        "uuid": "35bdda6c467c21b21cd787320e48ae34",
        "title": "句  其五",
        "author": "张耒",
        "content": "灵橘无根井有泉。",
        "dynasty": "宋",
        "collection_info": null
    },
    {
        "uuid": "9d9b55c93371663b5a2178e1a7559d71",
        "title": "句  其六",
        "author": "张耒",
        "content": "昔日陶公宅，今为释子居。",
        "dynasty": "宋",
        "collection_info": null
    },
    {
        "uuid": "76b2390c0ca33f8c0d29028b82ccc1b0",
        "title": "句  其七",
        "author": "张耒",
        "content": "逢君金华宴，正味百花先。",
        "dynasty": "宋",
        "collection_info": null
    },
    {
        "uuid": "0df963100d8b8a5ec22c1ad19203bacb",
        "title": "句  其八",
        "author": "张耒",
        "content": "霜橙共我乡。",
        "dynasty": "宋",
        "collection_info": null
    },
    {
        "uuid": "e54d2608a72978948a3b2a04aa0eabfc",
        "title": "句  其九",
        "author": "张耒",
        "content": "清霜夜漠漠，佳食晓纍纍。",
        "dynasty": "宋",
        "collection_info": null
    },
    {
        "uuid": "c2d0e793a6501c8fde8b626ed84df9c0",
        "title": "句  其一○",
        "author": "张耒",
        "content": "鹄殻攒修干，金华耀暖曦。",
        "dynasty": "宋",
        "collection_info": null
    },
    {
        "uuid": "4d68fd6b6ac2588f4c72562d18cd364a",
        "title": "句  其一一",
        "author": "张耒",
        "content": "玉立春深雪不如，生香透骨雪应无。",
        "dynasty": "宋",
        "collection_info": null
    },
    {
        "uuid": "17475d1ef4e6ab6b1537df228a8d06b0",
        "title": "句  其一二",
        "author": "张耒",
        "content": "风光处处同。",
        "dynasty": "宋",
        "collection_info": null
    },
    {
        "uuid": "e576f4db13e12fc1a221b677c702055b",
        "title": "句  其一三",
        "author": "张耒",
        "content": "譌邪自不关。",
        "dynasty": "宋",
        "collection_info": null
    },
    {
        "uuid": "72f3ecff4ed623649b689cee9a4a7f6e",
        "title": "句  其一四",
        "author": "张耒",
        "content": "空林挂夕阳。",
        "dynasty": "宋",
        "collection_info": null
    },
    {
        "uuid": "7a29dfd81a2eacd084d9a72feb9e34eb",
        "title": "句  其一五",
        "author": "张耒",
        "content": "沙边微雨湿孤蓬。",
        "dynasty": "宋",
        "collection_info": null
    },
    {
        "uuid": "93c28e27c6a7dc53bd481ff205efada5",
        "title": "句  其一六",
        "author": "张耒",
        "content": "小葺茅茨紫翠閒。",
        "dynasty": "宋",
        "collection_info": null
    },
    {
        "uuid": "3d1bcb9eb833da133faf8fa338cbb3c1",
        "title": "句  其一七",
        "author": "张耒",
        "content": "亭亭古柏不知年，天宝以前耆旧传。",
        "dynasty": "宋",
        "collection_info": null
    },
    {
        "uuid": "1d3bba0f5c6a64be981b4fdeed53c1da",
        "title": "句  其一八",
        "author": "张耒",
        "content": "饥鸢跕跕下林隈，猜意鹓鶵夺鼠来。\n瞥映斜阳上茅栋，块如眠草坐毰毸。",
        "dynasty": "宋",
        "collection_info": null
    },
    {
        "uuid": "8b4d76f3470c24369d8c6c4c2ab6088c",
        "title": "春帖子",
        "author": "周邦彦",
        "content": "鸾辂青旗殿阁宽，祠官奠璧下春坛。\n晓开鱼钥朝衣集，綵胜飘扬百辟冠。",
        "dynasty": "宋",
        "collection_info": null
    },
    {
        "uuid": "e56b15d57ad046308d95cdfbe8bb847c",
        "title": "春雨",
        "author": "周邦彦",
        "content": "耕人扶耒语林丘，花外时时落一鸥。\n欲验春来多少雨，野塘漫水可回舟。",
        "dynasty": "宋",
        "collection_info": null
    },
    {
        "uuid": "1e866ea3e06ac55f0f596b3b4f11b46b",
        "title": "投子山",
        "author": "周邦彦",
        "content": "缅怀鲁将军，兵败携部曲。\n来投衲子衣，解甲饭戎菽。\n谁令名此山，异代有余辱。",
        "dynasty": "宋",
        "collection_info": null
    },
    {
        "uuid": "ce971b773064eac0cb90ddda78ecbe98",
        "title": "赠常熟贺公叔隠士",
        "author": "周邦彦",
        "content": "怀珠崖不枯，韫玉山有辉。\n隠翳不言德，人自知神奇。\n公叔季贞后，不为世网縻。\n浮沉里闾间，身晦道同违。\n弓旌搜俊良，圭衡略无遗。\n难偕集雍鹭，宁作曳尾龟。\n慈仁盖天性，惠泽施鳏嫠。\n倒囷食流冗，死葬病有医。\n人今泣遗爱，若见岘首碑。\n肯构有材子，修德亦庶几。\n高风自兹显，岂病知者希。",
        "dynasty": "宋",
        "collection_info": null
    },
    {
        "uuid": "f914ffd59db403c05687ccc5161b0dcf",
        "title": "仙杏山",
        "author": "周邦彦",
        "content": "仙人药光明夜烛，种杏碧山如种玉。\n春风裂石凤收花，赤颊离离照山谷。\n卿云承日作阴润，猛虎守山防采斸。\n高真筐篚入时贡，拜望通明荐新熟。\n珠旒颔首一破颜，气压蟠桃羞若木。\n自从移植近星榆，山水无光灵鬼哭。\n长松枯倒流液尽，棹頼牵藤多朴樕。\n我思百年访灵异，羽褐虽存言语俗。\n本非民土宰官身，欲断人间烟火谷。\n行寻幽洞觅丹砂，傥见臞仙骑白鹿。\n便应执箒洗仙坛，不用纤纤扫尘竹。",
        "dynasty": "宋",
        "collection_info": null
    },
    {
        "uuid": "9e93f748ff4d52e978db9dc2cecd2d6d",
        "title": "凤凰台",
        "author": "周邦彦",
        "content": "危台飘尽碧梧花，胜地凄凉属梵家。\n凤入紫云招不得，木鱼堂殿下饥鸦。",
        "dynasty": "宋",
        "collection_info": null
    },
    {
        "uuid": "1f776f8bfdac98341d483fdd6da75c82",
        "title": "过左伯桃羊角哀墓",
        "author": "周邦彦",
        "content": "古交久沦丧，末世尤反覆。\n谷风歌焚轮，黄鸟譬伐木。\n永怀羊与左，重义踰血属。\n客行干楚王，冬雪无斗粟。\n倾粮活一士，誓不俱死辱。\n风云为惨变，鸟兽同踯躅。\n角哀哭前途，伯桃槁空谷。\n终乘大夫车，千骑下棺椟。\n子长何所疑，旧史刊不录。\n独行贵苟难，义侠轻杀戮。\n虽云匪中制，要可兴薄俗。\n荒坟邻万鬼，溘死皆碌碌。\n何事荆将军，操戈相窘逐。",
        "dynasty": "宋",
        "collection_info": null
    },
    {
        "uuid": "f1d69ac7daa121b00f35fad9bf8c2d42",
        "title": "薛侯马",
        "author": "周邦彦",
        "content": "薛侯俊健如生猱，不识中原生土豪。\n蛇矛丈八常在手，骆马蕃鞍云锦袍。\n往属嫖姚探虎穴，狐鸣萧萧风立髮。\n短鞯淋血斩将归，夜斲坚冰濡马渴。\n中都久住武城坊，屋头养骆如养羊。\n枯萁不饱篱壁尽，狭巷怒蹄盆盎伤。\n只今栖栖守环堵，五月樵风吹宿莽。\n千金夜出酬市儿，客帐昼眠听戏鼓。\n边人视死亦寻常，笑裏辞家登战场。\n铨劳定次屈壮士，两眼荧荧收泪光。\n齿坚食肉何曾老，骑马身轻飞一鸟。\n焉知不将万人行，横槊秋风贺兰道。",
        "dynasty": "宋",
        "collection_info": null
    },
    {
        "uuid": "047bbf0599117506cbd912a11326f29d",
        "title": "天赐白",
        "author": "周邦彦",
        "content": "君不见书生镌羌勒兵入，羌来薄城束缚急。\n蜡丸飞出辞大家，帐下健儿纷雨泣。\n凿沙到石终无水，扰扰万人如渴蚁。\n挽絙窃出两将军，敌箭随来风掠耳。\n道傍神马白雪毛，噤口不嘶深夜逃。\n忽闻汉语米脂下，黑雾压城风怒号。\n脱身归来对刀笔，短衣射虎朝朝出。\n自椎杂宝涂箭创，心折骨惊如昨日。\n谷城鲁公天下雄，阴陵一跌兵力穷。\n檥舟不渡谢亭长，有何面目归江东。\n将军偶生名已弱，铁花暗涩龙文锷。\n缟帐肥刍酬马恩，閒望旄头向西落。",
        "dynasty": "宋",
        "collection_info": null
    },
    {
        "uuid": "f4f3e1bf8da7e3488b00fda0c3756db1",
        "title": "曝日",
        "author": "周邦彦",
        "content": "冬曦如村酿，奇温止须臾。\n行行正须此，恋恋忽已无。",
        "dynasty": "宋",
        "collection_info": null
    },
    {
        "uuid": "30159c7f84fed8a362aa58a4cfae8ac4",
        "title": "越台曲",
        "author": "周邦彦",
        "content": "玉颜如花越王女，自小矫痴不歌舞。\n嫁作江南国主妃，日日思归泪如雨。\n江南江北梅子黄，潮头夜涨秦淮江。\n江边雨多地卑湿，旋筑高台匀晓粧。\n千艘命载越中土，喜见越人仍越语。\n人生脚踏乡土难，无復归心越中去。\n高台何易倾，曲池亦復平。\n越姬一去向千载，不见此台空有名。",
        "dynasty": "宋",
        "collection_info": null
    },
    {
        "uuid": "330f4679113f3f2832f8dcb10f6b7f5a",
        "title": "芝朮歌",
        "author": "周邦彦",
        "content": "华阳之天诸洞府，阿穴便门迷处所。\n三君谒帝不知还，帐冷祠空遗鹤羽。\n玉津宝气久成腴，灵朮神芝时出土。\n日精潜烛山自明，人力穷搜神不与。\n前年栋挠作新宫，坎坎空岩响斤斧。\n君来胎禽舞海雪，君去山云杂川雨。\n是生朱草示尘寰，故遣樵青入林莽。\n蘗膏紫漆自坚栗，下附天苏蟠石坞。\n肉人但恐奇祸作，药笼復忧神物取。\n庐陵太守藴仙风，健骨清姿欲飞举。\n阴功除瘼民已悦，灵药引年天亦许。\n愿因服饵断膏粱，未让南华养生主。",
        "dynasty": "宋",
        "collection_info": null
    },
    {
        "uuid": "aabae600b4c25888162379ca9e1a850a",
        "title": "楚平王庙",
        "author": "周邦彦",
        "content": "姦臣乱国纪，伍奢思结缨。\n杀贤恐遗种，巢卵同时倾。\n健雏脱身去，口血流吴庭。\n达士见几微，楚郊忧苦兵。\n十年军入郢，势如波捲萍。\n贤亡国婴难，王死尸受刑。\n将隳七世庙，先坏百里城。\n子胥虽捐江，素车驾长鲸。\n惊涛寄怒余，遗庙罗千楹。\n王祠何其微，破屋风泠泠。\n蛰虫陷香案，饥鼠悬灯檠。\n淫俗敬魑魅，何人顾威灵。\n臣冤不雠主，况乃锄丘茔。\n报应苦不直，吾将问冥冥。",
        "dynasty": "宋",
        "collection_info": null
    },
    {
        "uuid": "b0c59cc8f0d76d522d51b4bae82f9081",
        "title": "竹城",
        "author": "周邦彦",
        "content": "竹城何檀栾，属翠分雉堞。\n王封尽四堑，同有岁寒节。",
        "dynasty": "宋",
        "collection_info": null
    },
    {
        "uuid": "e515a6f51100cdea2cb598fe74457dcc",
        "title": "谩成  其一",
        "author": "周邦彦",
        "content": "举头万籁号，弹指万籁寂。\n欲寻所归方，变灭了无迹。\n古今何足云，浩劫同一息。\n曾闻不迁义，贞定非木石。\n至乐谅难名，所恨罗縠隔。",
        "dynasty": "宋",
        "collection_info": null
    },
    {
        "uuid": "c001079210a3fe843b15f28f74224b95",
        "title": "谩成  其二",
        "author": "周邦彦",
        "content": "河声连底卷黄沙，回首方惊去国赊。\n唯有客情无尽处，暗随春水涨桃花。",
        "dynasty": "宋",
        "collection_info": null
    },
    {
        "uuid": "3b1c6e9bf5bc1ba41d7bb2b68536535d",
        "title": "无题",
        "author": "周邦彦",
        "content": "石濑光洄洄，沙步平侹侹。\n枫林名一社，舂汲共寒影。\n藩篱曲相通，窈窕花竹静。\n兹焉自足乐，未觉丘园迥。\n令尹虽无恩，黠吏幸先屏。\n唯当谨时候，田庐日三省。\n骄儿休马足，高廪付牛领。\n无人横催租，烹鲜会同井。",
        "dynasty": "宋",
        "collection_info": null
    },
    {
        "uuid": "6f6498c1bce257fa2cf45c2e8c64ba1e",
        "title": "谩书  其一",
        "author": "周邦彦",
        "content": "窗影蝇飞见，帘花日照成。\n汗余胡粉薄，香度越罗轻。\n书叶蚕头密，调笙凤咮鸣。\n情来愁不语，极目雁南征。",
        "dynasty": "宋",
        "collection_info": null
    },
    {
        "uuid": "4799aa49dda5f7316e922c0b5e21b803",
        "title": "谩书  其二",
        "author": "周邦彦",
        "content": "旧识回文谱，新谐远调讴。\n望归朝对镜，合饮夜藏鈎。\n融蜡粘花蔕，烧檀暖麝油。\n双眉谁与画，张敞自风流。",
        "dynasty": "宋",
        "collection_info": null
    },
    {
        "uuid": "a3bd2f119b313288bd3cc77d3f2a8a1f",
        "title": "谩书  其三",
        "author": "周邦彦",
        "content": "丽日烘帘幔影斜，酒余春思托韶华。\n高楼不隔东南望，苦雾游云莫谩遮。",
        "dynasty": "宋",
        "collection_info": null
    },
    {
        "uuid": "eca938afb7a7de1ad48d53719f1c2cc4",
        "title": "偶成",
        "author": "周邦彦",
        "content": "窗风猎猎举绡衣，睡美唯应枕簟知。\n忽有黄鹂深树语，宛如春尽绿阴时。",
        "dynasty": "宋",
        "collection_info": null
    },
    {
        "uuid": "2d3966393273296512816ca5ef573e9e",
        "title": "天启惠酥  其一",
        "author": "周邦彦",
        "content": "金城良牸不当车，特为人间作好酥。\n余湩尚供肥犊子，小奁先入太官厨。\n邺中鹿尾空名目，吴地莼羹谩僻迂。\n欲比君家好兄弟，不知谁可作醍醐。",
        "dynasty": "宋",
        "collection_info": null
    },
    {
        "uuid": "befa4f0c8b38388b3b1f91cca24f99af",
        "title": "天启惠酥  其二",
        "author": "周邦彦",
        "content": "浅黄拂拂小鹅雏，色好从来说雍酥。\n花草偏宜女儿手，缄封枉入野人厨。\n细涂麦餠珍无敌，杂炼猪肪术最迂。\n脔肉便知全鼎味，它时不用识醍醐。",
        "dynasty": "宋",
        "collection_info": null
    },
    {
        "uuid": "de9088fb7997e50deb5011dcdb5274a4",
        "title": "天启惠酥  其三",
        "author": "周邦彦",
        "content": "南朝珍馔一时无，尚见休文谢北酥。\n陶罋解汤香出屋，铜铛掠面乳供厨。\n中都价重无钱买，京兆书迟怪路迂。\n闻道加餐最肥泽，异时烦与致醍醐。",
        "dynasty": "宋",
        "collection_info": null
    },
    {
        "uuid": "ce004f0d6dd2f11c6be11db5290925be",
        "title": "天启惠酥  其四",
        "author": "周邦彦",
        "content": "高阳太守有遗书，亲教齐民炼玉酥。\n欲出浮膏先卧酪，为防馋鼠更熏厨。\n绝知意重分余弃，渐见诗多入怪迂。\n犹恐伧人笑风土，预从贝叶检醍醐。",
        "dynasty": "宋",
        "collection_info": null
    },
    {
        "uuid": "e51bae798a1e405efa9563f2df845d8b",
        "title": "下帷斋",
        "author": "周邦彦",
        "content": "官事如拔毛，小稀还復稠。\n一鼠未易尽，况欲秃九牛。\n唯应理籤轴，偷暇寻孔周。\n维南有颓构，畴昔宾射侯。\n扶倾与丹雘，外好中实不。\n弦歌废决拾，休王良有由。\n书生本不武，谁言负薪忧。\n古云不执弓，防患术已偷。\n诗书主六艺，中有捍敌谋。\n至胜不刃血，吾将执其柔。\n当有中的士，为辨劣与优。",
        "dynasty": "宋",
        "collection_info": null
    },
    {
        "uuid": "c06d98a9cf76cb2ddb1c981b70025e6d",
        "title": "楚村道中  其一",
        "author": "周邦彦",
        "content": "林栖野啄散鸦群，极目风霾乱日曛。\n短麦离离干忆雨，远峰黯黯细输云。\n愁逢杂路寻车辙，頼有高林出酒巾。\n辄得问津凡父老，不应看客废锄耘。",
        "dynasty": "宋",
        "collection_info": null
    },
    {
        "uuid": "a7c456c83bef8735d59d051f08c08492",
        "title": "楚村道中  其二",
        "author": "周邦彦",
        "content": "族云行太虚，布置初狼籍。\n弥缝天四维，俄顷同一色。\n雨形如别泪，含恶未忍滴。\n泥涂颇翻车，行者自朝夕。\n中央成白道，袅袅踏蛇脊。\n潺湲冒田水，去作涧底碧。\n高林荫清快，渴乌时一掷。\n晚休张庄聚，泾草蒙古驿。\n往时解鞍地，醉墨栖坏壁。\n孤星探先出，天镜小摩拭。\n比邻忽喧呼，夜磔鲁津伯。\n梦归萱草堂，再拜悲喜剧。\n问言劳如何，嗟我子行役。\n平明看屋溜，两鹊声啧啧。\n果逢南使还，冯寄好消息。\n谁秣百里驹，肯税不论直。",
        "dynasty": "宋",
        "collection_info": null
    },
    {
        "uuid": "f66ec1d0b143202fb21232f6fa189aff",
        "title": "怀隠堂",
        "author": "周邦彦",
        "content": "昔贤抱奇识，阅世犹鼠肝。\n深颦畏轩冕，自谓山林宽。\n至今仰高躅，凛若冰雪寒。\n我侯坐少孤，久着聚鹖冠。\n辛勤取微鷃，屡费黄金丸。\n归来长太息，依旧一瓢箪。\n偶逢隠者谷，爱此高巑岏。\n结庐面绝壁，所幸一枝安。\n侯今未全老，每据伏波鞍。\n曷不持长缨，取虏报县官。\n功名事不磨，未可乐丘墦。\n嗟我如鹪鹩，尽室寄苇萑。\n谋居转幽邃，欲把严陵竿。\n归乏环堵室，始觉生理难。\n因侯有华构，弥起百忧端。",
        "dynasty": "宋",
        "collection_info": null
    },
    {
        "uuid": "e7b261131d218795925c8f125fe203bf",
        "title": "夙兴",
        "author": "周邦彦",
        "content": "曈曈海底日，赤辉射东方。\n先驱敛群翳，微露不成霜。\n早寤厌床笫，起步东西厢。\n引手视掌纹，黯黯未可祥。\n念此阅人传，三年得跧藏。\n弛担曾几时，兹焉忽腾装。\n问今何所之，意行本无乡。\n晨钟神惨悲，夜鼓思飞扬。\n与俗同一科，何异犬与羊。\n平明催放钥，利害纷相攘。\n颠倒走群愚，岂但渠可伤。",
        "dynasty": "宋",
        "collection_info": null
    },
    {
        "uuid": "3d0224f0db7662f3c1a6a1eda991f7b5",
        "title": "开元夜游图",
        "author": "周邦彦",
        "content": "潞州别驾年十八，弯弓射鹿无虚发。\n真龙绝水鱼鼈散，参军后骑鳬鸥没。\n咸原瑞气映壶关，城南书生知阿瞒。\n解鞍下马日向夕，炙馿行酒天为欢。\n坐上何人识天意，擫帽破靴朝邑尉。\n旄头夜转紫垣开，太白光芒黄钺利。\n万骑齐呼左右分，将军夜披玄武门。\n鏖兵三窟尽妖党，问寝五门朝至尊。\n羽林萧萧参旗折，太极瑶光浄烟雪。\n杀身志在攀龙鳞，唾手成功探虎穴。\n麾下且侯李与王，轻形玉带持箙房。\n晋文赏功从悉录，汉光道旧情无忘。\n与宴宫中张秘戏，复道晴楼过李骑。\n连催羯鼓汝阳来，一抹鲲弦薛王醉。\n玉阶凄凄微有霜，天鸡唤仗参差光。\n宜春列炬散行马，长乐疏钟严晓妆。\n清丝急管欢未毕，瑶池八马西南出。\n扪参历井行道难，失水回风永相失。\n君不见当时韦杜间，呼鹰走狗去不还。\n坐间年少莫大语，临淄郡王天子父。",
        "dynasty": "宋",
        "collection_info": null
    },
    {
        "uuid": "c65503db18f0a0c6312ee5687b523916",
        "title": "远游",
        "author": "周邦彦",
        "content": "淮西渡两桨，江左随一鸥。\n苦嗟波涛窄，所至胶吾舟。\n借问舟中人，流转何时休。\n帆高风色利，欲止不自由。\n传闻弱水外，鼎立三神丘。\n鼓枻未可到，载行有潜虬。\n扶桑睹浴日，阳精热东流。\n万族呈秘怪，九土皆飘浮。\n送者安在哉，吾往不可求。\n岂比鸱夷子，并湖名远游。",
        "dynasty": "宋",
        "collection_info": null
    },
    {
        "uuid": "0893291612be7ee563f80f6d3cb8a359",
        "title": "晚憩杜桥馆",
        "author": "周邦彦",
        "content": "寒茅愔愔鸡啄场，儿啼索衣天陨霜。\n密林渐放山色入，枫枯振槁声琅琅。\n清浆白羽弃已久，黄菊紫萸看欲香。\n岁行及此去愈疾，若决积水难堤防。\n嗟予齿髮非故物，念此内热如涫汤。\n愿见唐朝吕墨客，膝行问道求神方。\n斋心千日百事毕，消我颔雪还韶光。\n岂饶蒿目忧世事，黄金绾腰埋土囊。",
        "dynasty": "宋",
        "collection_info": null
    },
    {
        "uuid": "37e7824e22f6f45cf765433725496e8b",
        "title": "游定夫见过晡饭既去烛下目昏不能阅书感而赋之",
        "author": "周邦彦",
        "content": "烟草里门秋，暮气幽人宅。\n遥知金轮升，户牖粲虚白。\n风驱云将来，市声落几格。\n连曹属解鞚，一饭已扫迹。\n余羶未洁鼎，傲鼠已出额。\n铜英洗病眼，乌舄畏断册。\n已为儿辈翁，兹事岂不迫。\n昔见羡门生，童子身三尺。\n捐家问道要，颛声不好剧。\n颇观鸟迹书，保气如保璧。\n贪饵投祸罗，煎丝废前绩。\n上惭玄元教，溘死有余责。\n浊镜在两眸，看朱忽成碧。\n当时方瞳叟，变灭云雾隔。\n肝劳忧久痼，瞑坐救昏幕。\n尚须文字间，侵尽百年客。\n非图瞩秋毫，所要分菽麦。",
        "dynasty": "宋",
        "collection_info": null
    },
    {
        "uuid": "688c26873c8b80f10e65777d89770693",
        "title": "元夕",
        "author": "周邦彦",
        "content": "翠华临阙巷无人，曼衍鱼龙触眼新。\n羽蝶低昂万人醉，木山綵错九城春。\n闲坊厌听粻䊗鼓，晓漏犹飞轣辘尘。\n谁解招邀狂处士，掺挝惊倒坐中宾。",
        "dynasty": "宋",
        "collection_info": null
    },
    {
        "uuid": "5e6a1a4a8ba4c117ab850fa4c0220d52",
        "title": "寿宋守  其一",
        "author": "周邦彦",
        "content": "康鼎谈经世少双，一时文物动虞庠。\n江湖虽隔金闺籍，衣袖仍间玉案香。\n墨客几年陪画隼，板舆平日到萱堂。\n时清身健堪行乐，未见荆榛尤凤凰。",
        "dynasty": "宋",
        "collection_info": null
    },
    {
        "uuid": "ac5c5a1d766cd10441984e3ec63d2842",
        "title": "寿宋守  其二",
        "author": "周邦彦",
        "content": "珥笔曾趋殿两间，冰姿清彻照朝班。\n民讴在处思廉范，谏疏何人忆贾山。\n竹简翻经秋闭阁，玉棋欢客夜留关。\n直须剩饮邦人寿，天上如今欲赐环。",
        "dynasty": "宋",
        "collection_info": null
    },
    {
        "uuid": "cfc7f7dbb5cacf501e81ba8ba5412b6c",
        "title": "寿陈运干",
        "author": "周邦彦",
        "content": "节过中和日有三，台星一点下江南。\n因仍睿算疏恩宠，多少春风在笑谈。\n颂祝椒花随以栢，恩袍欺草绿于蓝。\n儿孙更祝无穷寿，齐指庄椿愿与参。",
        "dynasty": "宋",
        "collection_info": null
    },
    {
        "uuid": "d114c6317f3442ac377d1ae2df239eea",
        "title": "宿灵仙观",
        "author": "周邦彦",
        "content": "灵宫耽耽虎守谷，羽褐出山邀客宿。\n稽首中茅司命君，四叶秉符调玉烛。\n鸣金击石天相闻，游飙倒影声磷磷。\n戏上云崖撼琼树，脱叶出溪惊世人。",
        "dynasty": "宋",
        "collection_info": null
    },
    {
        "uuid": "1423fa51f13a1f120794dc7a0d815e6a",
        "title": "次韵周朝宗六月十日泛湖  其一",
        "author": "周邦彦",
        "content": "霖潦合支流，洲浦迷片段。\n两桨入菰蒲，鳬鸥欻惊散。\n疏林直炊烟，落日斜酒幔。\n王事得淹留，公私各相半。",
        "dynasty": "宋",
        "collection_info": null
    },
    {
        "uuid": "233ba4d9e3f61fea2922858aaf14a83e",
        "title": "次韵周朝宗六月十日泛湖  其二",
        "author": "周邦彦",
        "content": "风舟挽犹迟，兀若乘款段。\n深行蛟龙国，飐荡光炯散。\n洲凉扇荷箑，山晚垂云幔。\n眷言江海期，百年行欲半。",
        "dynasty": "宋",
        "collection_info": null
    },
    {
        "uuid": "94041ce08696523f91086bad504f6ad2",
        "title": "次韵周朝宗六月十日泛湖  其三",
        "author": "周邦彦",
        "content": "沟塍绕湖干，琐细分顷段。\n湖洄晚渔集，山静村樵散。\n衝风偃萑菼，猎猎如捲幔。\n何当饮清光，乘月行夜半。",
        "dynasty": "宋",
        "collection_info": null
    },
    {
        "uuid": "b409ea06008bab638f9f104be6c4e759",
        "title": "次韵周朝宗六月十日泛湖  其四",
        "author": "周邦彦",
        "content": "维舟瞰层波，未忍分练段。\n人间好风味，鱼鸟同聚散。\n儒生长窘束，书灯守幽幔。\n逐乐嗟已迟，蚤还犹及半。",
        "dynasty": "宋",
        "collection_info": null
    },
    {
        "uuid": "4eb7b6e53a9a0df7d77db514be9fbec1",
        "title": "次韵周朝宗六月十日泛湖  其五",
        "author": "周邦彦",
        "content": "君才切玉刀，一举成两段。\n我如抟沙砾，放手辄星散。\n传闻紫贝阙，薜荔充帷幔。\n楚吟尚多亡，君诗补其半。",
        "dynasty": "宋",
        "collection_info": null
    },
    {
        "uuid": "8ed81871acfa349f1041fdb0ed897a3d",
        "title": "二月十四日至越州置酒泛湖欲往诸剎风作不能前",
        "author": "周邦彦",
        "content": "青山定厌俗人游，萝帐云屏到即收。\n更欲凌波访幽剎，疾风已戒早回舟。",
        "dynasty": "宋",
        "collection_info": null
    },
    {
        "uuid": "dc94820f268a113882c95e3e122384b8",
        "title": "句  其一",
        "author": "周邦彦",
        "content": "化行禹贡山川外，人在周公礼乐中。",
        "dynasty": "宋",
        "collection_info": null
    },
    {
        "uuid": "8f6bebdc85d7de27f4fbfd4cf94487a8",
        "title": "句  其二",
        "author": "周邦彦",
        "content": "明朝春仗当行乐，刻燕催花掷万金。",
        "dynasty": "宋",
        "collection_info": null
    },
    {
        "uuid": "bbdef76f4ef97a5e7d91633e752ad10b",
        "title": "句  其三",
        "author": "周邦彦",
        "content": "夹辇司花百士人，绣楣琼璧写宜春。",
        "dynasty": "宋",
        "collection_info": null
    },
    {
        "uuid": "11620415630ed55f35b04645242c2e94",
        "title": "句  其四",
        "author": "周邦彦",
        "content": "裁幡小废藏鈎戏，生菜仍□宿岁□。",
        "dynasty": "宋",
        "collection_info": null
    },
    {
        "uuid": "95d564b3d1ab4986435aab0253d1fd20",
        "title": "句  其五",
        "author": "周邦彦",
        "content": "对花今日柰天涯。",
        "dynasty": "宋",
        "collection_info": null
    },
    {
        "uuid": "8b7ba5d2892575c9ff174f04194b0b46",
        "title": "句  其六",
        "author": "周邦彦",
        "content": "人从生处乐，谁向死前休。",
        "dynasty": "宋",
        "collection_info": null
    },
    {
        "uuid": "a9e8f2f11b87f175dd4f1aa1e5abb574",
        "title": "吴熙老所藏风雨图",
        "author": "潘大临",
        "content": "我游匡山夏将杪，赤日青天万山绕。\n忽然风雨动地来，震气果雷离电遶。\n一川烟霭失东西，万里干坤错昏晓。\n香垆高峰危欲堕，石门细路人心剿。\n江翻那闻得计鱼，木拔岂有安巢鸟。\n须臾云过雨脚收，依旧晴晖着丛篠。\n羣山历历在眼前，恰似凭高日方晓。\n谁将此景入画图，数幅生绡盘礴了。\n吴丞此画绝代无，张公此诗古来少。\n读诗观画兴未穷，北窗风凉退自公。\n使君意消三伏中，未可鞭棰催青铜。",
        "dynasty": "宋",
        "collection_info": null
    },
    {
        "uuid": "8b76495eb7afb974e07dd0d3851762cd",
        "title": "赠张圣言画柯山图",
        "author": "潘大临",
        "content": "我昔骑鲸游九州，上扣天关望冕旒。\n羣公侍旁好颜色，将顺帝旨成刚柔。\n抱持日月不自献，蒙茸尘土归家丘。\n结茅竹间今休已，炎暑避舍清飙留。\n屋头清溪鸣昼夜，当户古木蔽马牛。\n苍头卢儿从高盖，传呼不到门巷幽。\n两公忘言儿袖手，驱除睡魔须茶瓯。\n谁传此意到旁郡，解衣槃礴烦张侯。\n张侯落笔妙天下，未坠学士之风流。\n欲见柯山入画图，丹青知君百不忧。\n黄公不肯直南省，一麾已具东南舟。\n请君援笔待公至，画我迎公竹阴裏。",
        "dynasty": "宋",
        "collection_info": null
    },
    {
        "uuid": "62f993ede8bd560e77130f4eb10782d0",
        "title": "题张圣言画四时景物  其一",
        "author": "潘大临",
        "content": "我到淮南几见春，一身蓑笠蔽烟雨。\n桃花林裏有人家，疑是柯山最深处。",
        "dynasty": "宋",
        "collection_info": null
    },
    {
        "uuid": "6ad3f42030735f2d0f59fbfcae0f7ac8",
        "title": "题张圣言画四时景物  其二",
        "author": "潘大临",
        "content": "成阴众木与天参，日暮风雨地轴翻。\n曾向庐山问行李，石门西路接僧垣。",
        "dynasty": "宋",
        "collection_info": null
    },
    {
        "uuid": "bd9443b9199e7edc4ff24956d8220d3b",
        "title": "题张圣言画四时景物  其三",
        "author": "潘大临",
        "content": "荻花索索水津津，日落空山开霁新。\n松下有人摩诘似，与渠烟火作比邻。",
        "dynasty": "宋",
        "collection_info": null
    },
    {
        "uuid": "72c53270af8b2f67fd3ec2403b1b4d61",
        "title": "题张圣言画四时景物  其四",
        "author": "潘大临",
        "content": "云蒙山头雪翻空，飞鸟绕树困号风。\n关山淮水失微路，酒炉曾借衰颜红。",
        "dynasty": "宋",
        "collection_info": null
    },
    {
        "uuid": "8febc96c766e19632fd55de2ca0a0d2f",
        "title": "题陈德秀画四季枕屏图五首  其一",
        "author": "潘大临",
        "content": "乱山深处碧波流，隔岸垂杨繫小舟。\n无数桃花伴春梦，梦中还作武陵游。",
        "dynasty": "宋",
        "collection_info": null
    },
    {
        "uuid": "739f9c373cc78c2676034aabc92180c2",
        "title": "题陈德秀画四季枕屏图五首  其二",
        "author": "潘大临",
        "content": "茅檐竹阁枕迴溪，柳外平桥拍水低。\n在藻白鱼知鹭下，穿林黄雀觉蝉嘶。",
        "dynasty": "宋",
        "collection_info": null
    },
    {
        "uuid": "20a90ed7c491cc8cd8a41450b8e6b6dd",
        "title": "题陈德秀画四季枕屏图五首  其三",
        "author": "潘大临",
        "content": "锦树连云烂不收，山河风景一番秋。\n老夫枕簟便凉夜，不比新亭去国愁。",
        "dynasty": "宋",
        "collection_info": null
    },
    {
        "uuid": "4e246c7c6ce61d7e84f23771772e57dc",
        "title": "题陈德秀画四季枕屏图五首  其四",
        "author": "潘大临",
        "content": "江树溟蒙雪暗天，似闻寒雁破昏烟。\n相思此夜堪乘兴，试问渔翁觅钓船。",
        "dynasty": "宋",
        "collection_info": null
    },
    {
        "uuid": "b108c673f780e39087fcf5acc153bdea",
        "title": "题陈德秀画四季枕屏图五首  其五",
        "author": "潘大临",
        "content": "好景入诗皆可画，未知陈子画中诗。\n疑公便是褚季野，正尔不言行四时。",
        "dynasty": "宋",
        "collection_info": null
    },
    {
        "uuid": "e542d07106fad23cbd4aa96677785455",
        "title": "题赵承远所藏大年画平远二首  其一",
        "author": "潘大临",
        "content": "吴头楚尾散花洲，天阔波云恰下鸥。\n帝子胸中有江汉，故能风露笔端秋。",
        "dynasty": "宋",
        "collection_info": null
    },
    {
        "uuid": "673f3c59f30322750b1b6a24b5b3d546",
        "title": "题赵承远所藏大年画平远二首  其二",
        "author": "潘大临",
        "content": "将军心眼到沧洲，木脱波生一夜秋。\n想得笔端鳬雁足，又添鸂鶒起沙头。",
        "dynasty": "宋",
        "collection_info": null
    },
    {
        "uuid": "61b609089a83a3a1c76fad817562e890",
        "title": "江夏别鲁直送之宜州",
        "author": "潘大临",
        "content": "翰墨精神全魏汉，文章波澜似春秋。\n可是中州着不得，江南已远更宜州。",
        "dynasty": "宋",
        "collection_info": null
    },
    {
        "uuid": "59d9fdb2fbeeed9e76e8416066287d56",
        "title": "诗一首",
        "author": "潘大临",
        "content": "胡子云中白鹤，林生初发芙蓉。\n吴十九成雅奏，饶三百炼奇锋。\n南州復见高士，东山行起谢公。\n信祖真成德祖，立之无愧行中。\n吴生可共南郡，老夫宁附石崇。\n闻雅已倾重客，说谈仍得王戎。\n冠盖城南高会，山阴未扫余风。\n客散日衔西壁，主人不道尊空。",
        "dynasty": "宋",
        "collection_info": null
    },
    {
        "uuid": "54e76d3ab12c9602f208b0c098d8679a",
        "title": "张文潜齐安行解嘲",
        "author": "潘大临",
        "content": "为邦虽陋勿雌黄，我曾侍立苏公旁。\n见公颜色不憔悴，不似贾谊来江湘。\n它州虽粗胜吾州，无此两公相继游。",
        "dynasty": "宋",
        "collection_info": null
    },
    {
        "uuid": "87ac98c4feb8428fe326c6adcaa242cf",
        "title": "哭东坡  其一",
        "author": "潘大临",
        "content": "元佑丝纶两汉前，典刑意得龙光宣。\n裕陵圣德如天大，谁道微臣敢议天。",
        "dynasty": "宋",
        "collection_info": null
    },
    {
        "uuid": "854b56f65714d75eeb5cbe72a0014b47",
        "title": "哭东坡  其二",
        "author": "潘大临",
        "content": "公与文忠总遇谗，谗人有口直须缄。\n声名百世谁常在，公与文忠北斗南。",
        "dynasty": "宋",
        "collection_info": null
    },
    {
        "uuid": "05f82ba1b21fb36b504acbd6b5c829d0",
        "title": "寄德操均父",
        "author": "潘大临",
        "content": "文如二稚徒怀璧，武似三明却韔弓。\n松桧参天西邑路，时时骑马访庞公。",
        "dynasty": "宋",
        "collection_info": null
    },
    {
        "uuid": "80e271d98d5114abf1b93d25e1e6a2d3",
        "title": "江间作  其一",
        "author": "潘大临",
        "content": "白鸟没飞烟，微风逆上舡。\n江从樊口转，山自武昌连。\n日月悬终古，干坤别逝川。\n罗浮南斗外，黔府古河边。",
        "dynasty": "宋",
        "collection_info": null
    },
    {
        "uuid": "d020ce3883dd72944dd80bf1f69a360c",
        "title": "江间作  其二",
        "author": "潘大临",
        "content": "波浪三江口，风云八字山。\n断崖东北际，虚艇有无间。\n卧柳堆生岸，跳鱼水捣弯。\n悠然小轩冕，幽兴满乡关。",
        "dynasty": "宋",
        "collection_info": null
    },
    {
        "uuid": "63a4a81649751c2c7029eee516945266",
        "title": "江间作  其三",
        "author": "潘大临",
        "content": "西山连虎穴，赤壁隠龙宫。\n形胜三分国，波流万世功。\n沙明拳宿鹭，天阔退飞鸿。\n最羡鱼竿客，归舡雨打篷。",
        "dynasty": "宋",
        "collection_info": null
    },
    {
        "uuid": "19829272168f7a17489cf34572078c17",
        "title": "江间作  其四",
        "author": "潘大临",
        "content": "落日春江上，无人倚杖时。\n私蛙鸣鼓吹，官柳舞腰支。\n猎远频翻臂，渔深数治丝。\n我犹无彼是，风岂有雄雌。",
        "dynasty": "宋",
        "collection_info": null
    },
    {
        "uuid": "9970addf92a18edcd032bece9768f66c",
        "title": "洪氏倦殻轩",
        "author": "潘大临",
        "content": "封胡羯末谢，龟驹玉鸿洪。\n千载望四谢，四洪天壤同。",
        "dynasty": "宋",
        "collection_info": null
    },
    {
        "uuid": "32022ef57a1f5ff564af9cb34bbbd5e9",
        "title": "和张文潜痛字韵",
        "author": "潘大临",
        "content": "文章迩来气燄低，圣经颇遭余子弄。\n公归除□□□□，荆舒之说惩应痛。",
        "dynasty": "宋",
        "collection_info": null
    },
    {
        "uuid": "a8dce6cc5487f7d4761d81e8903b741c",
        "title": "浯溪",
        "author": "潘大临",
        "content": "公泛浯溪春水船，繫帆啼鸟青崖边。\n次山作颂今几年，当时治乱春风前。\n明皇聪明真晚谬，干坤付与哥奴手。\n骨肉何伤九庙焚，蜀山骑馿不回首。\n天下宁知再有唐，皇帝紫袍迎上皇。\n神器苍忙吾敢惜，儿不终孝听五郎。\n父子几何不豺虎，君臣宁能责胡虏。\n南内凄凉谁得知，人间称家作端午。\n平生不识颜真卿，去年不答高将军。\n老来读碑泪横臆，公诗与碑当共行。\n不赏边功宁有许，不杀奉皇犹敢语。\n雨淋日炙字未讹，千秋万岁所鉴多。",
        "dynasty": "宋",
        "collection_info": null
    },
    {
        "uuid": "d4e0f83cddcbe34d80b2301618e72e9e",
        "title": "春日书怀",
        "author": "潘大临",
        "content": "舟楫凌漳水，风涛接蠡湖。\n龙媒成跬步，骊颔脱微躯。\n乐土供游戏，深文苦絷拘。\n胸中虽磈磊，墙外或歌呼。\n老去嵇康懒，归来宁子愚。\n千钟真臭腐，十畮借膏腴。\n春雨何曾密，园花竟自都。\n小桥藏细柳，方沼出新蒲。\n酒熟拈巾漉，经传带雨锄。\n行盘随所有，坐客几时无。\n日转淮阴暮，门通鸟径迂。\n仰头看哺鷇，引手亦将雏。\n抚事盆缫茧，劳生户转枢。\n形骸浮大块，毛髮燎红炉。\n借问青宫犊，何如浊水鳬。\n士衡甘食酪，张翰合思鲈。\n世论几胶柱，人心尽好竽。\n屠龙非至计，射雉屈良图。\n借箸方隆汉，推枰已灭吴。\n从渠画麟阁，吾自着潜夫。",
        "dynasty": "宋",
        "collection_info": null
    },
    {
        "uuid": "940254aabb36581b5e227cf744768a84",
        "title": "答王立之惠书",
        "author": "潘大临",
        "content": "归自江南即定居，漫劳亲友问何如。\n刚肠肯为藜羹转，病骨聊凭竹杖扶。\n南圃土腴千树橘，东湖春水百金鱼。\n明年生计应堪说，待倩君侯买异书。",
        "dynasty": "宋",
        "collection_info": null
    },
    {
        "uuid": "bd1d5076dda03d2945cf8843214f609f",
        "title": "梅",
        "author": "潘大临",
        "content": "非云非雪月初浮，疑是佳人狐白裘。\n细雨狂风莫欺折，冰肌玉骨未禁愁。",
        "dynasty": "宋",
        "collection_info": null
    },
    {
        "uuid": "f50c3e4bb2e7c6a78eac38c434c11090",
        "title": "登大别眺望",
        "author": "潘大临",
        "content": "人争汉口渡，日落阳台坂。\n鼓吹隔岸闻，楼观排云见。",
        "dynasty": "宋",
        "collection_info": null
    },
    {
        "uuid": "0eea996c336d4beef179fb4e7b99a477",
        "title": "次韵黄泽简亭",
        "author": "潘大临",
        "content": "使者旌麾开昼阴，幽亭万个竹竿深。\n月乘佛界生清影，风入僧垣作好音。\n活国五年持节手，补天三尺转圜心。\n召还有命方乘传，莫遣幽人气象侵。",
        "dynasty": "宋",
        "collection_info": null
    },
    {
        "uuid": "1851b4fb0077d385e670866af70dcb3b",
        "title": "句  其一",
        "author": "潘大临",
        "content": "满城风雨近重阳。",
        "dynasty": "宋",
        "collection_info": null
    },
    {
        "uuid": "62a83374ab65a6b8af931c7f52838ac5",
        "title": "句  其二",
        "author": "潘大临",
        "content": "两屐上层楼，一目略千里。",
        "dynasty": "宋",
        "collection_info": null
    },
    {
        "uuid": "36627c8a05e6185eb542d81ed658a379",
        "title": "句  其三",
        "author": "潘大临",
        "content": "归来陶隠居，拄颊西山云。",
        "dynasty": "宋",
        "collection_info": null
    },
    {
        "uuid": "b7084b3ac7695d73aa060b967b75a8d1",
        "title": "句  其四",
        "author": "潘大临",
        "content": "思君带孔移。",
        "dynasty": "宋",
        "collection_info": null
    },
    {
        "uuid": "de735a76e34b7f721155de4387d3ec0b",
        "title": "句  其五",
        "author": "潘大临",
        "content": "诗束牛腰藏旧稿，书讹马尾辨新雠。",
        "dynasty": "宋",
        "collection_info": null
    },
    {
        "uuid": "53c2ca9f2cc1d188718f699a171172f3",
        "title": "句  其六",
        "author": "潘大临",
        "content": "无酒到愁边。",
        "dynasty": "宋",
        "collection_info": null
    },
    {
        "uuid": "0ebb7d78d8eb3bbd8f77e7e55a53a240",
        "title": "句  其七",
        "author": "潘大临",
        "content": "八字山头雁，武昌江上鱼。",
        "dynasty": "宋",
        "collection_info": null
    },
    {
        "uuid": "308930aebd9f6091f6419cc32c64daac",
        "title": "与葛洪",
        "author": "张璹",
        "content": "提司坑冶是新差，职比催纲胜一阶。\n若发荐章求脚色，下官踪迹转沉埋。",
        "dynasty": "宋",
        "collection_info": null
    },
    {
        "uuid": "563927f5994467219e7141afce29413a",
        "title": "题万竹山",
        "author": "薛昂",
        "content": "万竹山中数十家，重重流水遶桑麻。\n饱餐鼓腹成何事，桃李春来任自花。",
        "dynasty": "宋",
        "collection_info": null
    },
    {
        "uuid": "ac1eb6cfd4896ad468d52646800eb584",
        "title": "湖堂",
        "author": "薛昂",
        "content": "一段风烟不可关，出门满目是湖山。\n昔人华厦今何在，此日渔舟任自閒。\n风观斩新霄汉上，龙洲依旧水云间。\n归来丘壑多幽趣，愿与诸贤约往还。",
        "dynasty": "宋",
        "collection_info": null
    },
    {
        "uuid": "e6ffba408f0f4402f4965d300a888dbc",
        "title": "太清轩",
        "author": "薛昂",
        "content": "雨余山色千螺翠，风定湖光一鑑明。\n我是水晶宫裏客，暂来犹爱此轩清。",
        "dynasty": "宋",
        "collection_info": null
    },
    {
        "uuid": "67a696a05f904c924b884bde675b6510",
        "title": "题回山人画像",
        "author": "薛昂",
        "content": "道骨仙风一伟人，相逢东老最情亲。\n榴皮幻化人间世，藤叶牢笼物外身。\n璚蚁满壶方丈晓，青蛇衔袖洞庭春。\n高名不朽垂千古，笑指西邻几劫尘。",
        "dynasty": "宋",
        "collection_info": null
    },
    {
        "uuid": "c7439fc5d9d953c4352a3139347a9b64",
        "title": "句  其一",
        "author": "薛昂",
        "content": "逢时可谓真千载，拜赐应须更万回。",
        "dynasty": "宋",
        "collection_info": null
    },
    {
        "uuid": "0caccdaa6b7c9b4360ab1e39f9678ffc",
        "title": "句  其二",
        "author": "薛昂",
        "content": "欢声如凤来衔诏，喜气如鸡去揭竿。",
        "dynasty": "宋",
        "collection_info": null
    },
    {
        "uuid": "0ebb92820fc7485d4c8ed42cc0bed5b3",
        "title": "句",
        "author": "吴申李",
        "content": "潮头高捲岸，雨脚半吞山。",
        "dynasty": "宋",
        "collection_info": null
    },
    {
        "uuid": "0c00c4aaaabd753072f8e2325cc10d2c",
        "title": "句  其一",
        "author": "张顺之",
        "content": "凭谁为写无声诗，清标不减渊明辈。",
        "dynasty": "宋",
        "collection_info": null
    },
    {
        "uuid": "75f53e83993d5d3c56726c866484e347",
        "title": "句  其二",
        "author": "张顺之",
        "content": "檐鹊数声清梦断，出门一笑遇诗仙。",
        "dynasty": "宋",
        "collection_info": null
    },
    {
        "uuid": "0b9c58351ca909b3577be5bf05c92bc8",
        "title": "句  其三",
        "author": "张顺之",
        "content": "聊将遮日手，松下弄清泉。",
        "dynasty": "宋",
        "collection_info": null
    },
    {
        "uuid": "76a5aee4d23fb68b86ed5d7e4c4d3a3c",
        "title": "句  其四",
        "author": "张顺之",
        "content": "暗绿不遮春去路，乱红翻作雨来天。",
        "dynasty": "宋",
        "collection_info": null
    },
    {
        "uuid": "704ffdd6a3d7d81881c53dd6819d6211",
        "title": "句  其五",
        "author": "张顺之",
        "content": "白水一泓澄，兹山定玉骨。",
        "dynasty": "宋",
        "collection_info": null
    },
    {
        "uuid": "ff36a1e2715ff86d425671d92afe2f6a",
        "title": "句  其六",
        "author": "张顺之",
        "content": "金衣数公子，端是贤友生。\n羽毛元自好，喉舌向来清。",
        "dynasty": "宋",
        "collection_info": null
    },
    {
        "uuid": "5073edde50f2342e520b545c4ad99be8",
        "title": "句  其七",
        "author": "张顺之",
        "content": "照我胸中笔，吐出江淹文。",
        "dynasty": "宋",
        "collection_info": null
    },
    {
        "uuid": "ec32a7cdd26a940f8281edb160fc25bb",
        "title": "偶作",
        "author": "释日益",
        "content": "金谷春光长满眼，红药花梢香烂漫。\n昨夜西风一陈寒，徧地残芳落何限。\n王孙醉倒不知归，犹向栏边索金盏。",
        "dynasty": "宋",
        "collection_info": null
    },
    {
        "uuid": "cff49dcc543fadaeb06466aa7c3fb44b",
        "title": "作风伯新庙",
        "author": "杨四太尉",
        "content": "周官大宗伯，槱燎祀风师。\n祀典既已载，有庙非淫祠。\n吾乡风伯庙，不知始何时。\n庙当浮玉屿，乡人同祭之。\n会席有烦言，社保成分离。\n爰来作新庙，奕奕东河涯。\n柱石若虎踞，檐桷如翚飞。\n香火既已分，牲牷交祝釐。\n神保降嘉福，四境风雨时。\n百谷总成熟，报祀千万期。",
        "dynasty": "宋",
        "collection_info": null
    },
    {
        "uuid": "4b6d3f39472513bd7b3e0a939ca86f50",
        "title": "石桥",
        "author": "张康国",
        "content": "路转下层崖，乱石通微径。\n山深万象虚，叶脱千林静。\n连苔苍欲横，衮雪飞泉迸。\n有睹那可言，寒烟日向暝。",
        "dynasty": "宋",
        "collection_info": null
    },
    {
        "uuid": "754fea6ab7255057c18958c77ab83b9b",
        "title": "句",
        "author": "张康国",
        "content": "银檐不雨溜常滴，玉树无风花自开。",
        "dynasty": "宋",
        "collection_info": null
    },
    {
        "uuid": "c4ab32bb9fd9bb8780faf923664e1cdd",
        "title": "句",
        "author": "陈廓",
        "content": "沧江练遶清晖阁，古榭苔封燕喜碑。",
        "dynasty": "宋",
        "collection_info": null
    },
    {
        "uuid": "86744642667ac24aefd84781c89350d3",
        "title": "题韩干马",
        "author": "高翔",
        "content": "渴乌项领紫驼峰，跑地求泉鬣上衝。\n不敢牵来向江水，预防踊跃学蛟龙。",
        "dynasty": "宋",
        "collection_info": null
    },
    {
        "uuid": "1640300c164bb3edf7d5c7a2befaa0c3",
        "title": "琼林宴罢作",
        "author": "徐遹",
        "content": "白髮青衫晚得官，琼林宴罢酒肠宽。\n平康过尽无人问，留得宫花醒后看。",
        "dynasty": "宋",
        "collection_info": null
    },
    {
        "uuid": "03363949768f44a6e42389a8c39edac6",
        "title": "赋六人同舟赴省举",
        "author": "徐遹",
        "content": "陈李张黄苏与周，更添徐子分相投。\n竹林风月连三郡，北宿光芒聚一舟。\n作者定知同议论，争臣顿是合谋猷。\n胸中各有平津策，此去知谁作状头。",
        "dynasty": "宋",
        "collection_info": null
    },
    {
        "uuid": "3c8390c19244e13290043577ffbd2d06",
        "title": "句",
        "author": "吴羽",
        "content": "滁阳自昔称名垒，旧有东园枕滁水。",
        "dynasty": "宋",
        "collection_info": null
    },
    {
        "uuid": "dbdafe3cf345f8bb8c724feece859620",
        "title": "古意",
        "author": "王实",
        "content": "少年红颜女，敷芬对芳树。\n盈盈淡艷粧，清歌杂妙舞。\n凝睇倚高楼，桐丝试一谱。\n世间知音稀，谁识姱节素。\n清贞守幽闺，不作凡子妇。\n容华委西山，良人来何暮。\n空床思悠悠，明月正当户。",
        "dynasty": "宋",
        "collection_info": null
    },
    {
        "uuid": "2c95efe0baedc0769df4212cf8a92cfe",
        "title": "和孙公索酒",
        "author": "刘延世",
        "content": "紫貂寒拥鼻，绿螘细侵唇。\n莲烛当时事，壶头此日春。",
        "dynasty": "宋",
        "collection_info": null
    },
    {
        "uuid": "2b5f6794dada2dbc4d971b9c96804fa1",
        "title": "种竹",
        "author": "刘延世",
        "content": "梅蒸方过有余润，竹醉由来自古云。\n掘地聊栽数竿竹，开帘还当一溪云。",
        "dynasty": "宋",
        "collection_info": null
    },
    {
        "uuid": "708cbec3466a8119b54a00a973819747",
        "title": "自题墨竹",
        "author": "刘延世",
        "content": "酷爱此君心，常将墨点真。\n毫端虽在手，难写淡精神。",
        "dynasty": "宋",
        "collection_info": null
    },
    {
        "uuid": "d94d74031035026fc67d61553eadf67e",
        "title": "鹧鸪",
        "author": "刘延世",
        "content": "冥冥花朵隔遥山，脉脉风烟暗百蛮。\n曾向黄陵嘲竹裏，羽毛犹带泪痕斑。",
        "dynasty": "宋",
        "collection_info": null
    },
    {
        "uuid": "fadbe672ab32fd4f325752d79ec8db04",
        "title": "翡翠",
        "author": "刘延世",
        "content": "避人忽起鸣衣桁，掠水飞来立钓矶。\n静处欲留看不足，翠光点破夕阳归。",
        "dynasty": "宋",
        "collection_info": null
    },
    {
        "uuid": "d513153fbc403fab170044d229761268",
        "title": "子规",
        "author": "刘延世",
        "content": "一声迸裂青山竹，半夜沾残病客衣。\n还道离于天上去，不知何苦只思归。",
        "dynasty": "宋",
        "collection_info": null
    },
    {
        "uuid": "c4798e0d49653e528d34d2116cbb23d5",
        "title": "水帘",
        "author": "刘延世",
        "content": "冷筛千嶂雨，寒□一鈎□。\n不放香烟出，长教隔画檐。",
        "dynasty": "宋",
        "collection_info": null
    },
    {
        "uuid": "1413fcbce50c0ebd0d5fed940b7bca7c",
        "title": "句  其一",
        "author": "刘延世",
        "content": "静室焚香盘膝坐，长廊看画散衣行。",
        "dynasty": "宋",
        "collection_info": null
    },
    {
        "uuid": "9c0c2f807c81338912c3bc60efa72acd",
        "title": "句  其二",
        "author": "刘延世",
        "content": "舟行明鑑裏。",
        "dynasty": "宋",
        "collection_info": null
    },
    {
        "uuid": "f9e1e470fbb31b4df04513961d6653b5",
        "title": "藤溪怀古",
        "author": "鲍若虚",
        "content": "小桥流水去茫茫，隔岸何人在一方。\n传道荆公曾晓渡，天风吹落五更霜。",
        "dynasty": "宋",
        "collection_info": null
    },
    {
        "uuid": "1a5c07bf506fd813764c938f4af2e5e1",
        "title": "三峡堂  其一",
        "author": "宋肇",
        "content": "林峦十里上巉岩，飞槛初凭缥缈间。\n夔子风烟依白帝，夜郎耕稼接乌蛮。\n砌横乱石遥临涧，门对高峰近带山。\n咫尺惊湍吁莫测，每来登此念乡关。",
        "dynasty": "宋",
        "collection_info": null
    },
    {
        "uuid": "6526acbf158388825ed4ea735721dd12",
        "title": "三峡堂  其二",
        "author": "宋肇",
        "content": "初寻磴道踏雪烟，渐引茅檐屋数椽。\n江影动摇波面日，山光隠见峡中天。\n放怀罇酒凭栏客，回首弦歌趁市船。\n要与舟人同此乐，移花种竹满檐前。",
        "dynasty": "宋",
        "collection_info": null
    },
    {
        "uuid": "df2ddae8ec4ae199b43efc8b7e5ac2fd",
        "title": "白帝城",
        "author": "宋肇",
        "content": "江雨霏霏白帝城，秋草未枯春草生。\n古来战垒如云横，万里瞿塘断人行。\n至今三峡路峥嵘，时清不见更屯兵。\n荒凉废堞没春耕，但见牛羊日西平。",
        "dynasty": "宋",
        "collection_info": null
    },
    {
        "uuid": "627ba99baf91d719f39fe79da3acf1b5",
        "title": "峡口",
        "author": "宋肇",
        "content": "万里西南路，瞿唐据上游。\n峡分山对立，江合水争流。\n蛟鰐从来患，风波自古愁。\n几时飞两桨，归去幔帆秋。",
        "dynasty": "宋",
        "collection_info": null
    },
    {
        "uuid": "51a711c8a57c8e3a5ae02905bb8e709c",
        "title": "夔冬暖雪不到地唯山高处尽白它皆霏雨而已",
        "author": "宋肇",
        "content": "密下斜飞片片愁，不堪飘泊向西州。\n思家对雪诚何味，只与羣山斗白头。",
        "dynasty": "宋",
        "collection_info": null
    },
    {
        "uuid": "f05f52e378517804325365a4b41f09ee",
        "title": "晚晴",
        "author": "宋肇",
        "content": "古道遥临水，荒城早闭门。\n乱山衔落照，归鸟下空园。\n江口渔人舫，崖腰桑树村。\n客愁何可奈，有酒莫空樽。",
        "dynasty": "宋",
        "collection_info": null
    },
    {
        "uuid": "36223d920d28f22e761519a3fefa989e",
        "title": "中秋对月用昌黎先生赠张功曹韵",
        "author": "宋肇",
        "content": "水精为鑑金为波，挂空影写山与河。\n清光此夜十分好，有酒有客宜高歌。\n去年今日行役苦，若宿溪边宿逢雨。\n传闻蜀道如天高，崖县壁绝哀猿号。\n波横剑戟不易上，陆有虎豹何由逃。\n江山旧恃白帝险，风俗犹带乌蛮操。\n驱驰两月到西塞，梦寐万里还东皋。\n嗅梅踏雪巴子里，路入鬼门欣不死。\n飞飞倦鸟惟思还，玉笋岂是鹿官班。\n余生但愿閒及酒，虚名宁顾触与蛮。\n良宵佳客十有五，云放月入樽罍间。\n颓然老子兴不浅，韩诗坡句聊追攀。\n君不见天宝霓裳羽衣歌，人间乐舞难同科。\n遗音犹在悲凉多，有酒且歌遑恤他。\n不饮如此良夜何。",
        "dynasty": "宋",
        "collection_info": null
    },
    {
        "uuid": "73ce3fd283ff9d01fe6c29b6b4267a03",
        "title": "杜鹃",
        "author": "宋肇",
        "content": "暖云无定半阴晴，茅屋纸窗深復明。\n乔木参天竹千茎，巴山欲晓风露清。\n杜鹃飞鸣遶江城，鱼復四月江水生。\n林花落尽空含情，瀼东瀼西朝暮声。",
        "dynasty": "宋",
        "collection_info": null
    },
    {
        "uuid": "f907c73c026be7c27448d6d937093ac4",
        "title": "句",
        "author": "宋肇",
        "content": "知君也厌雕肝肾，分我江南数斛愁。",
        "dynasty": "宋",
        "collection_info": null
    },
    {
        "uuid": "19263afd89cbed7e2897c539fd113cf9",
        "title": "集趣轩",
        "author": "陈聿",
        "content": "宇宙同无穷，景物各有趣。\n心目要领略，未始为细故。\n山僧彻障蔽，便得江山助。\n远迩入盼睐，左右供指顾。\n千容与万态，不约相与遇。\n何须更登眺，便可休杖屦。\n一览既无余，怀抱良以悟。\n欲图无妙笔，欲咏无奇句。\n聊为揭佳名，于焉赏心寓。",
        "dynasty": "宋",
        "collection_info": null
    },
    {
        "uuid": "0eaae981854bbd960392a712a1f868a5",
        "title": "句",
        "author": "吕由庚",
        "content": "地下若逢中执法，为言今日再昇平。",
        "dynasty": "宋",
        "collection_info": null
    },
    {
        "uuid": "5b9595eb2b86c80fa7237cd960e21003",
        "title": "妙峰寺",
        "author": "王古",
        "content": "修径转岩阿，危亭临木杪。\n清明江练直，紫翠山屏绕。\n林峦献奇秀，图画极天巧。\n松杉韵轻风，笙箫奏云表。\n心知游鱼乐，目送飞鸿杳。\n浮生黄粱梦，幻事何时了。\n惟应观胜妙，坐可清纷扰。\n岂须登泰山，閒看诸峰小。",
        "dynasty": "宋",
        "collection_info": null
    },
    {
        "uuid": "4083bd438b6bb8d9efe840e30a47ea56",
        "title": "偈十六首  其一",
        "author": "释行瑛",
        "content": "大千沙界是吾家，隠显何曾有等差。\n为报人天高着眼，优昙花异世间花。",
        "dynasty": "宋",
        "collection_info": null
    },
    {
        "uuid": "174a4d746c417573701a2470f33316a1",
        "title": "偈十六首  其二",
        "author": "释行瑛",
        "content": "乌长飞，兔不住，暑往寒来朝復暮。\n朱颜未改白髮生，三界茫茫何处去。\n本源自性无凋变，千圣皆从影中现。\n不离当处常湛然，觅则知君不可见。\n忽然见，倒骑牛兮入佛殿。",
        "dynasty": "宋",
        "collection_info": null
    },
    {
        "uuid": "fb452fb30833ffb4c2f051cdb0bcca58",
        "title": "偈十六首  其三",
        "author": "释行瑛",
        "content": "去年逢青春，朱颜映桃李。\n今年逢青春，白髮压双耳。\n人生七十年，疾若东流水。\n不了本来心，生死何由离。",
        "dynasty": "宋",
        "collection_info": null
    },
    {
        "uuid": "528784dc3d6b614fb2eb9f9298e171a6",
        "title": "偈十六首  其四",
        "author": "释行瑛",
        "content": "明眼底人被眼碍，悟心底人被心碍。\n证道底人被道碍，达法底人被法碍。\n何谓如此不见道，金屑虽贵，落根成翳。\n要得高步大方，直须去此四碍。",
        "dynasty": "宋",
        "collection_info": null
    },
    {
        "uuid": "fcdb567c3928941eea0a1ea7a07553a0",
        "title": "偈十六首  其五",
        "author": "释行瑛",
        "content": "炼铁围山作钓鈎，饵悬八万四千牛。\n毗卢海内閒抛下，虾蟹鱼龙尽缩头。",
        "dynasty": "宋",
        "collection_info": null
    },
    {
        "uuid": "272129177e901225ebd5efce5c3be162",
        "title": "偈十六首  其六",
        "author": "释行瑛",
        "content": "湛露重重洒绀园，衰残何以报君恩。\n白云堆裏焚香坐，耀古腾今不二门。",
        "dynasty": "宋",
        "collection_info": null
    },
    {
        "uuid": "8406d329e977a1507fb540b086c86b5a",
        "title": "偈十六首  其七",
        "author": "释行瑛",
        "content": "朔风如刀，痛刮人骨。\n千山万山，雪映寒日。\n心知春气来，目睹梅花发。\n游子南方归不归，晓堂閒却龟毛拂。",
        "dynasty": "宋",
        "collection_info": null
    },
    {
        "uuid": "65d95790655bb46715df4d277873beb6",
        "title": "偈十六首  其八",
        "author": "释行瑛",
        "content": "镂水求纹，谩劳心力。\n陶空作器，枉费工夫。\n游溟渤始测浅深，登须弥乃知高远。\n太阳门下，爝火何施。\n镆鎁匣边，铅刀可弃。",
        "dynasty": "宋",
        "collection_info": null
    },
    {
        "uuid": "7294c82ac9d7623482fd31bbe4a3cefd",
        "title": "偈十六首  其九",
        "author": "释行瑛",
        "content": "踏破化城，来至宝所。\n不采辉山之璧，不探骊颔之珠。\n坏衲堆肩，拥炉閒坐。\n唤作无事道人，堪受人天供养。",
        "dynasty": "宋",
        "collection_info": null
    },
    {
        "uuid": "eb3e931e991092a095ce206c9f837cdd",
        "title": "偈十六首  其一○",
        "author": "释行瑛",
        "content": "德山棒如雨点，临济喝似雷鸣。\n虽然声振一时风流万世，检点得来还是强生节目。\n华藏则不与么，三间茆屋。\n十里松门，健则纵步閒游，困则倒头酣寝。\n身如槁木，心若死灰。\n有人笑我愚痴，正爬着侬家痒处。",
        "dynasty": "宋",
        "collection_info": null
    },
    {
        "uuid": "68f33a2e0ea0bd91f346fad408b5e22d",
        "title": "偈十六首  其一一",
        "author": "释行瑛",
        "content": "竖不穷三际，横不亘十方。\n大不偪塞虚空，细不入于芥子。\n三世诸佛，如觉如梦。\n诸大祖师，若存若亡。\n与么境界，从上诸圣。\n尚迷昧如斯，方今学人，且作么生凑泊。\n但得雪消去，自然春到来。",
        "dynasty": "宋",
        "collection_info": null
    },
    {
        "uuid": "6421d2919d134c575707b731a5670403",
        "title": "偈十六首  其一二",
        "author": "释行瑛",
        "content": "上不见天，下不见地。\n把定咽喉，何处出气。\n江南江北，绝毫绝釐。\n东土西天，成团成块。\n释迦弥勒，尚自瞒盱。\n临济德山，如何拟议。\n衲僧家，没巴鼻，却唤六双为十二。",
        "dynasty": "宋",
        "collection_info": null
    },
    {
        "uuid": "fe78ae26c01f16cc8d6c3dc39458ad95",
        "title": "偈十六首  其一三",
        "author": "释行瑛",
        "content": "奇怪诸禅德，文殊普贤，化作寒山拾得。\n头戴炙脂帽子，脚踏无底麻鞋。\n身着鹘臭布衫，腰繫断鞓腰带。\n手持拍板，口唱高歌。\n吾心似秋月，碧潭清皎洁。\n无物堪比伦，教我如何说。\n华藏当时若见，每人痛与一顿何为如此。\n且教伊不敢掣风掣颠，免使后人疑着。",
        "dynasty": "宋",
        "collection_info": null
    },
    {
        "uuid": "a8449a078dd3b8341d7b444ca83e3ecf",
        "title": "偈十六首  其一四",
        "author": "释行瑛",
        "content": "提智慧剑，破烦恼网。\n拔生死类，置涅槃宅。\n空却魔王窟穴，埽荡恶趣关防。\n开拓般若封疆，滋长菩提种性。\n与么作用，与么建立。\n象驾峥嵘谩进途，谁见螳蜋能拒辙。",
        "dynasty": "宋",
        "collection_info": null
    },
    {
        "uuid": "66503bdb171a1357a1b7f77af1e7deae",
        "title": "偈十六首  其一五",
        "author": "释行瑛",
        "content": "一大藏教，诸大祖师。\n天下老和尚言句，总在这裏。\n明明向道，尚且不知。\n盖覆将来，如何会得。",
        "dynasty": "宋",
        "collection_info": null
    },
    {
        "uuid": "880a61e0df0eec8d7c9a55c56cd998f2",
        "title": "偈十六首  其一六",
        "author": "释行瑛",
        "content": "持长竿，摇短艇。\n篛笠只一箇，簑衣无两领。\n洞庭秋水风不吹，涵虚恰似新磨镜。\n末后句，留与谢三郎。",
        "dynasty": "宋",
        "collection_info": null
    },
    {
        "uuid": "f47d77e75b8e0b2cc213f5bab6f8764b",
        "title": "东溪闲居示众偈",
        "author": "释行瑛",
        "content": "联络藤萝一径，行穷始到松门。\n篱畔野华不艷，堂前流水非喧。\n午饭龙离铁钵，夜深月落金盆。\n此是真修行处，何人得意忘言。\n灵山河沙圣众，黄梅七百高僧。\n悟华晓称迦叶，传衣夜唤卢能。\n心自本来不有，法道得了何曾。\n斋后酽茶三盏，丛林一任喧腾。",
        "dynasty": "宋",
        "collection_info": null
    },
    {
        "uuid": "6e5d7e4ff332e92b0da234faa9b77604",
        "title": "偈",
        "author": "释行瑛",
        "content": "登山须到顶，入海须到底，学道须到佛祖道不得处。\n若不如是，尽是依草附木底精灵，吃野狐涕唾底鬼子。",
        "dynasty": "宋",
        "collection_info": null
    },
    {
        "uuid": "891cca04a858c216b907160dfa309052",
        "title": "偈",
        "author": "释梵卿",
        "content": "春已暮，落花纷纷下红雨。\n南北行人归不归，千林万林鸣杜宇。\n我无家兮何处归，十方剎土奚相依。\n老夫有箇真消息，昨夜三更月在池。",
        "dynasty": "宋",
        "collection_info": null
    },
    {
        "uuid": "835ab4d2c092b9d84378a52b0692b2d0",
        "title": "临终偈",
        "author": "释梵卿",
        "content": "五阴山头乘骏马，一鞭策起疾如飞。\n临行莫问栖真处，南北东西随处归。",
        "dynasty": "宋",
        "collection_info": null
    },
    {
        "uuid": "bed1b1b73a1eb16f6d4698e3b05a3917",
        "title": "陶隠居丹室",
        "author": "许景亮",
        "content": "金鸾乱旧直，鹤驾脱尘氛。\n真隠虽高世，嘉谋亦相君。\n石坛移晓月，丹竈覆寒云。\n瑟瑟松风在，时人自不闻。",
        "dynasty": "宋",
        "collection_info": null
    },
    {
        "uuid": "77f2a781fb2ea61122174a9baff5f179",
        "title": "偈二首  其一",
        "author": "释禧誧",
        "content": "韶山近日没巴鼻，眼裏闻声鼻尝味。\n有时一觉到天明，不在床上不落地。\n三级浪高鱼化龙，痴人犹戽夜塘水。",
        "dynasty": "宋",
        "collection_info": null
    },
    {
        "uuid": "3c0695a68b48d922d1aa60548d30feda",
        "title": "偈二首  其二",
        "author": "释禧誧",
        "content": "丹霞有箇公案，从来推倒扶起。\n今朝普示诸人，且道是箇甚底。",
        "dynasty": "宋",
        "collection_info": null
    },
    {
        "uuid": "6d2a1f57f95d18bc8790aa15b5f338ad",
        "title": "偈二首  其一",
        "author": "释宗赜",
        "content": "近日身心顽顿，恰似一片铁板。\n内无玲珑机智，外无华藻文章。\n谁能打作郓州针，笑杀秦时𨍏辂钻。\n四楞着地，万事无心。\n虽然看不入，毕竟扑不破。\n大都好物不坚牢，彩云易散瑠璃脆。",
        "dynasty": "宋",
        "collection_info": null
    },
    {
        "uuid": "3197c0fcba5e0511e4ea58d0b092ce06",
        "title": "偈二首  其二",
        "author": "释宗赜",
        "content": "金屑虽贵，落眼成翳。\n金屑既除，眼在甚么处。",
        "dynasty": "宋",
        "collection_info": null
    },
    {
        "uuid": "82c440e35d5c0f32a7daca667603a0a1",
        "title": "偈三首  其一",
        "author": "释宗赜",
        "content": "冬去寒食，一百单五。\n活人路上，死人无数。\n头钻荆棘林，将谓众生苦。\n拜扫事如何，骨堆上添土。\n唯有出家人，不踏无生路。",
        "dynasty": "宋",
        "collection_info": null
    },
    {
        "uuid": "9e79f478efdfa4ecae50fd7392247a09",
        "title": "偈三首  其二",
        "author": "释宗赜",
        "content": "新罗别无妙诀，当言不避截舌。\n但能心口相应，一生受用不彻。",
        "dynasty": "宋",
        "collection_info": null
    },
    {
        "uuid": "1c862c7b2a97589e1f9c329420f6bf96",
        "title": "偈三首  其三",
        "author": "释宗赜",
        "content": "楼外紫金山色秀，门前甘露水声寒。\n古槐阴下清风裏，试为诸人再指看。",
        "dynasty": "宋",
        "collection_info": null
    },
    {
        "uuid": "093187cefe105daaceee3eef1ea9b1f3",
        "title": "偈",
        "author": "释广灯",
        "content": "休休休，徒悠悠。\n钓竿长在手，鱼冷不吞鈎。",
        "dynasty": "宋",
        "collection_info": null
    },
    {
        "uuid": "f8f13524f48d63d661ddf2a638c04e01",
        "title": "临终偈",
        "author": "释广灯",
        "content": "南北无寸影，东西绝四邻。\n一息故乡信，晓风吹宿云。",
        "dynasty": "宋",
        "collection_info": null
    },
    {
        "uuid": "4b356ae7ae7bd2266475289d4c4afbf7",
        "title": "偈",
        "author": "释慧懃",
        "content": "八月二十五，有宾兼有主。\n辊出雪峰毬，打动禾山鼓。\n天帝释摇头，大梵王作舞。\n不透上林关，未敢轻相许。\n空生不解此家风，惹得岩前华似雨。",
        "dynasty": "宋",
        "collection_info": null
    },
    {
        "uuid": "c8baf8f6ba98d2f4afea0ea87d4d4927",
        "title": "颂古七首 达磨见武帝",
        "author": "释慧懃",
        "content": "始闻阿阁一声钟，日暖苍龙睡正浓。\n再击凤凰台上鼓，夜半祥鸾未飞舞。\n帝基永固如盘石，胡僧枉费平生力。\n回指少林归去来，春风一阵华狼藉。",
        "dynasty": "宋",
        "collection_info": null
    },
    {
        "uuid": "7380d4d34b88b448329642eda23ed623",
        "title": "颂古七首 日面佛月面佛",
        "author": "释慧懃",
        "content": "东街柳色拖烟雨，西巷桃华相映红。\n左顾右盼看不足，一时分付与春风。",
        "dynasty": "宋",
        "collection_info": null
    },
    {
        "uuid": "6e65855d7ad07d3ec3b12fe30b120b70",
        "title": "颂古七首 世尊升座",
        "author": "释慧懃",
        "content": "一轮明月挂天心，四海生灵荷照临。\n何必西风撼丹桂，碧霄重送九秋音。",
        "dynasty": "宋",
        "collection_info": null
    },
    {
        "uuid": "76689152ab6c3d11416f2fb2f0a75167",
        "title": "颂古七首 离四句绝百非",
        "author": "释慧懃",
        "content": "美如西子离金阁，娇似杨妃倚玉楼。\n犹把琵琶半遮面，不令人见转风流。",
        "dynasty": "宋",
        "collection_info": null
    },
    {
        "uuid": "8e76392284643ef1515ce8bf35238e37",
        "title": "颂古七首 十身调御",
        "author": "释慧懃",
        "content": "捉贼分明要见赃，十身调御下禅床。\n曾经巴峡猿啼处，铁作心肝也断肠。",
        "dynasty": "宋",
        "collection_info": null
    },
    {
        "uuid": "db381dc12b12d0c0a5bfc5477910b5d5",
        "title": "颂古七首 三圣逢人即出",
        "author": "释慧懃",
        "content": "城南措大骑馿子，市北郎君跨马儿。\n各各四蹄俱着地，三春同到月明池。",
        "dynasty": "宋",
        "collection_info": null
    },
    {
        "uuid": "93e0b4bdc8b3f2ebd1192b07ba74ca7c",
        "title": "颂古七首 南泉示众云文殊起佛见法见贬向二铁围山",
        "author": "释慧懃",
        "content": "彩云影裏仙人现，手把红罗扇遮面。\n无人着眼看仙人，却看随后红罗扇。",
        "dynasty": "宋",
        "collection_info": null
    },
    {
        "uuid": "33e6a003c6c05b6cc51aacd466fd9780",
        "title": "偈六首  其一",
        "author": "释慧懃",
        "content": "至道无难，唯嫌选择。\n桃华红，李花白，谁道融融只一色。\n燕子语，黄莺鸣，谁道关关只一声。\n不透祖师关捩子，空认山河作眼睛。",
        "dynasty": "宋",
        "collection_info": null
    },
    {
        "uuid": "6218c188c0f3537b6a5eb4a5b7e0dfaa",
        "title": "偈六首  其二",
        "author": "释慧懃",
        "content": "日日日西沉，日日日东上。\n若欲学菩提，但看此模样。",
        "dynasty": "宋",
        "collection_info": null
    },
    {
        "uuid": "4510fa4e1faf5aa6062097b2b3b26945",
        "title": "偈六首  其三",
        "author": "释慧懃",
        "content": "去年今日时，红炉片雪飞。\n今日去年时，曹娥读夜碑。\n末后一句子，佛眼莫能窥。\n白莲峰顶上，红日绕须弥。\n鸟啄珊瑚树，鲸吞离水犀。\n太平家业在，千古袭杨歧。",
        "dynasty": "宋",
        "collection_info": null
    },
    {
        "uuid": "ae5e863d56c079e94d110a919c21a180",
        "title": "偈六首  其四",
        "author": "释慧懃",
        "content": "金乌急，玉兔速，急急流光七月十。\n无穷游子不归家，纵归只在门前立。\n门前立，把手牵伊不肯入。\n万里看看寸草无，残花落地无人拾。\n无人拾，一回雨过一回湿。",
        "dynasty": "宋",
        "collection_info": null
    },
    {
        "uuid": "668d337116df5acfbe88385a01a2b3b6",
        "title": "偈六首  其五",
        "author": "释慧懃",
        "content": "世尊有密语，冬到寒食一百五。\n迦叶不覆藏，水泄不通已露赃。\n灵利衲僧如会得，一重雪上一重霜。",
        "dynasty": "宋",
        "collection_info": null
    },
    {
        "uuid": "7f8b5fd91f60cd63aa742c4702531212",
        "title": "偈六首  其六",
        "author": "释慧懃",
        "content": "天左旋，地右转，古往今来经几遍。\n金乌飞，玉兔走。\n纔方出海门，又落青山后。\n江河波渺渺，淮济浪悠悠，直入沧溟昼夜流。",
        "dynasty": "宋",
        "collection_info": null
    },
    {
        "uuid": "510e1e9301ec465f91f3369e5cfed8ff",
        "title": "砂锣盛油",
        "author": "释慧懃",
        "content": "铜砂锣裏落盛油，生菜还他萝卜头。\n但看来年正月半，家家门首挂灯毬。",
        "dynasty": "宋",
        "collection_info": null
    },
    {
        "uuid": "65f25aaae8b0ffb42d524004364d0380",
        "title": "偈",
        "author": "释道初",
        "content": "鸡见便斗，犬见便齩。\n殿上鸱吻，终日相对。",
        "dynasty": "宋",
        "collection_info": null
    },
    {
        "uuid": "33286a6ba6779f411d19a09952f13c54",
        "title": "辞众偈",
        "author": "释道初",
        "content": "昨日离城市，白云空往还。\n松风清耳目，端的胜人间。",
        "dynasty": "宋",
        "collection_info": null
    },
    {
        "uuid": "3a1d383517e4293274551c64bc71d010",
        "title": "偈",
        "author": "释普融",
        "content": "二女合为一媳妇，机轮截断难回互。\n从来往返绝踪由，行人莫问老时路。",
        "dynasty": "宋",
        "collection_info": null
    },
    {
        "uuid": "4fc3830e790e1f7742d1561c71283573",
        "title": "偈三首  其一",
        "author": "释自贤",
        "content": "不是心，不是佛，不是物。\n与君打破精灵窟，簸土飞扬无处寻，千山万山突突兀。",
        "dynasty": "宋",
        "collection_info": null
    },
    {
        "uuid": "399e47bad9ed6918201664981667905a",
        "title": "偈三首  其二",
        "author": "释自贤",
        "content": "一身高隠惟南岳，自笑孤云未是闲。\n松下水边端坐者，也应随倒说居山。",
        "dynasty": "宋",
        "collection_info": null
    },
    {
        "uuid": "44e0be76749d7a5f845735a543cb09a3",
        "title": "偈三首  其三",
        "author": "释自贤",
        "content": "五更残月落，天晓白云飞。\n分明目前事，不是目前机。\n欲言言不及，林下却商量。",
        "dynasty": "宋",
        "collection_info": null
    },
    {
        "uuid": "173f2e1a353176beb9528f214fbca941",
        "title": "偈三首  其一",
        "author": "释道和",
        "content": "一二三，四五六，碧眼胡僧数不足。\n泥牛入海过新罗，木马追风到天竺。\n天竺茫茫何处寻，补陀岩上问观音。\n普贤拍手呵呵笑，归去来兮秋水深。",
        "dynasty": "宋",
        "collection_info": null
    },
    {
        "uuid": "154e94589fb85c85365e8332e419f28a",
        "title": "偈三首  其二",
        "author": "释道和",
        "content": "观身实相，观佛亦然。\n这裏见得，黄面瞿昙。\n隠身无地，其或渺漫。\n不分照顾，眉毛鼻孔。",
        "dynasty": "宋",
        "collection_info": null
    },
    {
        "uuid": "be00e0452586a6700e9251ed5f6965c6",
        "title": "偈三首  其三",
        "author": "释道和",
        "content": "欲渡巨海，必假方舟。\n橹棹俱全，风帆两便。\n夜观星月，昼视云山。\n万里之遥，一瞬可到。\n人心尽畏波涛险，未必被涛险似心。",
        "dynasty": "宋",
        "collection_info": null
    },
    {
        "uuid": "0bdf935f88ffc89415cfe717ad65dadf",
        "title": "题永明智觉寿禅师顶相",
        "author": "释道和",
        "content": "慧日峰高秋色冷，钱塘江静月华明。\n寒光一烁周沙界，笔下看来未十成。",
        "dynasty": "宋",
        "collection_info": null
    },
    {
        "uuid": "1406eb720221dfb02ae64bca761e5df0",
        "title": "偈",
        "author": "湡禅师",
        "content": "优游实际妙明家，转步移身指落霞。\n无限白云犹不见，夜乘明月出芦花。",
        "dynasty": "宋",
        "collection_info": null
    },
    {
        "uuid": "860b754843f4f05192b134ba9df8e27e",
        "title": "偈五首  其一",
        "author": "释志璇",
        "content": "休去，歇去，一切万年去。\n寒灰枯木去，古庙裏香炉去，一条白练去。",
        "dynasty": "宋",
        "collection_info": null
    },
    {
        "uuid": "0c78bb346d647ac19fca9a7dd52c18c8",
        "title": "偈五首  其二",
        "author": "释志璇",
        "content": "不休去，不歇去，业识忙忙去。\n七颠八倒去，十字街头闹浩浩地声色裏坐卧去。\n三家村裏盈衢寒路荆棘裏游戏去，刀山剑树劈腹剜心镬汤炉炭皮穿骨烂去。",
        "dynasty": "宋",
        "collection_info": null
    },
    {
        "uuid": "209a2fa986df00e5b58f318eba97a6b3",
        "title": "偈五首  其三",
        "author": "释志璇",
        "content": "瘦竹长松滴翠香，流风疏月度炎凉。\n不知谁住原西寺，每日钟声送夕阳。",
        "dynasty": "宋",
        "collection_info": null
    },
    {
        "uuid": "6b42ab8b84173b98417014250f89f5b4",
        "title": "偈五首  其四",
        "author": "释志璇",
        "content": "声色头上睡眠，虎狼羣裏安禅。\n荆棘林内翻身，雪刃丛中游戏。\n竹影扫阶尘不动，月穿潭底水无痕。",
        "dynasty": "宋",
        "collection_info": null
    },
    {
        "uuid": "ebc30270353da3cdbddec47a1ab533d9",
        "title": "偈五首  其五",
        "author": "释志璇",
        "content": "不是风动，不是幡动，衲僧失却鼻孔。\n是风动，是幡动，分明是箇漆桶。\n两段不同，眼暗耳聋。\n涧水如蓝碧，山花似火红。",
        "dynasty": "宋",
        "collection_info": null
    },
    {
        "uuid": "6eecdd9f7b586b666185f82205dd00aa",
        "title": "临寂偈",
        "author": "尼法海",
        "content": "霜天云雾结，山月冷涵辉。\n夜接故乡信，晓行人不知。",
        "dynasty": "宋",
        "collection_info": null
    },
    {
        "uuid": "91911e1aab5c27c04942cf016c83e240",
        "title": "偈",
        "author": "释智月",
        "content": "祝圣绍，续祖灯，只如祖灯作么生。\n续不见古者道，六街钟鼓响冬冬，即处铺金世界中。\n池长芰荷庭长柏，更将何法演真宗。",
        "dynasty": "宋",
        "collection_info": null
    },
    {
        "uuid": "590c318146e5499ce65e29fa79ccc7c2",
        "title": "偈",
        "author": "释智月",
        "content": "吾家宝藏不悭惜，觌面相呈人罕识。\n辉金耀古体圆时，照地照天光赫赤。\n荆山美玉奚为贵，合浦明珠比不得。\n借问谁人敢酬价，波斯鼻孔长三尺。",
        "dynasty": "宋",
        "collection_info": null
    },
    {
        "uuid": "8b4fc0f4eec4c43e518b3a1930ba623a",
        "title": "呈云盖智禅师",
        "author": "齐禅师",
        "content": "说法无如这个亲，十方剎海一微尘。\n若能于此明真理，大地何曾见一人。",
        "dynasty": "宋",
        "collection_info": null
    },
    {
        "uuid": "2b912af3c71a083f0a2e39b2fc9e73e1",
        "title": "临寂偈",
        "author": "齐禅师",
        "content": "昨夜三更过急滩，滩头云雾黑漫漫。\n一条拄杖为知己，击碎千关与万关。",
        "dynasty": "宋",
        "collection_info": null
    },
    {
        "uuid": "493b4d011c5d2b80e1a5c57a4d400452",
        "title": "偈",
        "author": "释法聪",
        "content": "幽室寒灯不假挑，虚空明月彻云霄。\n要知日用常无间，烈焰光中发异苗。",
        "dynasty": "宋",
        "collection_info": null
    },
    {
        "uuid": "d7608cf420f332a68c76e3e8687ba22c",
        "title": "偈",
        "author": "释宝觉",
        "content": "一即一，二即二，嗅着直是无香气。\n识得山僧榔栗条，莫向南山寻鼈鼻。",
        "dynasty": "宋",
        "collection_info": null
    },
    {
        "uuid": "2134940736e96c0a5e6bb00df4a9bbf4",
        "title": "偈",
        "author": "释法明",
        "content": "资福别无所补，五日一参击鼓。\n何曾说妙谈玄，祇是粗言直语。\n甘草自来甜，黄连依旧苦。\n忽若鼻孔辽天，逢人切忌错举。",
        "dynasty": "宋",
        "collection_info": null
    },
    {
        "uuid": "fb8b1e58960b3b19e2f863d833c149b4",
        "title": "偈",
        "author": "释可復",
        "content": "苦痛深，苦痛深。\n碧潭千万丈，那箇是知音。",
        "dynasty": "宋",
        "collection_info": null
    },
    {
        "uuid": "ee179739956c95b65ccd36f19072a3df",
        "title": "了斋自警六首  其一",
        "author": "陈瓘",
        "content": "本无一字尧夫易，八十一篇扬子玄。\n今古是非那復辨，仲尼尤不废韦编。",
        "dynasty": "宋",
        "collection_info": null
    },
    {
        "uuid": "14c5488822a9a70fd562cf121f92ce71",
        "title": "了斋自警六首  其二",
        "author": "陈瓘",
        "content": "文书难写伏羲书，字外成篇始见渠。\n赐也能分可不可，一瓢居士只如愚。",
        "dynasty": "宋",
        "collection_info": null
    },
    {
        "uuid": "078c3ce2d16eab093e23f7e2a588fee5",
        "title": "了斋自警六首  其三",
        "author": "陈瓘",
        "content": "过时不易始为难，执处那知是变迁。\n度尽千山无鸟迹，不劳传语报平安。",
        "dynasty": "宋",
        "collection_info": null
    },
    {
        "uuid": "89a666daa2d4e0a6f1e40ebeb08dafab",
        "title": "了斋自警六首  其四",
        "author": "陈瓘",
        "content": "手在何忧弓力强，巧穷那得必穿杨。\n太和有味人人饮，谁识醒时是醉乡。",
        "dynasty": "宋",
        "collection_info": null
    },
    {
        "uuid": "530346a6e6aa95f1c5f6dfa22fb15157",
        "title": "了斋自警六首  其五",
        "author": "陈瓘",
        "content": "仲由行行终身诵，师也堂堂带上书。\n五柳却能知此意，无弦琴上赋归与。",
        "dynasty": "宋",
        "collection_info": null
    },
    {
        "uuid": "dfa941be6265a6bcafb8f6fa0becb4e8",
        "title": "了斋自警六首  其六",
        "author": "陈瓘",
        "content": "只说为山不说休，山成日夜水横流。\n惜哉覆篑成迷復，只欠当初一掉头。",
        "dynasty": "宋",
        "collection_info": null
    },
    {
        "uuid": "05e85cd735601a3cb80286cbf6c9b610",
        "title": "自合浦还清湘寄虚中弟  其一",
        "author": "陈瓘",
        "content": "三年已绝生还望，一日天恩到海涯。\n路过清湘犹间阔，当时何不住长沙。",
        "dynasty": "宋",
        "collection_info": null
    },
    {
        "uuid": "40c0837295b07f3f3ed9d2f3c1b1d639",
        "title": "自合浦还清湘寄虚中弟  其二",
        "author": "陈瓘",
        "content": "行彻天涯万里山，月明方照海珠还。\n瘴乡来往浑閒事，聊为清湘一破颜。",
        "dynasty": "宋",
        "collection_info": null
    },
    {
        "uuid": "4474951d6388d2341136e03839a302f4",
        "title": "自合浦还清湘寄虚中弟  其三",
        "author": "陈瓘",
        "content": "曾近沧溟看飓风，波涛有尽海无穷。\n四年陈迹今何在，坐对湘云豁晚空。",
        "dynasty": "宋",
        "collection_info": null
    },
    {
        "uuid": "3e4c40ddba8e68e57a03c0227449b18d",
        "title": "自合浦还清湘寄虚中弟  其四",
        "author": "陈瓘",
        "content": "瘴海只将梅作雪，湘山今见麦为春。\n晴空有月当如旧，岭北山南总照人。",
        "dynasty": "宋",
        "collection_info": null
    },
    {
        "uuid": "74b1dec64d1877a0493cc09d0004bc20",
        "title": "与全州崇宁断臂和尚",
        "author": "陈瓘",
        "content": "少年得髓几人知，想见当年断臂时。\n此是湘山大知识，衡门堪继会昌师。",
        "dynasty": "宋",
        "collection_info": null
    }
]