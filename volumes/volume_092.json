[
    {
        "uuid": "7748dfa3617a28b325d279226f1f8814",
        "title": "水调歌头 细数十年事",
        "author": "范成大",
        "content": "细数十年事，十处过中秋。\n今年新梦，忽到黄鹤旧山头。\n老子个中不浅，此会天教重见，今古一南楼。\n星汉淡无色，玉镜独空浮。\n敛秦烟，收楚雾，熨江流。\n关河离合，南北依旧照清愁。\n想见姮娥冷眼，应笑归来双鬓，空敞黑貂裘。\n酾酒问蟾兔，肯去伴沧洲。",
        "dynasty": "宋",
        "collection_info": null
    },
    {
        "uuid": "767649da712bb750eb478b24a8e6ae53",
        "title": "水调歌头 万里汉家使",
        "author": "范成大",
        "content": "万里汉家使，双节照清秋。\n旧京行遍，中夜呼禹济黄流。\n寥落桑榆西北，无限太行紫翠，相伴过芦沟。\n岁晚客多病，风露冷貂裘。\n对重九，须烂醉，莫牢愁。\n黄花为我，一笑不管鬓霜羞。\n袖里天书咫尺，眼底关河百二，歌罢此生浮。\n惟有平安信，随雁到南州。",
        "dynasty": "宋",
        "collection_info": null
    },
    {
        "uuid": "64403049925fff610a17ed753820c711",
        "title": "西江月 十月谁云春小",
        "author": "范成大",
        "content": "十月谁云春小，一年两见风娇。\n云英此夕度蓝桥。\n人意花枝都好。\n百媚朝天淡粉，六铢步月生绡。\n人间霜叶满庭皋，别有东风不老。",
        "dynasty": "宋",
        "collection_info": null
    },
    {
        "uuid": "7055e18535c56432c99d82ff03d67346",
        "title": "西江月 北客开眉乐岁",
        "author": "范成大",
        "content": "北客开眉乐岁，东君着意华年。\n遮风藏雨晚云天。\n应怕杏梢红浅。\n不惜灯前放夜，从教雪后留寒。\n水晶帘箔万花钿。\n听彻南楼晓箭。",
        "dynasty": "宋",
        "collection_info": null
    },
    {
        "uuid": "215c2e0b0e3db9118c90dc7f5cb258f4",
        "title": "鹊桥仙 双星良夜",
        "author": "范成大",
        "content": "双星良夜，耕慵织懒，应被群仙相妒。\n娟娟月姊满眉颦，更无奈、风姨吹雨。\n相逢草草，争如休见，重搅别离心绪。\n新欢不抵旧愁多，倒添了、新愁归去。",
        "dynasty": "宋",
        "collection_info": null
    },
    {
        "uuid": "2dd34c3b1365852b6a1c54aa4f7edf97",
        "title": "宜男草 篱菊滩芦被霜后",
        "author": "范成大",
        "content": "篱菊滩芦被霜后。\n袅长风、万重高柳。\n天为谁、展尽湖光渺渺，应为我、扁舟入手。\n橘中曾醉洞庭酒。\n辗云涛、挂帆南斗。\n追旧游、不减商山杳杳，犹有人、能相记否。",
        "dynasty": "宋",
        "collection_info": null
    },
    {
        "uuid": "ccd9aea7c65c2975569ece5f5e3f1819",
        "title": "宜男草 舍北烟霏舍南浪",
        "author": "范成大",
        "content": "舍北烟霏舍南浪。\n雪倾篱、雨荒薇涨。\n问小桥、别后谁过，惟有迷鸟羁雌来往。\n重寻山水问无恙。\n扫柴荆、土花尘网。\n留小桃、先试光风，从此芝草琅玕日长。",
        "dynasty": "宋",
        "collection_info": null
    },
    {
        "uuid": "531ce6f5b49e464439bc0da7708c39c5",
        "title": "秦楼月・忆秦娥 窗纱薄",
        "author": "范成大",
        "content": "窗纱薄。\n日穿红幔催梳掠。\n催梳掠。\n新晴天气，画檐闻鹊。\n海棠逗晓都开却。\n小云先在阑干角。\n阑干角。\n杨花满地，夜来风恶。",
        "dynasty": "宋",
        "collection_info": null
    },
    {
        "uuid": "11c6f23d70edc615178ce27ede4b1877",
        "title": "秦楼月・忆秦娥 珠帘狭",
        "author": "范成大",
        "content": "珠帘狭。\n卷帘春院花围合。\n花围合。\n昼长人静，双双胡蝶。\n花前苦殢金蕉叶。\n瞢腾午睡扶头怯。\n扶头怯。\n闲愁无限，远山斜叠。",
        "dynasty": "宋",
        "collection_info": null
    },
    {
        "uuid": "156e8713b18e7b2265342f1c43c41c01",
        "title": "秦楼月・忆秦娥 香罗薄",
        "author": "范成大",
        "content": "香罗薄。\n带围宽尽无人觉。\n无人觉。\n东风日暮，一帘花落。\n西园空锁秋千索。\n帘垂帘卷闲池阁。\n闲池阁。\n黄昏香火，画楼吹角。",
        "dynasty": "宋",
        "collection_info": null
    },
    {
        "uuid": "7591e5eaba88fd150a52bc9548f6606a",
        "title": "秦楼月・忆秦娥 楼阴缺",
        "author": "范成大",
        "content": "楼阴缺。\n阑干影卧东厢月。\n东厢月。\n一天风露，杏花如雪。\n隔烟催漏金虬咽。\n罗帏暗淡灯花结。\n灯花结。\n片时春梦，江南天阔。",
        "dynasty": "宋",
        "collection_info": null
    },
    {
        "uuid": "1c63b3a978565c6fd83d5a0f911e9478",
        "title": "秦楼月・忆秦娥 浮云集",
        "author": "范成大",
        "content": "浮云集。\n轻雷隐隐初惊蛰。\n初惊蛰。\n鹁鸠鸣怒，绿杨风急。\n玉炉烟重香罗浥。\n拂墙浓杏燕支湿。\n燕支湿。\n花梢缺处，画楼人立。",
        "dynasty": "宋",
        "collection_info": null
    },
    {
        "uuid": "d14ed1bb9317e23a66fa7fe09ef7ebd3",
        "title": "念奴娇 双峰叠障",
        "author": "范成大",
        "content": "双峰叠障，过天风海雨，无边空碧。\n月姊年年应好在，玉阕琼宫愁寂。\n谁唤痴云，一杯为尽，夜气寒无色。\n碧城凝望，高楼飘渺西北。\n肠断桂冷蟾孤，佳期如梦，又把阑干拍。\n雾鬓风鬟相借问，浮世几回今夕。\n圆缺晴阴，古今同恨，我更长为客。\n婵娟明夜，尊前谁念南陌。",
        "dynasty": "宋",
        "collection_info": null
    },
    {
        "uuid": "5fe399af09403c254d63d56775e31f1d",
        "title": "念奴娇 十年旧事",
        "author": "范成大",
        "content": "十年旧事，醉京花蜀酒，万葩千萼。\n一棹归来吴下看，俯仰心情今昨。\n强倚雕阑，羞簪雪鬓，老恐花枝觉。\n揩摹愁眼，雾中相对依约。\n闻道家宴团栾，光风转夜，月傍西楼落。\n打彻梁州春自远，不饮何时欢乐。\n沾惹天香，留连国艳，莫散灯前酌。\n袜尘生处，为君重赋河洛。",
        "dynasty": "宋",
        "collection_info": null
    },
    {
        "uuid": "0a4bcdc7c14204adcf8322e09d0dff85",
        "title": "念奴娇 吴波浮动",
        "author": "范成大",
        "content": "吴波浮动，看中流翻月，半江金碧。\n醉舞空明三万顷，不管姮娥愁寂。\n指点琼楼，凭虚有路，鲸背横东极。\n水云飘荡，阑干千丈无力。\n家世回首沧洲，烟波渔钓，有鸱夷仙迹。\n一笑闲身游物外，来访扁舟消息。\n天上今宵，人间此地，我是风前客。\n涛生残夜，鱼龙惊听横笛。",
        "dynasty": "宋",
        "collection_info": null
    },
    {
        "uuid": "a1b60647fb1f62e8550116fd882fa789",
        "title": "念奴娇 水乡霜落",
        "author": "范成大",
        "content": "水乡霜落，望西山一寸，修眉横碧。\n南浦潮生帆影去，日落天青江白。\n万里浮云，被风吹散，又被风吹积。\n尊前歌罢，满空凝淡寒色。\n人世会少离多，都来名利，似蝇头蝉翼。\n赢得长亭车马路，千古羁愁如织。\n我辈情锺，匆匆相见，一笑真难得。\n明年谁健，梦魂飘荡南北。",
        "dynasty": "宋",
        "collection_info": null
    },
    {
        "uuid": "df815a5f04740b9534625c89b5dd50b7",
        "title": "念奴娇 湖山如画",
        "author": "范成大",
        "content": "湖山如画，系孤篷柳岸，莫惊鱼鸟。\n料峭春寒花未遍，先共疏梅索笑。\n一梦三年，松风依旧，萝月何曾老。\n邻家相问，这回真个归到。\n绿鬓新点吴霜，尊前强健，不怕衰翁号。\n赖有风流车马客，来觅香云花岛。\n似我粗豪，不通姓字，只有银瓶倒。\n奔名逐利，乱帆谁在天表。",
        "dynasty": "宋",
        "collection_info": null
    },
    {
        "uuid": "d51bc6ed007118bd6e26f048a064d50a",
        "title": "惜分飞 易散浮云难再聚",
        "author": "范成大",
        "content": "易散浮云难再聚。\n遮莫相随百步。\n谁唤行人去。\n石湖烟浪渔樵侣。\n重别西楼肠断否。\n多少凄风苦雨。\n休梦江南路。\n路长梦短无寻处。",
        "dynasty": "宋",
        "collection_info": null
    },
    {
        "uuid": "31a0978de3667940ef632f59e91925ab",
        "title": "梦玉人引 送行人去",
        "author": "范成大",
        "content": "送行人去，犹追路、再相觅。\n天末交情，长是合堂同席。\n从此尊前，便顿然少个，江南羁客。\n不忍匆匆，少驻船梅驿。\n酒斟虽满，尚少如、别泪万千滴。\n欲语吞声，结心相对呜咽。\n冬火凄清，笙歌无颜色。\n从别后，尽相忘，算也难忘今夕。",
        "dynasty": "宋",
        "collection_info": null
    },
    {
        "uuid": "625355ea475e9e199569c6b2bacb5285",
        "title": "梦玉人引 共登临处",
        "author": "范成大",
        "content": "共登临处，飘风袂、倚空碧。\n雨卷云飞，长有桂娥看客。\n箫鼓生春，遍锦城如画，雪山无色。\n一梦才成，恍天涯南北。\n舞馀歌罢，料宣华、回首尽陈迹。\n万里秦吴，有情应问消息。\n我欲归耕，如何重来得。\n故人若望江南，且折梅花相忆。",
        "dynasty": "宋",
        "collection_info": null
    },
    {
        "uuid": "8fe558e4f3afd9489c34436591176fa0",
        "title": "如梦令 罨画屏中客住",
        "author": "范成大",
        "content": "罨画屏中客住。\n水色山光无数。\n斜日满江声，何处撑来小渡。\n休去。\n休去。\n惊散一舟鸥鹭。",
        "dynasty": "宋",
        "collection_info": null
    },
    {
        "uuid": "6ffa7a95543b50e0983733018d3fc753",
        "title": "如梦令 两两莺啼何许",
        "author": "范成大",
        "content": "两两莺啼何许。\n寻遍绿阴浓处。\n天气润罗衣，病起却忺微暑。\n休雨。\n休雨。\n明日榴花端午。",
        "dynasty": "宋",
        "collection_info": null
    },
    {
        "uuid": "77793183116ee3ecdd7a1d13146d35f1",
        "title": "菩萨蛮 小轩今日开窗了",
        "author": "范成大",
        "content": "小轩今日开窗了。\n揉蓝染碧绿阶草。\n檐佩可怜风。\n杏梢烟雨红。\n飘零欢事少。\n鬓点吴霜早。\n天色不愁人。\n眼前无限春。",
        "dynasty": "宋",
        "collection_info": null
    },
    {
        "uuid": "4d9558e169efe1acc963cd2f02db57df",
        "title": "菩萨蛮 雪林一夜收寒了",
        "author": "范成大",
        "content": "雪林一夜收寒了。\n东风恰向灯前到。\n今夕是何年。\n新春新月圆。\n绮丛香雾隔。\n犹记疏狂客。\n留取缕金旛。\n夜蛾相并看。",
        "dynasty": "宋",
        "collection_info": null
    },
    {
        "uuid": "f34d3f747d8094da94a41160a042f316",
        "title": "菩萨蛮 黄梅时节春萧索",
        "author": "范成大",
        "content": "黄梅时节春萧索。\n越罗香润吴纱薄。\n丝雨日昽明。\n柳梢红未晴。\n多愁多病后。\n不识会中酒。\n愁病送春归。\n恰如中酒时。",
        "dynasty": "宋",
        "collection_info": null
    },
    {
        "uuid": "73ff70659a45abdb34c408ad3339a0b9",
        "title": "临江仙 羽扇纶巾风袅袅",
        "author": "范成大",
        "content": "羽扇纶巾风袅袅，东厢月到蔷薇。\n新声谁唤出罗帏。\n龙须将笛绕，雁字入筝飞。\n陶写中年须个里，留连月扇云衣。\n周郎去后赏音稀。\n为君持酒听，那肯带春归。",
        "dynasty": "宋",
        "collection_info": null
    },
    {
        "uuid": "4c28537d003ce6d1b00933ec6fee716f",
        "title": "临江仙 万事灰心犹薄宦",
        "author": "范成大",
        "content": "万事灰心犹薄宦，尘埃未免劳形。\n故人相见似河清。\n恰逢梅柳动，高兴逐春生。\n卜昼匆匆还卜夜，仍须月坠河倾。\n明年我去白鸥盟。\n金闺三玉树，好问紫霄程。",
        "dynasty": "宋",
        "collection_info": null
    },
    {
        "uuid": "0027962bf8718f1395f695fd69652bd0",
        "title": "减字木兰花 玉烟浮动",
        "author": "范成大",
        "content": "玉烟浮动。\n银阕三山连海冻。\n翠袖阑干。\n不怕楼高酒力寒。\n双松冻折。\n忽忆衰翁容易别。\n想见鸥边。\n压损年时小钓船。",
        "dynasty": "宋",
        "collection_info": null
    },
    {
        "uuid": "363fd43aabb8f053c1170e031e461852",
        "title": "减字木兰花 折残金菊",
        "author": "范成大",
        "content": "折残金菊。\n枨子香时新酒熟。\n谁伴芳尊。\n先问梅花借小春。\n道人破戒。\n染酒题诗金凤带。\n愁病相关。\n不似年时酒量宽。",
        "dynasty": "宋",
        "collection_info": null
    },
    {
        "uuid": "395bbca8f4ad3bd6aac13a0065d31606",
        "title": "减字木兰花 波娇鬓袅",
        "author": "范成大",
        "content": "波娇鬓袅。\n中隐堂前人意好。\n不奈春何。\n拚却轻寒透薄罗。\n翦梅新曲。\n欲断还联三叠促。\n围坐风流。\n饶我尊前第一筹。",
        "dynasty": "宋",
        "collection_info": null
    },
    {
        "uuid": "b66bb6b2315e97d0fbeac641c9df8123",
        "title": "减字木兰花 枕书睡熟",
        "author": "范成大",
        "content": "枕书睡熟。\n珍重月明相伴宿。\n宝鸭金寒。\n香满围屏宛转山。\n鸡人声杳。\n瑶井玉绳相对晓。\n黯淡窗纱。\n却下风帘护烛花。",
        "dynasty": "宋",
        "collection_info": null
    },
    {
        "uuid": "6e81880f17253c50e084c75e9d752d5a",
        "title": "减字木兰花 腊前三白",
        "author": "范成大",
        "content": "腊前三白。\n春到西园还见雪。\n红紫花迟。\n借作东风万玉枝。\n归田计决。\n麦饭熟时应快活。\n身在高楼。\n心在山阴一叶舟。",
        "dynasty": "宋",
        "collection_info": null
    },
    {
        "uuid": "db7331b0fd6f26df2eee0d9e84421f3a",
        "title": "鹧鸪天 休舞银貂小契丹",
        "author": "范成大",
        "content": "休舞银貂小契丹。\n满堂宾客尽关山。\n从今袅袅盈盈处，谁复端端正正看。\n模泪易，写愁难。\n潇湘江上竹枝斑。\n碧云日暮无书寄，寥落烟中一雁寒。",
        "dynasty": "宋",
        "collection_info": null
    },
    {
        "uuid": "d96a5e232a2a1e4a3f130784a68c92d2",
        "title": "鹧鸪天 荡漾西湖采绿苹",
        "author": "范成大",
        "content": "荡漾西湖采绿苹。\n扬鞭南埭衮红尘。\n桃花暖日茸茸笑，杨柳光风浅浅颦。\n章贡水，郁孤云。\n多情争似桂江春。\n崔徽卷轴瑶姬梦，纵有相逢不是真。",
        "dynasty": "宋",
        "collection_info": null
    },
    {
        "uuid": "896852dab8813741906314c84b636102",
        "title": "鹧鸪天 嫩绿重重看得成",
        "author": "范成大",
        "content": "嫩绿重重看得成。\n曲栏幽槛小红英。\n酴醿架上蜂儿闹，杨柳行间燕子轻。\n春婉娩，客飘零。\n残花浅酒片时清。\n一杯且买明朝事，送了斜阳月又生。",
        "dynasty": "宋",
        "collection_info": null
    },
    {
        "uuid": "2892c78575540b159bf0908b8c35df95",
        "title": "鹧鸪天 压蕊拈须粉作团",
        "author": "范成大",
        "content": "压蕊拈须粉作团。\n疏香辛苦颤朝寒。\n须知风月寻常见，不似层层带雪看。\n春髻重，晓眉弯。\n一枝斜并缕金旛。\n酒红不解东风冻，惊怪钗头玉燕干。",
        "dynasty": "宋",
        "collection_info": null
    },
    {
        "uuid": "2c547b0cb50aee237b8872b73dc105cd",
        "title": "好事近 云暮暗千山",
        "author": "范成大",
        "content": "云暮暗千山，肠断玉楼金阕。\n应是高唐小妇，妒姮娥清绝。\n夜凉不放酒杯寒，醉眼渐生缬。\n何待桂花相照，有人人如月。",
        "dynasty": "宋",
        "collection_info": null
    },
    {
        "uuid": "03a30d3ee9a49b725dd2811b60419bd4",
        "title": "好事近 昨夜报春来",
        "author": "范成大",
        "content": "昨夜报春来，的皪岭梅开雪。\n携手玉人同赏，比看谁奇绝。\n阑干倚遍忆多情，怕角声呜咽。\n与折一枝斜戴，衬鬓云梳月。",
        "dynasty": "宋",
        "collection_info": null
    },
    {
        "uuid": "1c5b141885903344445a72d1e1d4b191",
        "title": "卜算子 凉夜竹堂虚",
        "author": "范成大",
        "content": "凉夜竹堂虚，小睡匆匆醒。\n银漏无声月上阶，满地阑干影。\n何处最知秋，风在梧桐井。\n不惜骖鸾弄玉箫，露湿衣裳冷。",
        "dynasty": "宋",
        "collection_info": null
    },
    {
        "uuid": "4994e1639cc6d3e50147f469b9c0413e",
        "title": "卜算子 云压小桥深",
        "author": "范成大",
        "content": "云压小桥深，月到重门静。\n冷蕊疏枝半不禁，更着横窗影。\n回首故园春，往事难重省。\n半夜清香入梦来，从此熏炉冷。",
        "dynasty": "宋",
        "collection_info": null
    },
    {
        "uuid": "c3847b451b54209075f4ffd319097be1",
        "title": "三登乐 一碧鳞鳞",
        "author": "范成大",
        "content": "一碧鳞鳞，横万里、天垂吴楚。\n四无人、橹声自语。\n向浮云、西下处，水村烟树。\n何处系船，暮涛涨浦。\n正江南、遥落后，好山无数。\n尽乘流、兴来便去。\n对青灯、独自叹，一生羁旅。\n敧枕梦寒，又还夜雨。",
        "dynasty": "宋",
        "collection_info": null
    },
    {
        "uuid": "5614cb9688583be3aa1602a312aa5a6c",
        "title": "三登乐 路转横塘",
        "author": "范成大",
        "content": "路转横塘，风卷地、水肥帆饱。\n眼双明、旷怀浩渺。\n问菟裘、无恙否，天教重到。\n木落雾收，故山更好。\n过溪门、休荡桨，恐惊鱼鸟。\n算年来、识翁者少。\n喜山林、踪迹在，何曾如扫。\n归宾任霜，醉红未老。",
        "dynasty": "宋",
        "collection_info": null
    },
    {
        "uuid": "08458d81e608d539017785bfad811fda",
        "title": "三登乐 今夕何朝",
        "author": "范成大",
        "content": "今夕何朝，披岫幌、云关重启。\n引冰壶、素空似洗。\n卷帘中、敧枕上，月星浮水。\n天镜夜明，半窗万里。\n盼庭柯、都老大，树犹如此。\n六年前、转头未几。\n唤邻翁、来话旧，同篘新蚁。\n秉烛夜阑，又疑梦里。",
        "dynasty": "宋",
        "collection_info": null
    },
    {
        "uuid": "4aaa78ae347a945c0caf017a1d24f360",
        "title": "三登乐 方帽卫寒",
        "author": "范成大",
        "content": "方帽卫寒，重检校、旧时农圃。\n荒三径、不知何许。\n但姑苏台下，有苍然平楚。\n人笑此翁，又来访古。\n况五湖、元自有，扁舟祖武。\n记沧洲、白鸥伴侣。\n叹年来、孤负了，一蓑烟雨。\n寂寞暮潮，唤回棹去。",
        "dynasty": "宋",
        "collection_info": null
    },
    {
        "uuid": "aead448a47929e86fd9a478d738374b0",
        "title": "浪淘沙 黯淡养花天",
        "author": "范成大",
        "content": "黯淡养花天。\n小雨能悭。\n烟轻云薄有无间。\n官柳丝丝都绿遍，犹有春寒。\n空翠湿征鞍。\n马首千山。\n多情若是肯俱还。\n别有玉杯承露冷，留共君看。",
        "dynasty": "宋",
        "collection_info": null
    },
    {
        "uuid": "36e2493ab3b670bfd282eb1bcd66293a",
        "title": "虞美人 霜馀好探梅消息",
        "author": "范成大",
        "content": "霜馀好探梅消息。\n日日溪桥侧。\n不如君有似梅人。\n歌里工颦妍笑、两眉春。\n疏枝冷蕊风情少。\n却称衰翁老。\n从教来作静中邻。\n冷淡无言无笑、也无颦。",
        "dynasty": "宋",
        "collection_info": null
    },
    {
        "uuid": "c9e2a62f4896404f8d28c94297e65076",
        "title": "虞美人 落梅时节冰轮满",
        "author": "范成大",
        "content": "落梅时节冰轮满。\n何似中秋看。\n琼楼玉宇一般明。\n只为姮娥、添了万枝灯。\n锦江城下杯残后。\n还照鄞江酒。\n天东相见说天西。\n除却衰翁和月、更谁知。",
        "dynasty": "宋",
        "collection_info": null
    },
    {
        "uuid": "6a011ece30dbb3fede7bcc6ed2866a72",
        "title": "虞美人 玉箫惊报同云重",
        "author": "范成大",
        "content": "玉箫惊报同云重。\n仍怪金瓶冻。\n清明将近雪花翻。\n不道海堂消瘦、柳丝寒。\n王孙沈醉狨毡幕。\n谁怕罗衣薄。\n烛灯香雾两厌厌。\n仿佛有人愁损、上眉尖。",
        "dynasty": "宋",
        "collection_info": null
    },
    {
        "uuid": "c6b58e0e577e0e22d41fb1d8ad9aaf70",
        "title": "虞美人 谁将击碎珊瑚玉",
        "author": "范成大",
        "content": "谁将击碎珊瑚玉。\n装上交枝粟。\n恰如娇小万琼妃。\n涂罢额黄、嫌怕污燕支。\n夜深未觉清香绝。\n风露溶溶月。\n满身花影弄凄凉。\n无限月和风露、一齐香。",
        "dynasty": "宋",
        "collection_info": null
    },
    {
        "uuid": "a19f22604a7ef35cad452a76d3852115",
        "title": "醉落魄・一斛珠 春城胜绝",
        "author": "范成大",
        "content": "春城胜绝。\n暮林风舞催花发。\n垂云卷尽添空阔。\n吹上新年，美满十分月。\n红蕖影下勾丝抹。\n老来牵强随时节。\n无人知道心情别。\n唯有蛾儿，惊见鬓边雪。",
        "dynasty": "宋",
        "collection_info": null
    },
    {
        "uuid": "0287329894fb9426c6a620134f190956",
        "title": "步虚词・西江月 珠霄境",
        "author": "范成大",
        "content": "珠霄境，却似化人宫。\n梵气弥罗融万象，玉楼十二倚清空。\n一片宝光中。",
        "dynasty": "宋",
        "collection_info": null
    },
    {
        "uuid": "53e9f014ba5f4151069996934959ec9f",
        "title": "步虚词・西江月 浮黎路",
        "author": "范成大",
        "content": "浮黎路，依约太微间。\n雪色宝阶千万丈，人间遥作白虹看。\n幢节度高寒。",
        "dynasty": "宋",
        "collection_info": null
    },
    {
        "uuid": "e4e5d901627221a022f62e92f1695a34",
        "title": "步虚词・西江月 罡风起",
        "author": "范成大",
        "content": "罡风起，背负玉虚廷。\n九素烟中寒一色，扶阑四面是青冥。\n环拱万珠星。",
        "dynasty": "宋",
        "collection_info": null
    },
    {
        "uuid": "6e56cfddd5f08226bbfc6aa12b7fbc11",
        "title": "步虚词・西江月 流铃响",
        "author": "范成大",
        "content": "流铃响，龙驭籋云来。\n夹道骞华龙彩仗，红云扶辂辗天街。\n迎驾鹤毰毸。",
        "dynasty": "宋",
        "collection_info": null
    },
    {
        "uuid": "4f05263c8ce7c60035b3276cb20c22b2",
        "title": "步虚词・西江月 钧天奏",
        "author": "范成大",
        "content": "钧天奏，流韵满空明。\n琪树玲珑珠网碎，仙风吹作步虚声。\n相和八鸾鸣。",
        "dynasty": "宋",
        "collection_info": null
    },
    {
        "uuid": "2aa88a17da566ae6814a86dce101df46",
        "title": "步虚词・西江月 楼阑外",
        "author": "范成大",
        "content": "楼阑外，辇道插非烟。\n闲上郁萧台上看，空歌来自始青天。\n扬袂揖飞仙。",
        "dynasty": "宋",
        "collection_info": null
    },
    {
        "uuid": "ddace2043f191f4fa37752cd2d0874a0",
        "title": "玉楼春 佳人无对甘幽独",
        "author": "范成大",
        "content": "佳人无对甘幽独。\n竹雨松风相澡浴。\n山深翠袖自生寒，夜久玉肌元不粟。\n却寻千树烟江曲。\n道骨仙风终绝俗。\n绛裙缟袂各朝元，只有散仙名萼绿。",
        "dynasty": "宋",
        "collection_info": null
    },
    {
        "uuid": "6a3bfd4d6796bb6d9ab8360dc6a5d23a",
        "title": "霜天晓角 晚晴风歇",
        "author": "范成大",
        "content": "晚晴风歇。\n一夜春折威。\n脉脉花疏天淡，云来去、数枝雪。\n胜绝。\n愁亦绝。\n此情谁共说。\n惟有两行低雁，知人倚、画楼月。",
        "dynasty": "宋",
        "collection_info": null
    },
    {
        "uuid": "0949d2c31fefa019411c733c6930475b",
        "title": "玉楼春 云横水绕芳尘陌",
        "author": "范成大",
        "content": "云横水绕芳尘陌。\n一万重花春拍拍。\n蓝桥仙路不崎岖，醉舞狂歌容倦客。\n真香解语人倾国。\n知是紫云谁敢觅。\n满蹊桃李不能言，分付仙家君莫惜。",
        "dynasty": "宋",
        "collection_info": null
    },
    {
        "uuid": "ff092712228c2eb1d0286d1520ac602b",
        "title": "醉落魄・一斛珠 马蹄尘扑",
        "author": "范成大",
        "content": "马蹄尘扑。\n春风得意笙歌逐。\n款门不问谁家竹。\n只拣红装，高处烧银烛。\n碧鸡坊里花如屋。\n燕王宫下花成谷。\n不须悔唱关山曲。\n只为海棠，也合来西蜀。",
        "dynasty": "宋",
        "collection_info": null
    },
    {
        "uuid": "bed5734b7b10fef969bc060c46c5abb4",
        "title": "菩萨蛮 冰明玉润天然色",
        "author": "范成大",
        "content": "冰明玉润天然色。\n凄凉拼作西风客。\n不肯嫁东风。\n殷勤霜露中。\n绿窗梳洗晚。\n笑把玻璃盏。\n斜日上妆台。\n酒红和困来。",
        "dynasty": "宋",
        "collection_info": null
    },
    {
        "uuid": "d958458b392da50082e266ff8bfb4e8d",
        "title": "眼儿媚 酣酣日脚紫烟浮",
        "author": "范成大",
        "content": "酣酣日脚紫烟浮。\n妍暖破轻裘。\n困人天色，醉人花气，午梦扶头。\n春慵恰似春塘水，一片縠纹愁。\n溶溶泄泄，东风无力，欲皱还休。",
        "dynasty": "宋",
        "collection_info": null
    },
    {
        "uuid": "6aec55fdab5494e6fe9206310f48ff34",
        "title": "惜分飞 画戟锦车皆雅故",
        "author": "范成大",
        "content": "画戟锦车皆雅故。\n箫鼓留连客住。\n南浦春波暮。\n难望罗袜生尘处。\n明日船旗应不驻。\n且唱断肠新句。\n卷尽珠帘雨。\n雪花一夜随人去。",
        "dynasty": "宋",
        "collection_info": null
    },
    {
        "uuid": "e21748b2f424244c1035ba48b5007530",
        "title": "菩萨蛮 客行忽到湘东驿",
        "author": "范成大",
        "content": "客行忽到湘东驿。\n明朝真是潇湘客。\n晴碧万重云。\n几时逢故人。\n江南如塞北。\n别后书难得。\n先自雁来稀。\n那堪春半时。",
        "dynasty": "宋",
        "collection_info": null
    },
    {
        "uuid": "171e7bff87fd5e587ce12e64f96829f1",
        "title": "满江红 千古东流",
        "author": "范成大",
        "content": "千古东流，声卷地、云涛如屋。\n横浩渺、樯竿十丈，不胜帆腹。\n夜雨翻江春浦涨，船头鼓急风初熟。\n似当年、呼禹乱黄川，飞梭速。\n击楫誓，空惊俗。\n休拊髀，都生肉。\n任炎天冰海，一杯相属。\n荻笋蒌芽新入馔，鵾弦凤吹能翻曲。\n笑人间、何处似尊前，添银烛。",
        "dynasty": "宋",
        "collection_info": null
    },
    {
        "uuid": "88455b90a5b8eea0974a1c89dc70698e",
        "title": "谒金门 塘水碧",
        "author": "范成大",
        "content": "塘水碧。\n仍带曲尘颜色。\n泥泥縠纹无气力。\n东风如爱惜。\n恰似越来溪侧。\n也有一双鸂鶒。\n只欠柳丝千百尺。\n系船春弄笛。",
        "dynasty": "宋",
        "collection_info": null
    },
    {
        "uuid": "5d100483554f5c75a9ddeaa093a6af40",
        "title": "秦楼月・忆秦娥 湘江碧",
        "author": "范成大",
        "content": "湘江碧。\n故人同作湘中客。\n湘中客。\n东风回雁，杏花寒食。\n温温月到蓝桥侧。\n醒心弦里春无极。\n春无极。\n明朝残梦，马嘶南陌。",
        "dynasty": "宋",
        "collection_info": null
    },
    {
        "uuid": "4c256b281900904db5e9a481967f33e3",
        "title": "醉落魄・一斛珠 雪晴风作",
        "author": "范成大",
        "content": "雪晴风作。\n松梢片片轻鸥落。\n玉楼天半褰珠箔。\n一笛梅花，吹裂冻云幕。\n去年小猎漓山脚。\n弓刀湿遍犹横槊。\n今年翻怕貂裘薄。\n寒似去年，人比去年觉。",
        "dynasty": "宋",
        "collection_info": null
    },
    {
        "uuid": "3656af7bca7cd93ef8fc08b7c6baf603",
        "title": "霜天晓角 少年豪纵",
        "author": "范成大",
        "content": "少年豪纵。\n袍锦团花凤。\n曾是京城游子，驰宝马、飞金鞚。\n旧游浑似梦。\n鬓点吴霜重。\n多少燕情莺意，都泻入、玻璃瓮。",
        "dynasty": "宋",
        "collection_info": null
    },
    {
        "uuid": "928ba6a25e94fc463b34ecb3f91f3b39",
        "title": "菩萨蛮 彤楼鼓密催金轮",
        "author": "范成大",
        "content": "彤楼鼓密催金轮。\n沈沈青琐重重幕。\n宣唤晚朝天。\n五云笼暝烟。\n风急东华路。\n暖扇遮微雨。\n香雾扑人衣。\n上林乌满枝。",
        "dynasty": "宋",
        "collection_info": null
    },
    {
        "uuid": "337899714be225ca9d7d9f40a8f0014a",
        "title": "水调歌头 万里汉都护",
        "author": "范成大",
        "content": "万里汉都护。\n（下缺）",
        "dynasty": "宋",
        "collection_info": null
    },
    {
        "uuid": "01d0b81db979973293ef5ec2279e256e",
        "title": "水调歌头 万里桥边客",
        "author": "范成大",
        "content": "万里桥边客。\n（下缺）",
        "dynasty": "宋",
        "collection_info": null
    },
    {
        "uuid": "b3937bc12870381c593e340e1c52ccdf",
        "title": "水调歌头 万里吴船泊",
        "author": "范成大",
        "content": "万里吴船泊，归访菊篱秋。\n（下缺）",
        "dynasty": "宋",
        "collection_info": null
    },
    {
        "uuid": "749bc4b9d0170db6a9aea78abcf4ff52",
        "title": "醉落魄・一斛珠 栖乌飞绝",
        "author": "范成大",
        "content": "栖乌飞绝。\n绛河绿雾星明灭。\n烧香曳簟眠清樾。\n花久影吹笙，满地淡黄月。\n好风碎竹声如雪。\n昭华三弄临风咽。\n鬓丝撩乱纶巾折。\n凉满北窗，休共软红说。",
        "dynasty": "宋",
        "collection_info": null
    },
    {
        "uuid": "12ceba2c9e9e7571dc5ef99f577db76f",
        "title": "朝中措 长年心事寄林扃",
        "author": "范成大",
        "content": "长年心事寄林扃。\n尘鬓已星星。\n芳意不如水远，归心欲与云平。\n留连一醉，花残日永，雨后山明。\n从此量船载酒，莫教闲却春情。",
        "dynasty": "宋",
        "collection_info": null
    },
    {
        "uuid": "fb4b0984b687cf83d495b22bcde5c302",
        "title": "水龙吟 仙翁家在丛霄",
        "author": "范成大",
        "content": "仙翁家在丛霄，五云八景来尘表。\n黄扉紫闼，化钧高妙，风霆挥扫。\n漠北寒烟，峤南和气，笑谈都了。\n自玉麟归去，金牛再款，却回首、人间少。\n天与丹台旧籍，笑苍生、祝公难老。\n春葩秋叶，喧寒易变，壶天长好。\n物外新闻，凤歌鸾翥，龙蟠虎绕。\n想如心高会，寒霜夜永，尽横参晓。",
        "dynasty": "宋",
        "collection_info": null
    },
    {
        "uuid": "449252f54fc258075c01cea1f3380f2d",
        "title": "满江红 山绕西湖",
        "author": "范成大",
        "content": "山绕西湖，曾同泛、一篙春绿。\n重会面、未温往事，先翻新曲。\n劲柏乔松霜雪后，知心惟有孤生竹。\n对荒园、犹解两高歌，空惊俗。\n人更健，情逾熟。\n樱共柳，冰和玉。\n恐相逢如梦，夜阑添烛，别后书来空怅望，尊前酒到休拘束。\n笑簟瓢、未足已能狂，那堪足。",
        "dynasty": "宋",
        "collection_info": null
    },
    {
        "uuid": "8111cb3920b477d95f5e6259bb35cabc",
        "title": "青玉案 中央自有仙风度",
        "author": "王质",
        "content": "中央自有仙风度。\n散入千林去。\n万点秋芳洒飞露。\n舜裳赭色，尧眉黄彩，化作花无数。\n层层翠葆鸾旗舞。\n吹下天香遍瑶宇。\n万岁千秋奉明主。\n桂华月苑，蕊珠宝殿，长听黄金缕。",
        "dynasty": "宋",
        "collection_info": null
    },
    {
        "uuid": "f7c9f47f77792dde1fa545facb1d812c",
        "title": "青玉案 浮萍不碍鱼行路",
        "author": "王质",
        "content": "浮萍不碍鱼行路。\n细数鱼来去。\n静倚溪阴深觅句。\n碧鲜清润，影摇香度。\n易觉阑干暮。\n凫雏深傍苹根住。\n浴罢红衣褪残缕。\n一寸江湖无可付。\n渚兰汀草，卧烟敧雨。\n荒了垂纶处。",
        "dynasty": "宋",
        "collection_info": null
    },
    {
        "uuid": "86c01d529d56d11cd4972883b62afb69",
        "title": "江城子 细风微揭碧鳞鳞",
        "author": "王质",
        "content": "细风微揭碧鳞鳞。\n绣帏深。\n不闻声。\n时见推帘，笼袖玉轻轻。\n不似绮楼高卷幔，相指点，总分明。\n斜湾丛柳暗阴阴。\n且消停。\n莫催行。\n只恨夕阳，虽好近黄昏。\n得到钗梁容略住，无分做，小蜻蜓。",
        "dynasty": "宋",
        "collection_info": null
    },
    {
        "uuid": "3c471b4e9870bb686fe99d263a0051aa",
        "title": "江城子 细风吹起翠田田",
        "author": "王质",
        "content": "细风吹起翠田田。\n雨和烟。\n入梅天。\n鲜润繁阴，悄悄转清圆。\n十顷蒲萄深贮碧，鸥共鹭，各翩翩。\n影摇香度小婵娟。\n竹林贤。\n总神仙。\n滴露飞霜，雪壑注冰泉。\n伴了芙蓉城里客，无一事，北窗眠。",
        "dynasty": "宋",
        "collection_info": null
    },
    {
        "uuid": "f9f8ad028bafefc5d7b4d94fe4b4ec8f",
        "title": "江城子 柳梢无雪受风吹",
        "author": "王质",
        "content": "柳梢无雪受风吹。\n绿垂垂。\n乳鸦啼。\n直下蒲萄，春水未平堤。\n却似今年春气早，白团扇，已相宜。\n红巾当日鸟衔飞。\n曲江湄。\n暮春时。\n孔雀麒麟，交蹙绣罗衣。\n何似野堂陪胜客，花影外，竹影移。",
        "dynasty": "宋",
        "collection_info": null
    },
    {
        "uuid": "ff3f00da070719bd6004c8fc3737f092",
        "title": "蓦山溪 枯林荒陌",
        "author": "王质",
        "content": "枯林荒陌，矮树敷鲜叶。\n不见雅风标，十二分、山容野色。\n因何嫩茁，舞动小旗枪，梅花后，杏花前，色味香三绝。\n含光隐耀，尘土埋豪杰。\n试看大粗疏，争知变、寒云飞雪。\n休说休说，世只两名花，芍药相，牡丹王，未尽人间舌。",
        "dynasty": "宋",
        "collection_info": null
    },
    {
        "uuid": "af7089bf7c6cf2abd00a080511e1799d",
        "title": "满江红 方丈维摩",
        "author": "王质",
        "content": "方丈维摩，蒙衲被、都齐不省。\n空怅望、锦裘绣帽，玉珂金镫。\n十月小春逢此日，一时胜事输公等。\n问短衣、匹马射南山，何人肯。\n山暮紫，峰如笋。\n江寒碧，沙如粉。\n望塞鸿杳杳，水遥天永。\n饮罢不妨瓶屡卧，归来自有风吹醒。\n试断桥、流水月明边，寻疏影。",
        "dynasty": "宋",
        "collection_info": null
    },
    {
        "uuid": "352e57a76c436fef14a528b108588dc4",
        "title": "满江红 整顿干坤",
        "author": "王质",
        "content": "整顿干坤，恨无袖、回旋不足。\n须付与、腰金叠赤，面槐参绿。\n功业岂无人可了，英豪自有心相伏。\n自孤窗、寒烛听经纶，常三复。\n举大白，倾醽醁。\n为公起，歌此曲。\n曲中意惟有，斯贤堪属。\n萱草喜除烦恼障，莲花妙享清凉福。\n愿年年、团扇弄生绡，长如玉。",
        "dynasty": "宋",
        "collection_info": null
    },
    {
        "uuid": "e63ce1635bbea39ac5b6207f267b3bee",
        "title": "满江红 惨淡轻阴",
        "author": "王质",
        "content": "惨淡轻阴，都养就、朱朱白白。\n最好是、梨花带雨，海棠映日。\n暖雾烘成芳草色，娇风分与垂杨力。\n听红边、翠杪啭清圆，曾相识。\n春绪乱，还如织。\n春梦断，还堪觅。\n看青梅下有，游人啧啧。\n爱酒正香须满泛，怜花太嫩休轻摘。\n把领巾、收聚众香浓，凭风立。",
        "dynasty": "宋",
        "collection_info": null
    },
    {
        "uuid": "edf52fbf30078531cb2fdb0d7461d137",
        "title": "满江红 生縠平铺",
        "author": "王质",
        "content": "生縠平铺，吹不起、轻风无力。\n西江上、斗牛相射，水天一色。\n二妙风流今代少，一时光价何时息。\n更绛霄、白日下云軿，芙蓉客。\n整飞驭，成得得。\n寻前约、宽忆忆。\n正云飞雨卷，旧红新碧。\n茁茁抽长荷柄绿，毵毵吐净杨花白。\n渐衣篝、香润入梅天，红绡湿。",
        "dynasty": "宋",
        "collection_info": null
    },
    {
        "uuid": "ef83b82d432936310fbfa2c5c0986f40",
        "title": "满江红 莽莽云平",
        "author": "王质",
        "content": "莽莽云平，都不辨、近山远水。\n尽徘徊、尚留波面，未归湾尾。\n浪猛深深鸥抱稳，波寒缩缩鱼沈底。\n恐狂风、颠雨岸多摧，舟难舣。\n船篷重，拖不起。\n蓑衣湿，森如洗。\n想杖头未足，杯中无计。\n渔网吹翻无把捉，钓竿冻断成抛弃。\n到高歌、风静月明时，谁如你。",
        "dynasty": "宋",
        "collection_info": null
    },
    {
        "uuid": "9e64c2368612db63fad1f26c9df6e439",
        "title": "满江红 落尽斜阳",
        "author": "王质",
        "content": "落尽斜阳，尚有些、断霞残影。\n甚弯环、东溪西巷，南岩北岭。\n行熟更教羊引着，睡浓却被鸦惊醒。\n渐孤村、树暗颤山敧，霜风冷。\n人世里，嫌他蠢。\n牛背上，输他稳。\n但芒鞋一緉，蓑衣一领。\n五脏荒陂蔬荐口，双髽幽崦花漫顶。\n虽云乌、月黑路蒙笼，何曾窘。",
        "dynasty": "宋",
        "collection_info": null
    },
    {
        "uuid": "9db269b6dac7a91bcaa6bf96aad88dc7",
        "title": "满江红 纸张梅花",
        "author": "王质",
        "content": "纸张梅花，有丛桂、又有修竹。\n是何声、雪飘远渚，泉鸣幽谷。\n红蓼白苹须拂袖，馀音尚带清香馥。\n挽素娥青女、问飞琼，谁家曲。\n韩退之，欧永叔。\n惚兮恍，恍兮惚。\n试侧耳，山常似黛，水常如玉。\n颜子操中何足怨，醉翁徽外无人续。\n正青天、明月上东南，芳时足。",
        "dynasty": "宋",
        "collection_info": null
    },
    {
        "uuid": "24a1e5b889498d5cc480f836bd5d42f0",
        "title": "水调歌头 江水去无极",
        "author": "王质",
        "content": "江水去无极，无地有青天。\n怒涛汹涌，卷浪成雪蔽长川。\n一望扬州苍莽，隐见烟竿双矗，何处卷珠帘。\n落日瓜洲渡，鸿鹭满风前。\n古战场，皆白草，更苍烟。\n清平犹有遗恨，久矣在江边。\n北固山前三杰，遥想当年意气，□□昵中原。\n上马促归去，风堕接罗翩",
        "dynasty": "宋",
        "collection_info": null
    },
    {
        "uuid": "648695909fe357418fdaac3ca32a049f",
        "title": "水调歌头 细数十年梦",
        "author": "王质",
        "content": "细数十年梦，十处过中秋。\n今年清梦，还在黄鹤旧楼头。\n老子个中不浅，此会天教重见，今古一南楼。\n星汉淡无色，玉锦倚空浮。\n带秦烟，萦楚雾，熨江流。\n关河离合南北，依旧照清愁。\n想见姮娥冷笑，笑我归来霜鬓，空敝黑貂裘。\n把酒问清影，肯去伴沧洲。",
        "dynasty": "宋",
        "collection_info": null
    },
    {
        "uuid": "e0ad89db4e9ddd6c0ca3b679dc3039c9",
        "title": "水调歌头 晚嶂倚斜日",
        "author": "王质",
        "content": "晚嶂倚斜日，秋树战悲风。\n一泓绀紫澄碧，中有睡蛟龙。\n散作清溪明玉，激上长松流水，雨电乱寒空。\n抛却红尘袂，飞入妙光宫。\n佛国大，天溥博，地含洪。\n空岩乱壑递响，珠影动金容。\n万古碧潭空界，一点青霄明月，涝漉总无功。\n云散殿突兀，风动铎丁东。",
        "dynasty": "宋",
        "collection_info": null
    },
    {
        "uuid": "0543f7618e078121a77e7d2e5a76614b",
        "title": "水调歌头 草蔓已多露",
        "author": "王质",
        "content": "草蔓已多露，松竹总含风。\n群山左顾右盼，如虎更如龙。\n时见渔灯三两，知在谁家浦溆，星斗烂垂空。\n万有付一扫，人世等天宫。\n秋萧瑟，林脱叶，水归洪。\n江湖飘泊鸿雁，洲渚肯相容。\n要使群生安堵，不听三更吠犬，此则是奇功。\n一任画麟阁，吾自老墙东。",
        "dynasty": "宋",
        "collection_info": null
    },
    {
        "uuid": "76cadcf8587cece326a30f387b2dec94",
        "title": "水调歌头 云巘在空碧",
        "author": "王质",
        "content": "云巘在空碧，天宇共高明。\n重阳易得风雨，今日不胜晴。\n天为两朝元老，付与四时佳节，不动一丝尘。\n香霭洗金戟，飞雾洒霓旌。\n山鸣叶，江动石，总欢声。\n剑关玉垒千载，谁见此升平。\n细看尊前万蕊，相映眉间一点，黄气郁骎骎。\n江汉下淮海，都赖一长城。",
        "dynasty": "宋",
        "collection_info": null
    },
    {
        "uuid": "d6b5def1c2bef37d0c7d8007b37cad2e",
        "title": "水调歌头 花上插苍碧",
        "author": "王质",
        "content": "花上插苍碧，花下走清湍。\n浓霜深覆残雪，更有月相参。\n似我竹溪茅屋，欲晓未明天气，扶杖绕篱看。\n秦楚五千里，何处是江南。\n饶风下，人不断，马相连。\n颇尝见有此客，相属意惓惓。\n欲为横吹出塞，无处可寻羌管，短策叩征鞍。\n策断征鞍裂，惊坠玉毵毵。",
        "dynasty": "宋",
        "collection_info": null
    },
    {
        "uuid": "f4dcdd509e88530b393fea8304f98402",
        "title": "水调歌头 淮海一星出",
        "author": "王质",
        "content": "淮海一星出，分野到梁州。\n玉京群帝朝斗，公在列仙流。\n尽扫欃枪格泽，高拱紫微太乙，霞佩拂红裯。\n非雾非烟里，永侍绀云裘。\n日南至，月既望，寿君侯。\n梅花满眼，一朵聊当一千秋。\n半夜玉堂承诏，翼旦路朝宣册，归去作班头。\n风静瞿塘峡，安稳放行舟。",
        "dynasty": "宋",
        "collection_info": null
    },
    {
        "uuid": "bd6e8803023be68368cb899d059de7a3",
        "title": "水调歌头 河汉湛秋碧",
        "author": "王质",
        "content": "河汉湛秋碧，玉露嗳瑶空。\n太清仙子，飘渺飞佩响玲珑。\n暂驭青鸾紫凤，来玩十洲三岛，旌旆卷芙蓉。\n身在大江表，名系绛霄宫。\n两仙客，歌驻月，舞迥风。\n宝熏轻度帘幕，香雾结重重。\n已觉长安近日，会看此星朝斗，千载庆云龙。\n翠霭彤烟里，长侍衮衣红。",
        "dynasty": "宋",
        "collection_info": null
    },
    {
        "uuid": "088564a960c663a94e40f2c8d73b3631",
        "title": "八声甘州 海茫茫、天北与天南",
        "author": "王质",
        "content": "海茫茫、天北与天南，吾友定安归。\n闻濡须江上，皖公山下，驾白云飞。\n莽苍空郊虚野，古路立斜晖。\n颜跖皆尘土，苦泪休挥。\n一代锦肠绣肺，想英魂皎皎，健口霏霏。\n望寒空明月，无路寄相思。\n叹千古、兴亡成败，满干坤、遗恨有谁知。\n今何在，一川烟惨，万壑风悲。",
        "dynasty": "宋",
        "collection_info": null
    },
    {
        "uuid": "725342b746c1f7cc507b1ec7184787a1",
        "title": "八声甘州 事茫茫、赤壁半帆风",
        "author": "王质",
        "content": "事茫茫、赤壁半帆风，四海忽三分。\n想苍烟金虎，碧云铜爵，恨满干坤。\n郁郁秣陵王气，传到第三孙。\n风虎云龙会，自有其人。\n朱颜二十有四，正锦帏秋梦，玉帐春声。\n望吴江楚汉，明月伴英魂。\n浥浥小桥红浪湿，抚虚弦、何处得郎闻。\n雪堂老，千年一瞬，再击空明。",
        "dynasty": "宋",
        "collection_info": null
    },
    {
        "uuid": "c81c76268c1c6d3fa95ac68e68e97e31",
        "title": "八声甘州 过隆中、桑柘倚斜阳",
        "author": "王质",
        "content": "过隆中、桑柘倚斜阳，禾黍战悲风。\n世若无徐庶，更无庞统，沈了英雄。\n本计东荆西益，观变取奇功。\n转尽青天粟，无路能通。\n他日杂耕渭上，忽一星飞坠，万事成空。\n使一曹三马，云雨动蛟龙。\n看璀璨、出师一表，照干坤、牛斗气常冲。\n千年后，锦城相吊，遇草堂翁。",
        "dynasty": "宋",
        "collection_info": null
    },
    {
        "uuid": "1ab0835ec0372a611103cf0c98e9c664",
        "title": "八声甘州 气佳哉、烟紫石头城",
        "author": "王质",
        "content": "气佳哉、烟紫石头城，云碧雨花台。\n想东山前后，望春树绿，看晚潮回。\n自古英雄豪杰，无不待时来。\n拥鼻微吟处，山静花开。\n商皓亦常如此，羡苍生皆有，瞻望之怀。\n但淝河洛涧，此事偶然谐。\n疑是彼、八公草木，得神明、相亮不相猜。\n西州泪、千年犹湿，回望兴哀。",
        "dynasty": "宋",
        "collection_info": null
    },
    {
        "uuid": "3bf105df3be9632aed1cbb4468eceb4d",
        "title": "倦寻芳 冰壶秋月",
        "author": "王质",
        "content": "冰壶秋月，去了潘郎，传到梁老。\n骑马乘船，麾斥五湖三岛。\n任捎云，兼拂日，拽蛟龙、鳞鬣都推倒。\n厢尘中，分付高人胜士，把云烟扫。\n干坤巧。\n自苍筠无汗，乌锥无刃，此为至宝。\n第一君门通表。\n书囊谏草。\n第二文章扬事业，第三编简摅怀抱。\n千百般，终久被他磨了。",
        "dynasty": "宋",
        "collection_info": null
    },
    {
        "uuid": "d6f8a50d1f62413f9502d61ea2cd4c61",
        "title": "倦寻芳 断崖树老",
        "author": "王质",
        "content": "断崖树老，侧岸槎枯，倒倚斜插。\n脚面浅溪，掌样平洲重叠。\n着芒鞋，携竹杖，遇乱莎幽涧萦纡涉。\n那人家，有竹笋瓦缶。\n颇颇清冽。\n曾微呷。\n正斜阳淡淡，暮霭昏昏，晚风猎猎。\n转眼已成陈迹。\n不堪追蹑。\n试问旧醅还好在，暂停归影留时霎。\n待重来，细拈弄、水花山叶。",
        "dynasty": "宋",
        "collection_info": null
    },
    {
        "uuid": "2e926624e7818c6364de7775267f8c70",
        "title": "万年欢 一轮明月",
        "author": "王质",
        "content": "一轮明月，古人心万年，更寸心存。\n沧海化为黄土，心不成尘。\n杳杳兴亡成败，满干坤、未见知音。\n抚阑干、欲唤英魂，沈沈又没人应。\n无聊敧枕搔首，梦庐中坛上，一似平生。\n共挽长江为酒，相对同倾。\n不觉霜风敲竹，睡觉来、海与愁深。\n拂袖去，塞北河西，红尘陌上寻人。",
        "dynasty": "宋",
        "collection_info": null
    },
    {
        "uuid": "16f7bf2169b62771adc17504a2ea076d",
        "title": "真珠帘 翠虬夭矫拿苍玉",
        "author": "王质",
        "content": "翠虬夭矫拿苍玉。\n飞来到、吾庐溪湾山麓。\n一笑忽相逢，更解包投宿。\n北池之畔西墙曲，与主人、呼青吸绿。\n恨我，无天寒翠袖，共倚修竹。\n每遇飞雪萧萧，更惊风槭槭，清标可掬。\n更与月同来，无半点尘俗。\n冬有寒梅闲相伴，春亦有、幽兰相逐。\n香足。\n才露下霜飞，又有秋菊。",
        "dynasty": "宋",
        "collection_info": null
    },
    {
        "uuid": "2c79e18f78a2f31ecbb510f5594fd112",
        "title": "沁园春 二百年间",
        "author": "王质",
        "content": "二百年间，十二时中，悲欢往来。\n但盖头一把，容身方丈，无多缘饰，莫遣尘埃。\n屈曲成幽，萧条生净，野草闲花都妙哉。\n家无力，虽然咫尺，强作萦回。\n竹斋。\n向背松斋。\n须次第、春兰秋菊开。\n在竹篱虚处，密栽甘橘，荆桥斜畔，疏种香梅。\n山芋芼羹，地黄酿粥，冬后春前皆可栽。\n门通水，荷汀蓼渚，足可徘徊。",
        "dynasty": "宋",
        "collection_info": null
    },
    {
        "uuid": "c22014d68d183427a2c3d42914cd8329",
        "title": "红窗怨 欲寄意",
        "author": "王质",
        "content": "欲寄意，都无有。\n且须折赠、市桥官柳。\n看君着上征衣，也寻思、榜舟楚江口。\n此会未知何时又。\n恨男儿、不长相守。\n苟富贵、毋相忘，若相忘、有如此酒。",
        "dynasty": "宋",
        "collection_info": null
    },
    {
        "uuid": "dac131d1dd4a509b5937ade3bf7fa780",
        "title": "红窗怨 帘不卷",
        "author": "王质",
        "content": "帘不卷。\n人难见。\n缥缈歌声，暗随香转。\n记与三五少年，在杭州、曾听得几遍。\n唱到生绡白团扇。\n晚凉初、桐阴满院。\n待要图入丹青，无奈缘识如花面。",
        "dynasty": "宋",
        "collection_info": null
    },
    {
        "uuid": "38b7f152c9cd11e529d5e3f93cd80578",
        "title": "凤时春 标格风流前辈",
        "author": "王质",
        "content": "标格风流前辈。\n才瞥见春风，萧然无对。\n只有月娥心不退。\n依旧断桥，横在流水。\n我亦共、月娥同意。\n肯将情移在，粗红俗翠。\n除丁香蔷薇酴醿外。\n便作花王，不是此辈。",
        "dynasty": "宋",
        "collection_info": null
    },
    {
        "uuid": "d620a325eecc414bd10abd6f8c38d491",
        "title": "泛兰舟 萧萧乌帽黄衫",
        "author": "王质",
        "content": "萧萧乌帽黄衫。\n元水拍云岩。\n风清月白，一双碧眼莹秋潭。\n四海九州，茫茫东北，渺渺西南。\n松霜杉露毵毵。\n龙门隔如参井，青城佳气与天参。\n蔽山充野，牡丹红外茯苓甘。\n鹤顶凝丹，隙驹蹀躞，尽百年闲。\n干坤云海风帆。",
        "dynasty": "宋",
        "collection_info": null
    },
    {
        "uuid": "7803cf9cb799ccae0cbbe3eba467f913",
        "title": "无月不登楼 池塘生春草",
        "author": "王质",
        "content": "池塘生春草，梦中共、水仙相识。\n细拨冰绡，低沈玉骨，搅动一池寒碧。\n吹尽杨花，糁毡消白。\n却有青钱，点点如积。\n渐成翠、亭亭如立。\n汉女江妃入奁室。\n掰破靓妆拥出。\n夜月明前，夕阳敧后，清妙世间标格。\n中贮琼瑶汁。\n才嚼破、露飞霜泣。\n何益。\n未转眼，度秋风，成陈迹。",
        "dynasty": "宋",
        "collection_info": null
    },
    {
        "uuid": "91aa45f7867a68f8d65274f53e86d3c0",
        "title": "别素质・忆瑶姬 一个茅奄",
        "author": "王质",
        "content": "一个茅奄，三间七架。\n两畔更添两厦。\n倒坐双亭平分，扶阑两下。\n门前数十丘�岫拐�塍外更百十株桑柘。\n一溪活水长流，馀波及、蔬畦菜把。\n便是招提与兰若。\n时钞疏乡园，看经村社。\n随分斗米相酬，环钱相谢。\n便阕少亦堪借借。\n常收些、笋干蕨鲊。\n好年岁，更无兵无火，快活杀也。",
        "dynasty": "宋",
        "collection_info": null
    },
    {
        "uuid": "93f9edbdfd77ad4c1ef4cd3b61d15173",
        "title": "笛家弄・笛家 凌乱败荷",
        "author": "王质",
        "content": "凌乱败荷，既似沙莞，又如淝水。\n颠倒旌旗都靡。\n馀花敧谢，又似乌江，骓兮不逝。\n虞兮奈尔。\n凋柳萧骚，又如轵道，故老何颜对。\n因缘断。\n时节转。\n自然如彼。\n自然如此。\n水边沙际。\n芦花摇曳。\n唤住行人，蓼花妩媚。\n引翻游子。\n又似江都酣夜延秋，建业望仙结绮。\n月下心飞，风前骨醉。\n共苹花得意。\n今看昔、后看今未。\n一回头，已百弹指。",
        "dynasty": "宋",
        "collection_info": null
    },
    {
        "uuid": "3e021dc3c3e3703700f2fbfda6ad4a01",
        "title": "念奴娇 郊原浩荡",
        "author": "沈瀛",
        "content": "郊原浩荡，正夺目花光，动人春色。\n白下长干佳丽最，寒食嬉游人物。\n雾卷香轮，风嘶宝骑，云表歌声遏。\n归来灯火，不知斗柄西揭。\n六代当日繁华，幕天席地，醉拍江流窄。\n游女人人争唱道，缓缓踏青阡陌。\n乐事何穷，赏心无限，惟惜年光迫。\n须臾聚散，人生真信如客。",
        "dynasty": "宋",
        "collection_info": null
    },
    {
        "uuid": "d78a8ad83cac9d72eef2fc0992eadd32",
        "title": "念奴娇 梧桐响雨",
        "author": "沈瀛",
        "content": "梧桐响雨，忆空江寒浪，渔舟冲雪。\n横卧云峰千叠嶂，风旆槽香新压。\n网跃银刀，纶收钩线，倚棹清歌发。\n征鸿嘹亮，助予闲奏音节。\n天上桂子阴成，月中香旧，几度人间别。\n玉斧匣中常夜吼，可惜光阴虚设。\n唤下云梯，直攀金户，打透重门铁。\n姮娥念旧，料应重许人折。",
        "dynasty": "宋",
        "collection_info": null
    },
    {
        "uuid": "ed771e9dd16b001b7bc06746d10caf75",
        "title": "念奴娇 春来腊去",
        "author": "沈瀛",
        "content": "春来腊去，一番新风景，为君开设。\n试忆前时花雨坠，只少梅花清绝。\n两个难逢，一分才欠，巧杀终如拙。\n玉梅人唤，雪儿来对时节。\n应更付属楼头，丁宁笛伴，莫把声声彻。\n玉女行春娇渡马，休是鹊桥轻别。\n对我三人，与君一醉，醉了樽重设。\n清歌未放，更须天上呼月。",
        "dynasty": "宋",
        "collection_info": null
    },
    {
        "uuid": "65abf3257cdfb453ad90611be2c18e23",
        "title": "念奴娇 赏心佳处",
        "author": "沈瀛",
        "content": "赏心佳处，登临地、千古人人都说。\n何况江天来雪望，添得十分奇绝。\n倚遍栏干，下窥寒镜，照我容颜拙。\n举头惊笑，问今天是何节。\n天外矗矗琼山，溶溶银海，上下光相接。\n年去岁来频览为，何事今朝浑别。\n坐蹴云茵，横牵绡幕，玉女来铺设。\n公馀多暇，正堪同此风月。",
        "dynasty": "宋",
        "collection_info": null
    },
    {
        "uuid": "d2ef10f4076beca3872e2c64699fd60d",
        "title": "念奴娇 阳春布暖",
        "author": "沈瀛",
        "content": "阳春布暖，又还见、光景如梭催逼。\n帝里皇都人共道，好个前时春色。\n默默暗沈，含颦不语，此意谁人识。\n何如索笑，放开说尽端的。\n须信漏泄风光，百花头上，报一枝消息。\n多少园林应次第，迤逦排红骈白。\n金鼎芳滋，玉堂璀璨，趁取佳时节。\n东君归后，绿阴依旧南陌。",
        "dynasty": "宋",
        "collection_info": null
    },
    {
        "uuid": "c8b6f925994fe4de45b8e273224b311f",
        "title": "念奴娇 万般照破",
        "author": "沈瀛",
        "content": "万般照破，无一点闲愁，萦系心目。\n种柳栽花园数亩，不觉吾庐幽独。\n闲上高台，溪光山色，一洗襟尘俗。\n小庵深处，萧然无限修竹。\n尽日闭却柴门，故人相问，扣户来车毂。\n相对围棋看胜负，更听弹琴一曲。\n尔汝忘形，高谈剧论，莫遣人来促。\n村歌社舞，为予倒尽千斛。",
        "dynasty": "宋",
        "collection_info": null
    },
    {
        "uuid": "57924d9ab1091515e494e8896adf5fbe",
        "title": "念奴娇 光阴转毂",
        "author": "沈瀛",
        "content": "光阴转毂，况生死事大，无常迅速。\n学道参禅、要识取，自家本来面目。\n闹里提撕，静中打坐，闲看传灯录。\n话头记取，要须生处教熟。\n一日十二时中，莫教间断，念念来相续。\n唤作竹蓖还则背，不唤竹蓖则触。\n斩却猫儿，问他狗子，更去参尊宿。\n忽然瞥地，碧潭冷浸寒玉。",
        "dynasty": "宋",
        "collection_info": null
    },
    {
        "uuid": "506da898f2d0f10a8fec5328cd7a20ac",
        "title": "满江红 姑孰名邦",
        "author": "沈瀛",
        "content": "姑孰名邦，黄山畔、古台巍立。\n秋渐老、重阳天气，郊原澄碧。\n隐隐西州增远望，长江一带平如席。\n怅英雄、千古到如今，空遗迹。\n吴太守，文章伯。\n寻胜事，酬佳节。\n拥笙歌千骑，遍游南陌。\n襟带江城当一面，折冲千里无强敌。\n更行看、击楫溯中流，妖氛息。",
        "dynasty": "宋",
        "collection_info": null
    },
    {
        "uuid": "92c6474e199da9ddc7cc6e19c6c1a5db",
        "title": "满江红 半世飘蓬",
        "author": "沈瀛",
        "content": "半世飘蓬，今何幸、得归乡曲。\n却还似、重来燕子，认巢新屋。\n好是秋晴风日美，饭香云子炊如玉。\n念蟹螯、满把欲黄时，笋新绿。\n仍更有，初开菊。\n何妨更，重添竹。\n与此君相对，且无荣辱。\n待得吾庐三径就，此生素愿都齐足。\n任三竿、红日上檐梢，眠方熟。",
        "dynasty": "宋",
        "collection_info": null
    },
    {
        "uuid": "c276bc4d07e9d776728053b90c9483a6",
        "title": "水调歌头 潇洒云中鹤",
        "author": "沈瀛",
        "content": "潇洒云中鹤，容与水边鸥。\n缑山仙客，飘然曾约此中留。\n更有骑鲸公子，相与翱翔八极，凛凛气横秋。\n明月楼头宴，樽俎好诗流。\n思往事，增逸兴，唤仙舟。\n谁能拘束，尘埃堆里蹙昏眸。\n拟附星槎直上，十二玉京绛阕，高处且嬉游。\n回首视人世，天地一沙舟。",
        "dynasty": "宋",
        "collection_info": null
    },
    {
        "uuid": "77ad821b86274f01b78588f286762972",
        "title": "水调歌头 岁月如奔箭",
        "author": "沈瀛",
        "content": "岁月如奔箭，屈指又中秋。\n去年江上行役，常动故乡愁。\n容与碧云亭畔，极目江山千里，隐隐是西州。\n日暮天容敛，鸥雁下汀洲。\n迥故棹，寻旧里，解客裘。\n功名前定，时到安得为淹留。\n幸有青编万轴，且又日长无事，莫恁做闲忧。\n花下常携酒，明月好登楼。",
        "dynasty": "宋",
        "collection_info": null
    },
    {
        "uuid": "c0ff90900decfffbf265d884660508aa",
        "title": "水调歌头 门外可罗雀",
        "author": "沈瀛",
        "content": "门外可罗雀，长者肯来寻。\n留君且住，听我一曲楚狂吟。\n枉了闲烦闲恼，莫管闲非闲是，说甚古和今。\n但看镜中影，双鬓已星星。\n人生世，多聚散，似浮萍。\n适然相会，须索有酒且同倾。\n说到人情真处，引入无何境界，惟酒是知音。\n况有好风月，相对且频斟。",
        "dynasty": "宋",
        "collection_info": null
    },
    {
        "uuid": "a13d30e507a7f39e0f969566fae12f77",
        "title": "满庭芳 画戟霜匀",
        "author": "沈瀛",
        "content": "画戟霜匀，谯门风动，满城和气氤氲。\n一年好事，今朝属东君。\n歌管欢迎五马，金章烂、华毂朱轮。\n班春了，归来燕寝，香重烛花轻。\n盈盈。\n春酒暖，金幡彩胜，霞袂云旌。\n算重重佳庆，都聚今辰。\n且听雪儿歌罢，称寿处、兰玉诜诜。\n新春暖，貂蝉象服，同日感皇恩。",
        "dynasty": "宋",
        "collection_info": null
    },
    {
        "uuid": "381c05dd6fa1d3cdb39f16206ae3ead5",
        "title": "满庭芳 春琐琼台",
        "author": "沈瀛",
        "content": "春琐琼台，花藏瑶圃，彩云片片来归。\n任城仙子，玉芨镇长移。\n时会三元金母，云璈奏、天上佳期。\n嬉游处，飘然侍女，玉佩紫霞衣。\n芙蓉帔欲去，鸾音鹤驭，洞府应迷。\n向人间挥手，留语人知。\n此去何须怅望，蓬莱水、弹指依稀。\n还知否，刘安未老，仙籍有津涯。",
        "dynasty": "宋",
        "collection_info": null
    },
    {
        "uuid": "2c517cbe920ef2c6adf27f24149dde4e",
        "title": "满庭芳 裘带功名",
        "author": "沈瀛",
        "content": "裘带功名，裤襦歌颂，世间谁似公贤。\n去年江上，谈笑息狼烟。\n多少宜民事了，芹宫内、华屋修椽。\n邦人爱，频频借寇，飞诏下甘泉。\n开筵。\n春昼永，朱颜相对，三凤齐肩。\n正鸾鸣丹桂，凤映红莲。\n人道名驹千里，他年事、能继青毡。\n休辞醉，三槐影里，岁岁捧金船。",
        "dynasty": "宋",
        "collection_info": null
    },
    {
        "uuid": "076e8ad2584ddf1905c45c98a4b1355f",
        "title": "满庭芳 柳外山光",
        "author": "沈瀛",
        "content": "柳外山光，林间塔影，一溪横泻清流。\n四围洲渚，绿叶泼如油。\n荷盖亭亭照水，红蓼岸、芦荻萧飕。\n乘闲兴，溪云亭畔，终日看莲游。\n修篁栽欲遍，青松相映，两径成丘。\n种桃杏，随时亦弄春柔。\n此是先生活计，高卧处、无喜无忧。\n门前事，人来问我，回首但摇头。",
        "dynasty": "宋",
        "collection_info": null
    },
    {
        "uuid": "de623e1bfb5606b2d0940754c7b87967",
        "title": "朝中措 论兵齿颊带霜寒",
        "author": "沈瀛",
        "content": "论兵齿颊带霜寒。\n清似碧琅玕。\n好是天然风韵，琳宫瑶馆清闲。\n华筵初启，小蛮二八，对影朱颜。\n便好添筹索笑，双枝原应双鬟。",
        "dynasty": "宋",
        "collection_info": null
    },
    {
        "uuid": "bcff554d8f83cefefbac33526cfbbc84",
        "title": "朝中措 东风吹上小桃枝",
        "author": "沈瀛",
        "content": "东风吹上小桃枝。\n春色拥旌麾。\n昨夜三台星见，分明直照姑溪。\n皇都禁阕，天颜遥想，应待公归。\n此去再登黄阁，火城光映沙堤。",
        "dynasty": "宋",
        "collection_info": null
    },
    {
        "uuid": "550024816b7c334df44f7f5658323aee",
        "title": "西江月 五马人生最贵",
        "author": "沈瀛",
        "content": "五马人生最贵，金陵自古繁华。\n光悬相印拥朱牙。\n况值边庭闲暇。\n满劝东西碧玉，高烧丽烛红葩。\n诏黄新湿字如鸦。\n明日天庭飞下。",
        "dynasty": "宋",
        "collection_info": null
    },
    {
        "uuid": "e3ea4aa25cc1628e5fe24bd867f3d624",
        "title": "醉落魄・一斛珠 野庵吹鼓",
        "author": "沈瀛",
        "content": "野庵吹鼓。\n翻腾似与寻常异。\n笙萧筝笛皆非是。\n今日头场，看取些儿戏。\n心中无事无萦系。\n村歌数首新来制。\n参禅渐渐知滋味。\n细语粗言，俱是第一义。",
        "dynasty": "宋",
        "collection_info": null
    },
    {
        "uuid": "292a1ef6b1dd2bb834e92fcaf5a1e9f9",
        "title": "醉落魄・一斛珠 时光盛逼",
        "author": "沈瀛",
        "content": "时光盛逼。\n杯盘渐渐来收拾。\n主人便欲留连客。\n末后殷勤，一着怎生得。\n来时便有归时刻。\n归时便是来时迹。\n世间万事曾经历。\n只看如今，无不散筵席。",
        "dynasty": "宋",
        "collection_info": null
    },
    {
        "uuid": "4ebc3823f0c8885a6b9fbd9099ad3f4e",
        "title": "醉落魄・一斛珠 致知格物",
        "author": "沈瀛",
        "content": "致知格物。\n初学工夫参圣域。\n天高地远无穷极。\n欲造精微，莫若守惟一。\n纯全天理明如日。\n都缘人欲来相惑。\n且将持敬为先入。\n若能持敬，真个是神力。",
        "dynasty": "宋",
        "collection_info": null
    },
    {
        "uuid": "3bb3eea8a719abb87bbede75a6996376",
        "title": "醉落魄・一斛珠 致知格物",
        "author": "沈瀛",
        "content": "致知格物。\n孔颜学问从兹出。\n圣言句句皆真实。\n涵养功深，将见自家得。\n毋意毋我毋固必。\n视听言动非礼勿。\n胜己之私之谓克。\n克尽私心，天理甚明白。",
        "dynasty": "宋",
        "collection_info": null
    },
    {
        "uuid": "266cfe51f9afbb060b9d1346393c56d2",
        "title": "柳梢青 相逢今夕",
        "author": "沈瀛",
        "content": "相逢今夕。\n故人相见，先谈踪迹。\n旧日书生，而今村叟，新来禅客。\n跳过世界三千，特特地、人间九百。\n自在狂歌，□□□□，一场杂剧。",
        "dynasty": "宋",
        "collection_info": null
    },
    {
        "uuid": "6a823cf85ec6ba9037fbf89734880419",
        "title": "行香子 野叟愚痴",
        "author": "沈瀛",
        "content": "野叟愚痴。\n一向昏迷。\n笑呵呵、前事皆非。\n从前业债，今尽拼离。\n也不能文，不能酒，不能诗。\n屏除人事，闭却门儿。\n于奇中、别有儿戏。\n几般骨董，衮过年时。\n待参些禅，弹些曲，学些棋。",
        "dynasty": "宋",
        "collection_info": null
    },
    {
        "uuid": "eb89ba688c84ea86007895a4e090509e",
        "title": "行香子 野叟归欤",
        "author": "沈瀛",
        "content": "野叟归欤。\n朋友来无。\n数无多、几个相于。\n问谁姓字，在底中居。\n云陶靖节，白居士，邵尧夫。\n时时对语，一笑轩渠。\n他行藏、是我规模。\n朝朝暮暮，相唤相呼。\n愿今生世，长相守，作门徒。",
        "dynasty": "宋",
        "collection_info": null
    },
    {
        "uuid": "4b5db59d93e8951a4647f8c1abac0c98",
        "title": "行香子 野叟长年",
        "author": "沈瀛",
        "content": "野叟长年。\n一室萧然。\n都齐收、万轴牙签。\n只留三件，三教都全。\n时看周易，读庄子，诵楞严。\n阕�匣岬茫�万语千言。\n得鱼儿、了后忘筌。\n行行坐坐，相与周旋。\n待将此意，寻老孔，问金仙。",
        "dynasty": "宋",
        "collection_info": null
    },
    {
        "uuid": "45591f40609c47de8d46fe5f8876d209",
        "title": "卜算子 睡觉五更钟",
        "author": "沈瀛",
        "content": "睡觉五更钟，正好深提省。\n只看如今梦几般，觉后原无影。\n明暗若从来，且道来从甚。\n不是空生不是根，认取真如性。",
        "dynasty": "宋",
        "collection_info": null
    },
    {
        "uuid": "aabd1043cec9e0120f4cd8ec38151bf2",
        "title": "卜算子 那里是闲时",
        "author": "沈瀛",
        "content": "那里是闲时，这里何曾定。\n毕竟忙时恼杀人，到了还他静。\n静处又如何，莫被顽空引。\n一道神光总现前，受用无穷尽。",
        "dynasty": "宋",
        "collection_info": null
    },
    {
        "uuid": "81bfb47b268bc2e9608604a35abdab50",
        "title": "卜算子 只管要参禅",
        "author": "沈瀛",
        "content": "只管要参禅，又被禅萦绕。\n好笑西来老秃奴，赚了人多少。\n你待更瞒咱，咱也今知晓。\n只这喃喃说底人，又被傍人笑。",
        "dynasty": "宋",
        "collection_info": null
    },
    {
        "uuid": "6ee0a6468dceb685d98643a1c0f7d82c",
        "title": "如梦令 才听笛声三弄",
        "author": "沈瀛",
        "content": "才听笛声三弄。\n关捩一时都动。\n收拾去来休，三脚驴儿相送。\n珍重。\n珍重。\n归去好生作梦。",
        "dynasty": "宋",
        "collection_info": null
    },
    {
        "uuid": "1ad79bd7599e26b73474b1266d4ab6d9",
        "title": "捣练子 神欲出",
        "author": "沈瀛",
        "content": "神欲出，便收来。\n神返心中气自回。\n换丹元，朝玉台。\n时运水，日搬柴。\n寸田一点是根荄。\n这交梨，常种栽。",
        "dynasty": "宋",
        "collection_info": null
    },
    {
        "uuid": "86532aa1c883d389fdad3e5f97e3f0fa",
        "title": "捣练子 神欲出",
        "author": "沈瀛",
        "content": "神欲出，便收来。\n神返心中气自回。\n返婴儿，成圣胎。\n灵液注，蕊珠开。\n大丹炉里响如雷。\n忽飞升，游九垓。",
        "dynasty": "宋",
        "collection_info": null
    },
    {
        "uuid": "87af0e93e8d7b35f8d483934f39cf79c",
        "title": "捣练子 放下着",
        "author": "沈瀛",
        "content": "放下着，须弥山。\n分明北斗面南看。\n没丝毫，相阻拦。\n休儱侗，莫颟顸。\n含元殿上问长安。\n欲归家，行路难。",
        "dynasty": "宋",
        "collection_info": null
    },
    {
        "uuid": "274461799febfac2d8bdbc28fa703c78",
        "title": "捣练子 放下着",
        "author": "沈瀛",
        "content": "放下着，须弥山。\n百斛油麻水上摊。\n欲成团，真个难。\n除有累，去痴顽。\n无心犹是隔重关。\n到其中，方是安。",
        "dynasty": "宋",
        "collection_info": null
    },
    {
        "uuid": "32ab0ec33dbdaafeb5ec161fc9c1be73",
        "title": "捣练子 放下着",
        "author": "沈瀛",
        "content": "放下着，须弥山。\n情人今日出阳关。\n看人间，天地宽。\n徒缱绻，枉酒澜。\n别郎容易见郎难。\n且还家，重整冠。",
        "dynasty": "宋",
        "collection_info": null
    },
    {
        "uuid": "e261a28b066b1555cfd3cd6d87eb9983",
        "title": "浣溪沙 雨点真珠水上鸣",
        "author": "沈瀛",
        "content": "雨点真珠水上鸣。\n更将青盖一时倾。\n总是江妃来坠珥，访娉婷。\n不为含愁啼粉泪，只因贪爱湿行云。\n惟有游鱼偏得意，许成群。",
        "dynasty": "宋",
        "collection_info": null
    },
    {
        "uuid": "0a253ffcc138f429f923ba250deee68d",
        "title": "画堂春 荷花含笑调熏风",
        "author": "沈瀛",
        "content": "荷花含笑调熏风。\n两情着意尤浓。\n水精栏槛四玲珑。\n照见妆容。\n醉里偷开盏面，晓来暗坼香风。\n不知何事苦匆匆。\n飘落残红。",
        "dynasty": "宋",
        "collection_info": null
    },
    {
        "uuid": "cbde1e0201eb582cf2a5bdbc9e3c5a3d",
        "title": "减字木兰花 乘流坎止",
        "author": "沈瀛",
        "content": "乘流坎止。\n住个斋儿无愠喜。\n竹引清风。\n透入虚窗窍窍通。\n仰天酌酒。\n万八千年盘古寿。\n身在无何。\n只这斋儿已自多。",
        "dynasty": "宋",
        "collection_info": null
    },
    {
        "uuid": "36b292a575af5bd39e78d6ddc53ddd51",
        "title": "减字木兰花 蓬门居止",
        "author": "沈瀛",
        "content": "蓬门居止。\n竹见宾来先啸喜。\n窗外敲风。\n果有宾朋姓字通。\n莫嫌村酒。\n且祝佳宾万千寿。\n无用辞何。\n日出明朝事更多。",
        "dynasty": "宋",
        "collection_info": null
    },
    {
        "uuid": "ad26cb5437272309cf59dcc800943b4b",
        "title": "减字木兰花 停杯且止",
        "author": "沈瀛",
        "content": "停杯且止。\n斋里百无为客喜。\n冷淡文风。\n只有狂言数百通。\n不须载酒。\n粗有五车聊当寿。\n莫笑予何。\n空恁贪多嚼不多。",
        "dynasty": "宋",
        "collection_info": null
    },
    {
        "uuid": "7943af73c73a583d46ba5260ee17c375",
        "title": "减字木兰花 或行或止",
        "author": "沈瀛",
        "content": "或行或止。\n难得人间相聚喜。\n一日分风。\n千里如何信息通。\n再倾寿酒。\n五福从来先说寿。\n其次云何。\n直至三公未足多。",
        "dynasty": "宋",
        "collection_info": null
    },
    {
        "uuid": "bcedeca6c1b805924df2a120fa6165ca",
        "title": "减字木兰花 渊明酒止",
        "author": "沈瀛",
        "content": "渊明酒止。\n莫信渠言心妄喜。\n达士高风。\n只说三杯大道通。\n不如饮酒。\n人世岂能金石寿。\n无奈渠何。\n赢得尊前笑语多。",
        "dynasty": "宋",
        "collection_info": null
    },
    {
        "uuid": "5a51c9e0ef38ec7c679466aa444f49e8",
        "title": "减字木兰花 老而不止",
        "author": "沈瀛",
        "content": "老而不止。\n三岁发蒙心已喜。\n朴略其风。\n裴楷王戎简要通。\n昏如醉酒。\n羞见总龟灵且寿。\n笑杀常何。\n空有闲言长语多。",
        "dynasty": "宋",
        "collection_info": null
    },
    {
        "uuid": "dfb6959becff5bc2559817043e586b07",
        "title": "减字木兰花 不能者止",
        "author": "沈瀛",
        "content": "不能者止。\n百念灰心无所喜。\n暖日和风。\n手把奇文诵数通。\n老来怯酒。\n欲保残生期养寿。\n少恕予何。\n近日衰翁病觉多。",
        "dynasty": "宋",
        "collection_info": null
    },
    {
        "uuid": "4b1a05043af5f285ed41146928c9fe17",
        "title": "减字木兰花 且安汝止",
        "author": "沈瀛",
        "content": "且安汝止。\n快活心中惟法喜。\n一处通风。\n万别千差处处通。\n腐肠是酒。\n伐性蛾眉徒损寿。\n诗到阴何。\n刬地乱丝头绪多。",
        "dynasty": "宋",
        "collection_info": null
    },
    {
        "uuid": "2b03449e68202ab4c9b253791a4f796a",
        "title": "减字木兰花 不如知止",
        "author": "沈瀛",
        "content": "不如知止。\n看尽世间无可喜。\n心热生风。\n王老门前问仲通。\n六经如酒。\n一句中人仁者寿。\n仁道伊何。\n要处还他静处多。",
        "dynasty": "宋",
        "collection_info": null
    },
    {
        "uuid": "dd7c697181695f697ee193ee2670a4c3",
        "title": "减字木兰花 动而思止",
        "author": "沈瀛",
        "content": "动而思止。\n止即患生徒自喜。\n试举幡风。\n未举之前说已通。\n携瓶沽酒。\n却着衫来为我寿。\n者也之何。\n赚却阎浮世上多。",
        "dynasty": "宋",
        "collection_info": null
    },
    {
        "uuid": "b5d046b792199630ededdf02b0260ea3",
        "title": "减字木兰花 贪而忘止",
        "author": "沈瀛",
        "content": "贪而忘止。\n贪即生瞋逢饱喜。\n一逐贪风。\n恨不当初嫁邓通。\n残杯剩酒。\n食籍名中犹折寿。\n若使兼何。\n他日阴司罪过多。",
        "dynasty": "宋",
        "collection_info": null
    },
    {
        "uuid": "a9d8c074d53a91fa9c20bb7c24a80962",
        "title": "减字木兰花 人无常止",
        "author": "沈瀛",
        "content": "人无常止。\n暮四朝三时怒喜。\n怪雨嫌风。\n高耳皇天下听通。\n刚而使酒。\n骂坐灌夫忘客寿。\n魋若予何。\n夫子雍容语不多。",
        "dynasty": "宋",
        "collection_info": null
    },
    {
        "uuid": "8680b20b2b0bbb4cb57d2af76471122a",
        "title": "减字木兰花 心如皎止",
        "author": "沈瀛",
        "content": "心如皎止。\n何必佯痴藏暗喜。\n聋不听风。\n要得人情内外通。\n半醨半酒。\n痴黠恺之真短寿。\n莫折随何。\n宁可书痴胜彼多。",
        "dynasty": "宋",
        "collection_info": null
    },
    {
        "uuid": "4fce3d22834e86de578f82edf41e5994",
        "title": "减字木兰花 纠缠弗止",
        "author": "沈瀛",
        "content": "纠缠弗止。\n成是败非生戚喜。\n即灭灾风。\n否极还须有泰通。\n祸常因酒。\n酒亦令人能介寿。\n成也萧何。\n败也萧何更是多。",
        "dynasty": "宋",
        "collection_info": null
    },
    {
        "uuid": "ad946acd9e4700cb5a0b7c2bd3f72e1f",
        "title": "减字木兰花 贪容肯止",
        "author": "沈瀛",
        "content": "贪容肯止。\n结绶弹冠王贡喜。\n稍借天风。\n便说今年运大通。\n华亭别酒。\n安得思如亭鹤寿。\n贵若从何。\n只恐来生折本多。",
        "dynasty": "宋",
        "collection_info": null
    },
    {
        "uuid": "262b36d55b866698d15e154fbce49ef4",
        "title": "减字木兰花 瞻乌爰止",
        "author": "沈瀛",
        "content": "瞻乌爰止。\n不是檐前闻鹊喜。\n上下鸣风。\n以类相从自感通。\n嫌茶爱酒。\n恶彼芝焚夸柏寿。\n说汝言何。\n一切人言口众多。",
        "dynasty": "宋",
        "collection_info": null
    },
    {
        "uuid": "952affdb34c1d4269f7d4af133474519",
        "title": "减字木兰花 未行先止",
        "author": "沈瀛",
        "content": "未行先止。\n鱼上竹竿人噪喜。\n九万鹏风。\n六月天池一息通。\n邯郸鲁酒。\n却笑行人陵柏寿。\n笑彼迟何。\n不道能行失亦多。",
        "dynasty": "宋",
        "collection_info": null
    },
    {
        "uuid": "b8c46970af25831d85898009d7aba275",
        "title": "减字木兰花 圣经五止",
        "author": "沈瀛",
        "content": "圣经五止。\n止向丘隅黄鸟喜。\n广大儒风。\n一贯三才万类通。\n太羹玄酒。\n圣域能跻民域寿。\n支派从何。\n关内濂溪洛涧多。",
        "dynasty": "宋",
        "collection_info": null
    },
    {
        "uuid": "a1293b766c4d8937078baf9e990d81df",
        "title": "减字木兰花 定而后止",
        "author": "沈瀛",
        "content": "定而后止。\n善到止时心地喜。\n鱼跃鸢风。\n此理昭然上下通。\n好如好酒。\n欲似人常心欲寿。\n若到兹何。\n治国治家用处多。",
        "dynasty": "宋",
        "collection_info": null
    },
    {
        "uuid": "796b5e50ed45a7b29f64e6e5b82e672d",
        "title": "减字木兰花 朱幡归止",
        "author": "沈瀛",
        "content": "朱幡归止。\n却返烟霞寻旧喜。\n羽帔香风。\n再拜天门直上通。\n青君赐酒。\n乞与长生无量寿。\n更挟仙何。\n跨鹤凌云洞府多。",
        "dynasty": "宋",
        "collection_info": null
    },
    {
        "uuid": "c9f4dc6e693918a8e77d9cb266af6ac7",
        "title": "减字木兰花 气开气止",
        "author": "沈瀛",
        "content": "气开气止。\n引得丹元童子喜。\n耳里闻风。\n知是泥丸一窍通。\n危楼宴酒。\n不觉黄芽生蕊寿。\n牙长如何。\n只觉金花罩体多。",
        "dynasty": "宋",
        "collection_info": null
    },
    {
        "uuid": "6878bca4f302a2d30b061429857f561e",
        "title": "减字木兰花 琴心和止",
        "author": "沈瀛",
        "content": "琴心和止。\n姹女与君相对喜。\n窗牖藏风。\n每唤其名应即通。\n玉英金酒。\n更唤黄婆同饮寿。\n莫讳人何。\n见说婴儿屋里多。",
        "dynasty": "宋",
        "collection_info": null
    },
    {
        "uuid": "738f0c56ae5a202a898d3e7bebbeb05b",
        "title": "减字木兰花 工夫莫止",
        "author": "沈瀛",
        "content": "工夫莫止。\n脱得壳儿方是喜。\n不识真风。\n只说双关夹脊通。\n氤氲似酒。\n元气本同天地寿。\n君可能何。\n一跃红楼好处多。",
        "dynasty": "宋",
        "collection_info": null
    },
    {
        "uuid": "febada2353a29354775005e485566c56",
        "title": "减字木兰花 擎拳仰止",
        "author": "沈瀛",
        "content": "擎拳仰止。\n不是凡人名尹喜。\n道骨仙风。\n与帝神游结信通。\n献花跪酒。\n清彻云璈歌益寿。\n所愿维何。\n愿得升平乐事多。",
        "dynasty": "宋",
        "collection_info": null
    },
    {
        "uuid": "02a35c4846713fe4f085f8e3c20a7255",
        "title": "减字木兰花 雨难禁止",
        "author": "沈瀛",
        "content": "雨难禁止。\n恼得衰翁浑没喜。\n一夜南风。\n北望苕溪震泽通。\n只鸡斗酒。\n且为晚禾生日寿。\n不奈之何。\n今岁田畴晚底多。",
        "dynasty": "宋",
        "collection_info": null
    },
    {
        "uuid": "4209a99c282e66bc9a9bfc1ef7988509",
        "title": "减字木兰花 寿诗且止",
        "author": "沈瀛",
        "content": "寿诗且止。\n设席肆筵谁助喜。\n抹月批风。\n先向天厨号令通。\n满卮天酒。\n上与天田同日寿。\n其应维何。\n寿及天民性命多。",
        "dynasty": "宋",
        "collection_info": null
    },
    {
        "uuid": "84f621385ee97d973cd3ddaa9fa78a2d",
        "title": "减字木兰花 玉人来止",
        "author": "沈瀛",
        "content": "玉人来止。\n见说冰翁心甚喜。\n好个家风。\n举案齐眉胜敬通。\n华堂举酒。\n簇簇亲姻相祝寿。\n善颂言何。\n桂树鸾鸣子姓多。",
        "dynasty": "宋",
        "collection_info": null
    },
    {
        "uuid": "02685228a388077c4617fb0f509f4925",
        "title": "减字木兰花 谁来贲止",
        "author": "沈瀛",
        "content": "谁来贲止。\n千里得朋方切喜。\n汪氏门风。\n大学中庸正脉通。\n不妨诗酒。\n请以还丹为荐寿。\n已过羊何。\n绍述韩门得趣多。",
        "dynasty": "宋",
        "collection_info": null
    },
    {
        "uuid": "e3a3c13bfbcb70900165f4b109538e5a",
        "title": "减字木兰花 凌波不止",
        "author": "沈瀛",
        "content": "凌波不止。\n少小拍浮荷女喜。\n出没由风。\n安得灵犀与暗通。\n龙池醉酒。\n应是太真羞见寿。\n不晓谁何。\n却是浑身一半多。",
        "dynasty": "宋",
        "collection_info": null
    },
    {
        "uuid": "1bcd8cbc70a0ebf67aeafa73acf4b715",
        "title": "减字木兰花 渴心先止",
        "author": "沈瀛",
        "content": "渴心先止。\n惟有杨家梅可喜。\n争笑梅风。\n空怨楼头角数通。\n甜浆酿酒。\n紫气结成千日寿。\n不奈人何。\n化作飞星处处多。",
        "dynasty": "宋",
        "collection_info": null
    },
    {
        "uuid": "c768d5644fd58d9920da486c1cbb7211",
        "title": "减字木兰花 必恭敬止",
        "author": "沈瀛",
        "content": "必恭敬止。\n老子甚为桑梓喜。\n骏马争风。\n诗卷人人数百通。\n斗杓挹酒。\n齐祝乡人箕翼寿。\n天若言何。\n更乞文星下照多。",
        "dynasty": "宋",
        "collection_info": null
    },
    {
        "uuid": "2fdbf290f5ea89b9db0e76cf536a1866",
        "title": "减字木兰花 锦囊送止",
        "author": "沈瀛",
        "content": "锦囊送止。\n拆看篇篇珠玉喜。\n大胜鱼风。\n韶沪宫商角征通。\n醉而强酒。\n有愧多闻张子寿。\n其哂由何。\n刻画无盐已甚多。",
        "dynasty": "宋",
        "collection_info": null
    },
    {
        "uuid": "4d4634afa625605c1c1e25090be2e136",
        "title": "减字木兰花 竹斋陋止",
        "author": "沈瀛",
        "content": "竹斋陋止。\n坐客无毡为客喜。\n壁不遮风。\n八达门窗更四通。\n邻家觅酒。\n赤脚扶翁翁老寿。\n子曰其何。\n除却渠侬没事多。",
        "dynasty": "宋",
        "collection_info": null
    },
    {
        "uuid": "95a74965df51bf27a6a71ba3d96aa744",
        "title": "减字木兰花 荷公临止",
        "author": "沈瀛",
        "content": "荷公临止。\n宾客惯看儿亦喜。\n歌雅歌风。\n通鉴通书又史通。\n欲相酹酒。\n瓦缶田家羞出寿。\n甚欲舟何。\n愧没瑶觞玉斝多。",
        "dynasty": "宋",
        "collection_info": null
    },
    {
        "uuid": "168e11dca6ded39ad44eecb5cb5ef03f",
        "title": "减字木兰花 棋枰响止",
        "author": "沈瀛",
        "content": "棋枰响止。\n胜负岂能全两喜。\n不竞南风。\n忽尔三生六劫通。\n客方对酒。\n一片捷音来自寿。\n甚快人何。\n大胜呼庐百万多。",
        "dynasty": "宋",
        "collection_info": null
    },
    {
        "uuid": "06e6ee163b2f63b3a12faee04efcf422",
        "title": "减字木兰花 酒巡未止",
        "author": "沈瀛",
        "content": "酒巡未止。\n先说一些儿事喜。\n别调吹风。\n佛曲由来自普通。\n长鲸吸酒。\n面对沈香山刻寿。\n吸尽如何。\n吸了西江说甚多。",
        "dynasty": "宋",
        "collection_info": null
    },
    {
        "uuid": "5d52cd7c7b2a10e107d92e374e985615",
        "title": "减字木兰花 酒巡未止",
        "author": "沈瀛",
        "content": "酒巡未止。\n听说二疏归可喜。\n随意乘风。\n拄杖深村狭巷通。\n渊明漉酒。\n更与庞公庞媪寿。\n切莫讥何。\n唤取同来作队多。",
        "dynasty": "宋",
        "collection_info": null
    },
    {
        "uuid": "380a771bc167fdeb07f71e2d7243d42f",
        "title": "减字木兰花 酒巡未止",
        "author": "沈瀛",
        "content": "酒巡未止。\n更号三般杨氏喜。\n上苑春风。\n宝带灵犀点点通。\n听歌侑酒。\n富贵两全添个寿。\n人少兼何。\n彭祖人言只寿多。",
        "dynasty": "宋",
        "collection_info": null
    },
    {
        "uuid": "4a98d3c33eb8c5c41412b7e08f852766",
        "title": "减字木兰花 酒巡未止",
        "author": "沈瀛",
        "content": "酒巡未止。\n说着四并须着喜。\n好月兼风。\n好个情怀命又通。\n明朝醒酒。\n起看佳人妆学寿。\n定问人何。\n昨夜何人饮最多。",
        "dynasty": "宋",
        "collection_info": null
    },
    {
        "uuid": "db839359d1b910ede1cae2bc2759b1dd",
        "title": "减字木兰花 酒巡未止",
        "author": "沈瀛",
        "content": "酒巡未止。\n更说五行人听喜。\n康节淳风。\n说道诸公运数通。\n乞浆得酒。\n更检戊申前定寿。\n亥子推何。\n甲子生年四百多。",
        "dynasty": "宋",
        "collection_info": null
    },
    {
        "uuid": "299640d69060dd7481a418ce017c9205",
        "title": "减字木兰花 酒巡未止",
        "author": "沈瀛",
        "content": "酒巡未止。\n鼓吹六经为公喜。\n也没回风。\n只有村中鼓数通。\n长须把酒。\n自当长头杯捧寿。\n问得穷何。\n一坐靴皮笑面多。",
        "dynasty": "宋",
        "collection_info": null
    },
    {
        "uuid": "4199c100c31f9bc82d21b52c5f1eea86",
        "title": "减字木兰花 酒巡未止",
        "author": "沈瀛",
        "content": "酒巡未止。\n且听七言馀韵喜。\n弹到悲风。\n醒酒风吹路必通。\n休休避酒。\n末后茶仙来献寿。\n七碗休何。\n不独茶多酒亦多。",
        "dynasty": "宋",
        "collection_info": null
    },
    {
        "uuid": "20f9fd2bf73553bb1c04484f9836bdd8",
        "title": "减字木兰花 八巡将止",
        "author": "沈瀛",
        "content": "八巡将止。\n八节四时人贺喜。\n汉俗成风。\n薛老之言贵尚通。\n妻儿设酒。\n更得比邻相庆寿。\n虚度时何。\n只恐妻儿怪汝多。",
        "dynasty": "宋",
        "collection_info": null
    },
    {
        "uuid": "b7e2d691d306fcb453dd79053f5acb2c",
        "title": "减字木兰花 九巡将止",
        "author": "沈瀛",
        "content": "九巡将止。\n留读九歌章句喜。\n尽溘埃风。\n发轫苍梧万里通。\n楚歌发酒。\n读到人生何所寿。\n试问原何。\n尔独惺然枉了多。",
        "dynasty": "宋",
        "collection_info": null
    },
    {
        "uuid": "20759d2005015803db907dcd1b56298f",
        "title": "减字木兰花 十巡今止",
        "author": "沈瀛",
        "content": "十巡今止。\n乐事要须防极喜。\n烛影摇风。\n月落参横影子通。\n粗茶淡酒。\n五十狂歌供宴寿。\n敬谢来何。\n再得寻盟后日多。",
        "dynasty": "宋",
        "collection_info": null
    },
    {
        "uuid": "7a523407995e167f0779d12c7b470d2c",
        "title": "减字木兰花 陋人居止",
        "author": "沈瀛",
        "content": "陋人居止。\n旬一集真终日喜。\n先自熏风。\n客目轮流次第通。\n昔贤置酒。\n十老半千年纪寿。\n知彼由何。\n真处闲中日月多。",
        "dynasty": "宋",
        "collection_info": null
    },
    {
        "uuid": "9c8d5bba36f2a43fb9512212f6f9c387",
        "title": "减字木兰花 鸡鸣弗止",
        "author": "沈瀛",
        "content": "鸡鸣弗止。\n弗到天明心弗喜。\n投辖成风。\n壑谷吾公宜弗通。\n齐盟歃酒。\n扬觯先听方饮寿。\n盟载言何。\n卜昼三杯不用多。",
        "dynasty": "宋",
        "collection_info": null
    },
    {
        "uuid": "d4e71abbacc5ba578a09688ae7258d53",
        "title": "减字木兰花 适然萃止",
        "author": "沈瀛",
        "content": "适然萃止。\n不待灯花先报喜。\n不速真风。\n且免毛生不为通。\n诗歌棋酒。\n真正清欢真正寿。\n事事真何。\n更得真真真更多。",
        "dynasty": "宋",
        "collection_info": null
    },
    {
        "uuid": "46f25f5a00b11c38da5f57b2b3fc5f19",
        "title": "野庵曲 野叟最昏迷",
        "author": "沈瀛",
        "content": "野叟最昏迷。\n叹世间、光阴奔走如驰。\n逢这闲时。\n忽寻忖、一生里事都非。\n从头到尾。\n都改了、重立根基。\n枕上披衣。\n浑无寐。\n时时摩挲行气。\n才睡起。\n避户扉。\n爇一炷清香，烟气霏霏。\n膜拜更归依。\n冥心坐、看经念佛行持。\n消除秽恶，光洒洒、禅律威仪。\n佛力慈悲。\n愿今世。\n永没冤债相随。\n食将惭愧。\n才饭了、一枕茶香美。\n迟迟日长，觅伴相对围棋。\n安排势子。\n相望相窥。\n闭心机。\n输赢成败，却似人居世。\n跳脱去、唤方帽杖黎。\n为伴侣、小桥那边一奄儿。\n登高望远输情思。\n叹物荣物枯，节换时移。\n春到园中，见寒梅同春雪乱飞。\n冷艳冰肌。\n须臾李杏开遍，一日芳菲。\n和风骀荡，两岸细柳拈金丝。\n清明时候，景物尤韶媚。\n春事退。\n叹万红狼籍飞满堤。\n水平池。\n风到卷涟漪。\n荷花一望如霞绮。\n对好些景物，敌去炎威。\n秋景凄凄。\n长空明月正扬辉。\n蒹葭岸、浮云侧畔坐钓矾。\n正桂花香喷鼻。\n黄花满眼，风劲霜坠。\n做寒来天气。\n秋光老、草木一齐似洗。\n独修篁径，青松路，残岁方知。\n日将斜，园里缓行归。\n听流水。\n明窗净几。\n调数徽。\n到妙处、古曲幽闲韵渐稀。\n徐徐弹了融心意。\n忽然惊起。\n外时闻车履。\n故人来相对。\n瓮浮蚁。\n草草杯盘灯正辉。\n漏声迟。\n浮斝飞觞，言渐嘻嘻。\n轩渠一笑，高歌野奄新唱、劝些儿。\n人听村歌，一霎时、好娱戏。\n休笑颠狂，也是大奇。\n能赶气闷忧悲。\n自然沈醉。\n客都去后，睡齁齁地。\n一枕华胥惊又起。\n晓鸡啼。\n重起着衣。\n心火烧脐。\n龙行虎驰。\n依前啰啰喱喱。\n从头到尾今如此。\n若唱此曲没休时。\n保取长年到期颐。",
        "dynasty": "宋",
        "collection_info": null
    },
    {
        "uuid": "36a53f44b06cdf5bc563f6cb4a83e4e9",
        "title": "醉乡曲 说与贤瞒",
        "author": "沈瀛",
        "content": "说与贤瞒，这躯壳、安能久仗凭。\n幸尊中有酒浇磊块，先交神气平。\n醉乡道路无他径。\n任陶陶、现出真如性。\n没闲恼、没闲争。\n也能使情怀长似春。\n也能使飘然逸气如云。\n饶君万劫修功行。\n又争如、一盏乐天真。\n这些儿，休放过、且重斟。",
        "dynasty": "宋",
        "collection_info": null
    },
    {
        "uuid": "9cb7256c8654b05361d4a8a36cc76378",
        "title": "驻马听 人都道四者难并",
        "author": "沈瀛",
        "content": "人都道四者难并。\n也由在人心。\n烦恼欢喜元无定。\n奸峭底自能称停。\n你待前面怎那，且随任咱分。\n自家有后自未奔。\n枉劳人方寸。\n眼前推辞怎。\n那知他人也心闷。",
        "dynasty": "宋",
        "collection_info": null
    },
    {
        "uuid": "b86cb414d1f8c1b84855da91e29cf0bd",
        "title": "风入松 金榜初登",
        "author": "沈瀛",
        "content": "金榜初登。\n绮楼朱楼对娉婷。\n软红尘、有人相等。\n归来寝立功名。\n油盖拥着一书生。\n开宴处、笙歌频奏声。\n眼前光景。\n人生如意享欢荣。\n得酒娱情。\n没事汉、清闲人。\n任自由、毁誉利害不上心。\n恣闲吟。\n登山玩水且闲行。\n来主他、风华雪月盟。\n相逢道友，握手闲语百事真。\n得酒忘情。",
        "dynasty": "宋",
        "collection_info": null
    },
    {
        "uuid": "817d5bf5eeca87d335d4c2d2cf5c36b2",
        "title": "归去来兮引・归去来兮 侬家贫甚诉长饥",
        "author": "杨万里",
        "content": "侬家贫甚诉长饥。\n幼稚满庭闱。\n正坐瓶无储粟，漫求为吏东西。\n偶然彭泽近邻圻。\n公秫滑流匙。\n葛巾劝我求为酒，黄菊怨、冷落东篱。\n五斗折腰，谁能许事，归去来兮。\n老圃半榛茨。\n山田欲蒺藜。\n念心为形役又奚悲。\n独惆怅前迷。\n不谏后方追。\n觉今来是了，觉昨来非。\n扁舟轻扬破朝霏。\n风细漫吹衣。\n试问征夫前路，晨光小，恨熹微。\n乃瞻衡宇载奔弛。\n迎候满荆扉。\n已荒三径存松菊，喜诸幼、入室相携。\n有酒盈尊，引觞自酌，庭树遣颜怡。\n容膝易安栖。\n南窗寄傲睨。\n更小园日涉趣尤奇。\n尽虽设柴门，长是闭斜晖。\n纵遐观矫首，短策扶持。\n浮云出岫岂心思。\n鸟倦亦归飞。\n翳翳流光将入，孤松抚处凄其。\n息交绝友堑山溪。\n世与我相违。\n驾言复出何求者，旷千载、今欲从谁。\n亲戚笑谈，琴书觞咏，莫遣俗人知。\n邂逅又春熙。\n农人欲载菑。\n告西畴有事要耘耔。\n容老子舟车，取意任委蛇。\n历崎岖窈窕，丘壑随宜。\n欣欣花木向荣滋。\n泉水始流澌。\n万物得时如许，此生休笑吾衰。\n寓形宇内几何时。\n岂问去留为。\n委心任运无多虑，顾皇皇、将欲何之。\n大化中间，乘流归尽，喜惧莫随伊。\n富贵本危机。\n云乡不可期。\n趁良辰、孤往恣游嬉。\n独临水登山，舒啸更哦诗。\n除乐天知命，了复奚疑。",
        "dynasty": "宋",
        "collection_info": null
    },
    {
        "uuid": "8eb2132ef2ecc78819d1d7ce3c6edece",
        "title": "念奴娇 老夫归去",
        "author": "杨万里",
        "content": "老夫归去，有三径、足可长拖衫袖。\n一道官衔清彻骨，别有监临主守。\n主守清风，监临明月，兼管栽花柳。\n登山临水，作诗三首两首。\n休说白日升天，莫夸金印，斗大悬双肘。\n且说庐陵传盛事，三个闲人眉寿。\n拣罢军员，归农押录，致政诚斋叟。\n只愁醉杀，螺江门外私酒。",
        "dynasty": "宋",
        "collection_info": null
    },
    {
        "uuid": "e47db0efd293d0d67489e8a44f632619",
        "title": "好事近 月未到诚斋",
        "author": "杨万里",
        "content": "月未到诚斋，先到万花川谷。\n不是诚斋无月，隔一林修竹。\n如今才是十三夜，月色已如玉。\n未是秋光奇绝，看十五十六。",
        "dynasty": "宋",
        "collection_info": null
    },
    {
        "uuid": "c9d7fb86d38ee341ac552e515d9581ee",
        "title": "昭君怨 偶听松梢扑鹿",
        "author": "杨万里",
        "content": "偶听松梢扑鹿。\n知是沙鸥来宿。\n稚子莫喧哗。\n恐惊他。\n俄顷忽然飞去。\n飞去不知何处。\n我已乞归休。\n报沙鸥。",
        "dynasty": "宋",
        "collection_info": null
    },
    {
        "uuid": "388d07b938ac6b090707b1d7b32c286d",
        "title": "昭君怨 午梦扁舟花底",
        "author": "杨万里",
        "content": "午梦扁舟花底。\n香满西湖烟水。\n急雨打篷声。\n梦初惊。\n却是池荷跳雨。\n散了真珠还聚。\n聚作水银窝。\n泻清波。",
        "dynasty": "宋",
        "collection_info": null
    },
    {
        "uuid": "3e7a93398909c4b2ce9278c564b89531",
        "title": "武陵春 长铗归乎逾十暑",
        "author": "杨万里",
        "content": "长铗归乎逾十暑，不着鵕鸃冠。\n道是今年胜去年。\n特地减清欢。\n旧赐龙团新作祟，频啜得中寒。\n瘦骨如柴痛又酸。\n儿信问平安。",
        "dynasty": "宋",
        "collection_info": null
    },
    {
        "uuid": "c0f190dd4b1416ea09143f6e4aeab73d",
        "title": "水调歌头 玉树映阶秀",
        "author": "杨万里",
        "content": "玉树映阶秀，玉节逐年新。\n年年九月，好为阿母作生辰。\n涧底蒲芽九节，海底银涛万顷，酿作一杯春。\n泛以东篱菊，寿以漆园椿。\n对西风，吹鬓雪，炷香云。\n郎君入奏，又迎珠幰入修门。\n看即金花紫诰，并举莆常两国，册命太夫人。\n三点台星上，一点老人星。",
        "dynasty": "宋",
        "collection_info": null
    },
    {
        "uuid": "8ea0573f146ae51b2e26a04cc49ea418",
        "title": "忆秦娥 新春早",
        "author": "杨万里",
        "content": "新春早。\n春前十日春归了。\n春归了。\n落梅如雪，野桃红小。\n老夫不管春催老。\n只图烂醉花前倒。\n花前倒。\n儿扶归去，醒来窗晓。",
        "dynasty": "宋",
        "collection_info": null
    },
    {
        "uuid": "e6c69633673ce1c2f8014d77f3203665",
        "title": "眼儿媚 鬓边一点似飞鸦",
        "author": "某教授",
        "content": "鬓边一点似飞鸦。\n莫把翠钿遮。\n三年两载，千撋百就，今日天涯。\n杨花又逐东风去，随分落谁家。\n若还忘得，除非睡起，不照菱花。",
        "dynasty": "宋",
        "collection_info": null
    },
    {
        "uuid": "13c1977823fe2ee827d48f4db9be4da1",
        "title": "水调歌头 重过钓台路",
        "author": "陈居仁",
        "content": "重过钓台路，风物故依然。\n羊裘轩上，俯临清泚面孱颜。\n仰见先生风节，更有两公名德，冰雪照人寒。\n龙野方驰逐，鸿翼自孤骞。\n酹壶觞，追往昔，笑华颠。\n别来三纪，推排曾戴侍臣冠。\n惭愧君恩难答，聊复守符重绾，敢叹客途艰。\n少报期年政，行泛五湖船。",
        "dynasty": "宋",
        "collection_info": null
    },
    {
        "uuid": "eff07e365450ce70eb211e6728222bef",
        "title": "满庭芳 香满千岩",
        "author": "李洪",
        "content": "香满千岩，芳传丛桂，小山曾咏幽菲。\n仙姿冷淡，不奈此香奇。\n翠葆层层障日，深爱惜、早被风吹。\n秋英嫩，夜来露浥，月底半离披。\n谁知。\n清品贵，带装金粟，韵透文犀。\n与降真为侣，罗袖相宜。\n宝鸭休熏百濯，清芬在、常惹人衣。\n姮娥约，广寒宫殿，留折最高枝。",
        "dynasty": "宋",
        "collection_info": null
    },
    {
        "uuid": "31cfe271cdb072486e071f8724bfa4a4",
        "title": "满江红 梅雨成霖",
        "author": "李洪",
        "content": "梅雨成霖，倦永昼、暑行岩曲。\n爱云梢翠樾，枕溪蓬屋。\n轻木凌波冲卷雪，飞泉奔壑呜哀玉。\n羡渔翁、终岁老烟波，披蓑绿。\n嗟客宦，荒松菊。\n颓壮志，青编竹。\n更长年谙尽，是非荣辱。\n钟鼎无心时节异，山林有味簟瓢足。\n感故人、于此赋归欤，思之熟。",
        "dynasty": "宋",
        "collection_info": null
    },
    {
        "uuid": "cac166825b427bdbec69e1db2d01edc3",
        "title": "南乡子 挂席泛安流",
        "author": "李洪",
        "content": "挂席泛安流。\n细雨斜风到渡头。\n万叠云鬟真似画，云州。\n自古诗人几个游。\n旌旆去悠悠。\n别驾无功愧食浮。\n却忆五湖烟浪里，扁舟。\n第四桥南云水秋。",
        "dynasty": "宋",
        "collection_info": null
    },
    {
        "uuid": "e1bfba383818a7da31638b09cddfb795",
        "title": "鹧鸪天 十月南闽未有霜",
        "author": "李洪",
        "content": "十月南闽未有霜。\n蕉林蔗圃郁相望。\n压枝橄榄浑如画，透甲香橙半弄黄。\n斟绿醑，泛沧浪。\n白沙翠竹近温汤。\n分明水墨山阴道，只欠冰溪雪月光。",
        "dynasty": "宋",
        "collection_info": null
    },
    {
        "uuid": "2577fb822843c24e6627e946c9b240b2",
        "title": "西江月 渺渺长汀远壑",
        "author": "李洪",
        "content": "渺渺长汀远壑，萧萧雨叶风枝。\n几回临水送将归。\n客里暗添憔悴。\n门枕数峰滴翠，舟横几度涟漪。\n绿秧深处鹭于飞。\n愈觉田园有味。",
        "dynasty": "宋",
        "collection_info": null
    },
    {
        "uuid": "9d886a0f039f9a38cda4d5614b46e795",
        "title": "菩萨蛮 寒山横抹修眉绿",
        "author": "李洪",
        "content": "寒山横抹修眉绿。\n楼前溪瀑锵鸣玉。\n车马各西东。\n行人如转蓬。\n阑干成独倚。\n海阔天无际。\n云淡隔壶山。\n鸿飞杳霭间。",
        "dynasty": "宋",
        "collection_info": null
    },
    {
        "uuid": "1917c325648502fbf4abf5e362f11f4c",
        "title": "浣溪沙 夭矫翔鸾溪上峰",
        "author": "李洪",
        "content": "夭矫翔鸾溪上峰。\n飘萧雪霰打船篷。\n天花凌乱水晶宫。\n飞透纸窗斜取势，吹回溪面舞因风。\n身游水墨画图中。",
        "dynasty": "宋",
        "collection_info": null
    },
    {
        "uuid": "f0b16987200cffc5f1827979f665f8d7",
        "title": "浣溪沙 碧涧苍崖玉四围",
        "author": "李洪",
        "content": "碧涧苍崖玉四围。\n东君翦水散明玑。\n半开桃杏不胜威。\n疑是群仙游阆苑，歌云舞蝶斗高飞。\n珠幢玉节送人归。",
        "dynasty": "宋",
        "collection_info": null
    },
    {
        "uuid": "37970236e3018925ba72f23758f9d0af",
        "title": "浣溪沙 扫地烧香绝点尘",
        "author": "李洪",
        "content": "扫地烧香绝点尘。\n绿阶绿草又残春。\n略无闲事挠天真。\n时落燕泥沾几席，乱粘飞絮上衣巾。\n西湖回柁少年人。",
        "dynasty": "宋",
        "collection_info": null
    },
    {
        "uuid": "fac76ba1ff9d5b1132287b88ff20cae5",
        "title": "念奴娇 丽谯吹角",
        "author": "李洪",
        "content": "丽谯吹角，渐疏星明澹，帘筛残月。\n袅袅霜飙欺翠袖，飞下一庭香雪。\n半面妆新，回风舞困，此况真奇绝。\n桄榔林里，苏仙偏感华发。\n休怨时暂飘零，玉堂清梦，不惹闲蜂蝶。\n好似王家从竹畔，乘兴山阴时节。\n剪水无情，阆风归去，忍使芳心歇。\n和羹有待，恁时身到天阕。",
        "dynasty": "宋",
        "collection_info": null
    },
    {
        "uuid": "09ea467720ca697b5c38c92e2c5b865b",
        "title": "卜算子 南国小春时",
        "author": "李洪",
        "content": "南国小春时，常是寒威浅。\n玉缀香苞已有梅，疏影无人见。\n愁忆故园芳，梦断扬州远。\n不御铅华自出尘，赛过徐妃面。",
        "dynasty": "宋",
        "collection_info": null
    },
    {
        "uuid": "07f435679a2c9bfdfc0d04c4c2fe8316",
        "title": "鹊桥仙 迢迢郎意",
        "author": "李漳",
        "content": "迢迢郎意，盈盈妾恨，今夕鹊桥欲度。\n世间儿女一何痴，斗乞巧、纷纷无数。\n遥知此际，有人孤坐，心切天街云路。\n好因缘是恶因缘，梦魂远、阳台雨暮。",
        "dynasty": "宋",
        "collection_info": null
    },
    {
        "uuid": "839cb9cb9c21e6de5537eb77f65d80e2",
        "title": "桃源忆故人 小楼帘卷栏干外",
        "author": "李漳",
        "content": "小楼帘卷栏干外。\n花下朱门半启。\n中有倾城佳丽。\n一笑西风里。\n盈盈临水情难致。\n尽日相看如醉。\n干鹊不知人意。\n只管声声喜。",
        "dynasty": "宋",
        "collection_info": null
    },
    {
        "uuid": "734c6523c54d69051bcf28d1d65ffe3b",
        "title": "满江红 雨歇前林",
        "author": "李漳",
        "content": "雨歇前林，熏风度、琴声清淑。\n绮窗迥、张眉初扫，弄弦鸣玉。\n三叠瑶池仙侣宴，九江鹤唳清江曲。\n政伯鸾、此日梦维熊，祥烟馥。\n金徽外，音时续。\n雕筵上，听难足。\n且相将一醉，满倾醽醁。\n共祝遐龄何所似，水流不尽高山矗。\n算未应、归去抱琴书，云间宿。",
        "dynasty": "宋",
        "collection_info": null
    },
    {
        "uuid": "23db70c96675cea0bb48af4405b90343",
        "title": "鹧鸪天 淑德由来孟母名",
        "author": "李漳",
        "content": "淑德由来孟母名。\n方瞳鹤发莹精神。\n天教遐算灵椿比，亲见贤郎擢桂荣。\n逢诞日，庆孙曾。\n金花纶诰又重新。\n愿君学得司空母，管取年高寿太平。",
        "dynasty": "宋",
        "collection_info": null
    },
    {
        "uuid": "4242414fd2a134afedf6a7b02297594b",
        "title": "生查子 家承阀阅高",
        "author": "李漳",
        "content": "家承阀阅高，人擅闺房秀。\n嫁得伯鸾夫，直是齐眉偶。\n榴花着子时，萱草宜男候。\n一笑捧觥船，共祝人常寿。",
        "dynasty": "宋",
        "collection_info": null
    },
    {
        "uuid": "92fb907b5508fae791d8f5fba5ef812e",
        "title": "南歌子 小子何时见",
        "author": "李漳",
        "content": "小子何时见，高秋此日生。\n阶兰岩桂正欣荣。\n家比杜陵犹有、彩衣轻。\n应诏须三载，传家有一经。\n齐禽刷羽早蜚鸣。\n莫效老夫头白、好归耕。",
        "dynasty": "宋",
        "collection_info": null
    },
    {
        "uuid": "6dd933278e58a378bed178a258d7d23a",
        "title": "水调歌头 危楼云雨上",
        "author": "李泳",
        "content": "危楼云雨上，其下水扶天。\n群山四合，飞动寒翠落檐前。\n尽是秋清栏槛，一笑波翻涛怒，雪阵卷苍烟。\n炎暑去无迹，清驶久翩翩。\n夜将阑，人欲静，月初圆。\n素娥弄影，光射空际绿婵娟。\n不用濯缨垂钓，唤取龙宫仙驾，耕此万琼田。\n横笛望中起，吾意已超然。",
        "dynasty": "宋",
        "collection_info": null
    },
    {
        "uuid": "7ca3229050936ec0e8e7693ff8cff1d6",
        "title": "贺新郎 门掩长安道",
        "author": "李泳",
        "content": "门掩长安道。\n卷重帘、垂杨散暑，嫩凉生早。\n午梦惊回庭阴翠，蝶舞莺吟未了。\n政露冷、芙蓉池沼。\n金雁尘昏么弦断，理馀音、尚想腰支袅。\n欢渐远，思还绕。\n临皋望极苍江渺。\n晚潮平、湘烟万顷，断虹残照。\n彩舫凌波分飞后，别浦菱花自老。\n问锦鲤、何时重到。\n楼迥层城看不见，对潇潇、暮雨怜芳草。\n幽恨阔、楚天杳。",
        "dynasty": "宋",
        "collection_info": null
    },
    {
        "uuid": "18284110e7988abe096cc8745c3272b8",
        "title": "定风波 点点行人趁落晖",
        "author": "李泳",
        "content": "点点行人趁落晖。\n摇摇烟艇出渔扉。\n一路水香流不断。\n零乱。\n春潮绿浸野蔷薇。\n南去北来愁几许，登临怀古欲沾衣。\n试问越王歌舞地。\n佳丽。\n只今惟有鹧鸪啼。",
        "dynasty": "宋",
        "collection_info": null
    },
    {
        "uuid": "e76be5ed505a731e69e06e94304913f6",
        "title": "满庭芳 麦秀连云",
        "author": "李洤",
        "content": "麦秀连云，桑枝重绿，史君佳政流传。\n凤衔丹诏，来自九重天。\n千里欢腾祖帐，棠阴外、多少攀辕。\n津亭路，紞如五鼓，难驻邓侯船。\n光华，家世事，门中列戟，圯上遗编。\n况建炎勋业，图画凌烟。\n此去朝端济美，看平步、两两台躔。\n须知道，中兴盛治，主圣赖臣贤。",
        "dynasty": "宋",
        "collection_info": null
    },
    {
        "uuid": "b92096f814fed78b9c879610cdc7b348",
        "title": "西江月 可是江梅开晚",
        "author": "李洤",
        "content": "可是江梅开晚，从教蜡雪来迟。\n此花清绝胜南枝。\n搀过春风第一。\n蘸蜡女工斗巧，涂黄汉额偏宜。\n□腮相倚并开时。\n认取东君深意。",
        "dynasty": "宋",
        "collection_info": null
    },
    {
        "uuid": "2a77455fc5f5a337ebefa9492213e945",
        "title": "踏莎行 红药香残",
        "author": "李淛",
        "content": "红药香残，绿筠粉嫩。\n春归何处寻春信。\n绣鞍初上马啼轻，举头便觉长安近。\n别酒无情，啼妆有恨。\n山城向晚斜阳褪。\n清江极目带寒烟，锦鳞去后凭谁问。",
        "dynasty": "宋",
        "collection_info": null
    },
    {
        "uuid": "a8aea1e0aa21f4d82b945d06aab3906b",
        "title": "满庭芳 油幕新开",
        "author": "李淛",
        "content": "油幕新开，骍旄前导，暂归梓里舂容。\n致身槐府，功在鼎彛中。\n慨想东山故侣，烟霞外，久阔仙踪。\n今何幸，相逢吐握，谈笑一尊同。\n德星，占瑞处，旌髦五马，衮绣三公。\n对渭川遗老，绛县仙翁。\n厚意杯传绀玉，那堪更，篚实囊红。\n拼沈醉，今宵盛事，复见古人风。",
        "dynasty": "宋",
        "collection_info": null
    },
    {
        "uuid": "fac90569771a6c34f6836404e54ac129",
        "title": "千秋岁 鄮峰凝瑞",
        "author": "李淛",
        "content": "鄮峰凝瑞，鄞水浮佳气。\n晴景转，花光媚。\n碧幢森大纛，红旆纷千骑。\n相遇处，满城鹤发群仙萃。\n绮席张高会。\n鼍鼓笙箫沸。\n金兽袅，檀烟翠。\n玉山环回座，休惜今朝醉。\n觞再举，清歌共引千秋岁。",
        "dynasty": "宋",
        "collection_info": null
    },
    {
        "uuid": "0355f328913f6fce1216f68f254d3a8f",
        "title": "浣溪沙 压架年来雪作堆",
        "author": "朱熹",
        "content": "压架年来雪作堆。\n珍丛也是近移栽。\n肯令容易放春回。\n却恐阴晴无定度，从教红白一时开。\n多情蜂蝶早飞来。",
        "dynasty": "宋",
        "collection_info": null
    },
    {
        "uuid": "97e0fad4cd235b171d25036216d8e48b",
        "title": "菩萨蛮 晚红飞尽春寒浅",
        "author": "朱熹",
        "content": "晚红飞尽春寒浅。\n浅寒春尽飞红晚。\n尊酒绿阴繁。\n繁阴绿酒尊。\n老仙诗句好。\n好句诗仙老。\n长恨送年芳。\n芳年送恨长。",
        "dynasty": "宋",
        "collection_info": null
    },
    {
        "uuid": "58d7cf094181e8535a5a1a5219e6485c",
        "title": "菩萨蛮 暮江寒碧萦长路",
        "author": "朱熹",
        "content": "暮江寒碧萦长路。\n路长萦碧寒江暮。\n花坞夕阳斜。\n斜阳夕坞花。\n客愁无胜集。\n集胜无愁客。\n醒似醉多情。\n情多醉似醒。",
        "dynasty": "宋",
        "collection_info": null
    },
    {
        "uuid": "4a5eb8b7983fadbf036d57447d6540d1",
        "title": "好事近 春色欲来时",
        "author": "朱熹",
        "content": "春色欲来时，先散满天风雪。\n坐使七闽松竹，变珠幢玉节。\n中原佳气郁葱葱，河山壮宫阕。\n丞相功成千载，映黄流清彻。",
        "dynasty": "宋",
        "collection_info": null
    },
    {
        "uuid": "1bc26495813b0cc518a5d67e34baf236",
        "title": "西江月 睡处林风瑟瑟",
        "author": "朱熹",
        "content": "睡处林风瑟瑟，觉来山月团团。\n身心无累久轻安。\n况有清池凉馆。\n句稳翻嫌白俗，情高却笑郊寒。\n兰膏元自少陵残。\n好处金章不换。",
        "dynasty": "宋",
        "collection_info": null
    },
    {
        "uuid": "6ad8b32b587d153212bafd6035b7fb54",
        "title": "西江月 堂下水浮新绿",
        "author": "朱熹",
        "content": "堂下水浮新绿，门前树长交枝。\n晚凉快写一篇诗。\n不说人间忧喜。\n身老心闲益壮，形癯道胜还肥。\n软轮加璧未应迟。\n莫道前非今是。",
        "dynasty": "宋",
        "collection_info": null
    },
    {
        "uuid": "e5fc7a6bc03c5d09ffa0a3509a36c789",
        "title": "鹧鸪天 暮雨朝云不自怜",
        "author": "朱熹",
        "content": "暮雨朝云不自怜。\n放教春涨绿浮天。\n祗令画阁临无地，宿昔新诗满系船。\n青鸟外，白鸥前。\n几生香火旧因缘。\n酒阑山月移雕槛，歌罢江风拂玳筵。",
        "dynasty": "宋",
        "collection_info": null
    },
    {
        "uuid": "b338f65207994ee7a96b22d7853b06f7",
        "title": "鹧鸪天 已分江湖寄此生",
        "author": "朱熹",
        "content": "已分江湖寄此生。\n长蓑短笠任阴晴。\n鸣桡细雨沧洲远，系舸斜阳画阁明。\n奇绝处，未忘情。\n几时还得去寻盟。\n江妃定许捐双佩，渔父何劳笑独醒。",
        "dynasty": "宋",
        "collection_info": null
    },
    {
        "uuid": "23fa2d13e97c7bde584ec634536d3229",
        "title": "鹧鸪天 脱却儒冠着羽衣",
        "author": "朱熹",
        "content": "脱却儒冠着羽衣。\n青山绿水浩然归。\n看成鼎内真龙虎，管甚人间闲与非。\n生羽翼，上烟霏。\n回头祗见冢累累。\n未寻跨凤吹箫侣，且伴孤云独鹤飞。",
        "dynasty": "宋",
        "collection_info": null
    },
    {
        "uuid": "8fcbad6f1dbf5edefac9c9692f0f9a9e",
        "title": "南乡子 落日照楼船",
        "author": "朱熹",
        "content": "落日照楼船。\n稳过澄江一片天。\n珍重使君留客意，依然。\n风月从今别一川。\n离绪悄危弦。\n永夜清霜透幕毡。\n明日回头江树远，怀贤。\n目断晴空雁字连。",
        "dynasty": "宋",
        "collection_info": null
    },
    {
        "uuid": "9bbbd3c4664a34f5b0a01e3cfc298240",
        "title": "满江红 秀野诗翁",
        "author": "朱熹",
        "content": "秀野诗翁，念故山、十年乖隔。\n聊命驾、朱门旧隐，绿槐新陌。\n好雨初晴仍半暖，金釭玉斝开瑶席。\n更流传、丽藻借江天，留春色。\n过里社、将儿侄。\n谈往事，悲陈迹。\n喜尊前现在，镜中如昔。\n两鬓全期烟树绿，方瞳好映寒潭碧。\n但一年、一度一归来，欢何极。",
        "dynasty": "宋",
        "collection_info": null
    },
    {
        "uuid": "15f9a4605dba2c66671206d07a486bd5",
        "title": "水调歌头 富贵有馀乐",
        "author": "朱熹",
        "content": "富贵有馀乐，贫贱不堪忧。\n谁知天路幽险，倚伏互相酬。\n请看东门黄犬，更听华亭清唳，千古恨难收。\n何似鸱夷子，散发弄扁舟。\n鸱夷子，成霸业，有馀谋。\n致身千乘卿相，归把钓渔钩。\n春画五湖烟浪，秋夜一天云月，此外尽悠悠。\n永弃人间事，吾道付沧洲。",
        "dynasty": "宋",
        "collection_info": null
    },
    {
        "uuid": "b2395db8f80f768ed9ddeff8ff437cbb",
        "title": "水调歌头 长记与君别",
        "author": "朱熹",
        "content": "长记与君别，丹凤九重城。\n归来故里，愁思怅望渺难平。\n今夕不知何夕，得共寒潭烟艇，一笑俯空明。\n有酒径须醉，无事莫关情。\n寻梅去，疏竹外，一枝横。\n与君吟弄风月，端不负平生。\n何处车尘不到，有个江天如许，争肯换浮名。\n只恐买山隐，却要炼丹成。",
        "dynasty": "宋",
        "collection_info": null
    },
    {
        "uuid": "60892186c4abf1b9ecdceac8db8b0622",
        "title": "水调歌头 江水浸云影",
        "author": "朱熹",
        "content": "江水浸云影，鸿雁欲南飞。\n携壶结客，何处空翠渺烟霏。\n尘世难逢一笑，况有紫萸黄菊，堪插满头归。\n风景今朝是，身世昔人非。\n酬佳节，须酩酊，莫相违。\n人生如寄，何事辛苦怨斜晖。\n无尽今来古往，多少春花秋月，那更有危机。\n与问牛山客，何必独沾衣。",
        "dynasty": "宋",
        "collection_info": null
    },
    {
        "uuid": "59c7e876ebb5746af518b3a4c8f118c6",
        "title": "念奴娇 临风一笑",
        "author": "朱熹",
        "content": "临风一笑，问群芳谁是，真香纯白。\n独立无朋，算只有、姑射山头仙客。\n绝艳谁怜，真心自保，邈与尘缘隔。\n天然殊胜，不关风露冰雪。\n应笑俗李粗桃，无言翻引得，狂蜂轻蝶。\n争似黄昏闲弄影，清浅一溪霜月。\n画角吹残，瑶台梦断，直下成休歇。\n绿阴青子，莫教容易波折。",
        "dynasty": "宋",
        "collection_info": null
    },
    {
        "uuid": "f92ce6a0155768002fec9ed715607acd",
        "title": "水调歌头 雪月两相映",
        "author": "朱熹",
        "content": "雪月两相映，水石互悲鸣。\n不知岩上枯木，今夜若为情。\n应见尘中胶扰。\n便道山间空旷，与么了平生。\n与么平生了，□水不流行。\n起披衣，瞻碧汉，露华清。\n寥寥千载，此事本分明。\n若向干坤识易，便信行藏无间，处处总圆成。\n记取渊冰语，莫错定盘星。",
        "dynasty": "宋",
        "collection_info": null
    },
    {
        "uuid": "77b226489fcbd91690cc518744b4f5ff",
        "title": "忆秦娥 云垂幕",
        "author": "朱熹",
        "content": "云垂幕。\n阴风惨淡天花落。\n天花落。\n千林琼玖，一空鸾鹤。\n征车渺渺穿华薄。\n路迷迷路增离索。\n增离索。\n剡溪山水，碧湘楼阁。",
        "dynasty": "宋",
        "collection_info": null
    },
    {
        "uuid": "2c9c15d6a080eb4a30e97456633de84c",
        "title": "忆秦娥 梅花发",
        "author": "朱熹",
        "content": "梅花发。\n寒梢挂着瑶台月。\n瑶台月。\n和羹心事，履霜时节。\n野桥流水声呜咽。\n行人立马空愁绝。\n空愁绝。\n为谁凝伫，为谁攀折。",
        "dynasty": "宋",
        "collection_info": null
    },
    {
        "uuid": "7751cb29289dbb1aa889040889efe62f",
        "title": "水调歌头 不见严夫子",
        "author": "朱熹",
        "content": "不见严夫子，寂莫富春山。\n空馀千丈危石，高插暮云端。\n想象羊裘披了，一笑两忘身世，来把钓鱼竿。\n不似林间翮，飞倦始知还。\n中兴主，功业就，鬓毛斑。\n驰驱一世豪杰，相与济时艰。\n独委狂奴心事，不羡痴儿鼎足，放去任疏顽。\n爽气动心斗，千古照林峦。",
        "dynasty": "宋",
        "collection_info": null
    },
    {
        "uuid": "d649656affe1e4c5a85926658fa891b9",
        "title": "江神子・江城子 秋风袅袅夕阳红",
        "author": "黄铢",
        "content": "秋风袅袅夕阳红。\n晚烟浓。\n暮云重。\n万叠青山，山外叫孤鸿。\n独上高楼三百尺，凭玉楯，睇层空。\n人间日月去匆匆。\n碧梧桐。\n又西风。\n北去南来，销尽几英雄。\n掷下玉尊天外去，多少事，不言中。",
        "dynasty": "宋",
        "collection_info": null
    },
    {
        "uuid": "663147570429622435dfe1c0e8279aa3",
        "title": "菩萨蛮 海山翠叠青螺浅",
        "author": "黄铢",
        "content": "海山翠叠青螺浅。\n暮云散尽天容远。\n匹马度江皋。\n北风生怒号。\n解鞍栖倦翮。\n皓月空庭白。\n何处小阑干。\n玉箫吹夜寒。",
        "dynasty": "宋",
        "collection_info": null
    },
    {
        "uuid": "dff8b80ba23765a216293bd5404d1f14",
        "title": "渔家傲 永日离忧千万绪",
        "author": "黄铢",
        "content": "永日离忧千万绪。\n雪舟远泛清漳浦。\n珍重故人寒夜语。\n挥玉麈。\n沈沈画阁凝香雾。\n风砌落花留不住。\n红蜂翠蝶闲飞舞。\n明日柳营江上路。\n云起处。\n苍山万叠人归去。",
        "dynasty": "宋",
        "collection_info": null
    },
    {
        "uuid": "d4a0ef9e6f416e0c9b554a9d80bc27be",
        "title": "卜算子 去又如何去",
        "author": "高宣教",
        "content": "去又如何去。\n住又如何住。\n但得山花插满头。\n休问奴归处。",
        "dynasty": "宋",
        "collection_info": null
    },
    {
        "uuid": "13b25694471f6d6ef6dee76fb32b6fa1",
        "title": "卜算子 不是爱风尘",
        "author": "严蕊",
        "content": "不是爱风尘，似被前身误。\n花落花开自有时，总是东君主。\n去也终须去。\n住也如何住。\n若得山花插满头，莫问奴归处。",
        "dynasty": "宋",
        "collection_info": null
    },
    {
        "uuid": "300844929614971d44a5c3f21918d241",
        "title": "如梦令 道是梨花不是",
        "author": "严蕊",
        "content": "道是梨花不是。\n道是杏花不是。\n白白与红红，别是东风情味。\n曾记。\n曾记。\n人在武陵微醉。",
        "dynasty": "宋",
        "collection_info": null
    },
    {
        "uuid": "b240655d663139cabd29fd2a00436f8e",
        "title": "鹊桥仙 碧梧初出",
        "author": "严蕊",
        "content": "碧梧初出，桂花才吐，池上水花微谢。\n穿针人在合欢楼，正月露、玉盘高泻。\n蛛忙鹊懒，耕慵织倦，空做古今佳话。\n人间刚道隔年期，指天上、方才隔夜。",
        "dynasty": "宋",
        "collection_info": null
    },
    {
        "uuid": "f579c63a33f1bf80d4d098ce05c302af",
        "title": "满江红 胶扰劳生",
        "author": "晦庵",
        "content": "胶扰劳生，待足后、何时是足。\n据见定、随家丰俭，便堪龟缩。\n得意浓时休进步，须知世事多翻覆。\n漫教人、白了少年头，徒碌碌。\n谁不爱，黄金屋。\n谁不羡，千锺禄。\n奈五行不是，这般题目。\n枉费心神空计较，儿孙自有儿孙福。\n也不须、采药访神仙，惟寡欲。",
        "dynasty": "宋",
        "collection_info": null
    },
    {
        "uuid": "7a932777c9a86f8462967d3c58b3ecb9",
        "title": "清平乐 风韶雨秀",
        "author": "徐逸",
        "content": "风韶雨秀。\n春已平分后。\n陡顿故人疏把酒。\n闲恁画阑搔首。\n争须携手踏青。\n人生几度清明。\n待得燕慵莺懒，杨花点点浮萍。",
        "dynasty": "宋",
        "collection_info": null
    },
    {
        "uuid": "52d69efd22691112eaa2a2a1d59913d8",
        "title": "五福降中天 月胧烟澹霜蹊滑",
        "author": "沈端节",
        "content": "月胧烟澹霜蹊滑，孤宿暮林荒驿。\n绕树微吟，巡檐索笑，自分平生相得。\n冰池半释。\n正节物惊心，泪痕沾臆。\n流水溅溅，照影古寺满春色。\n沈叹今年未识。\n暗香微动处，人□初寂。\n酷爱芳姿，最怜幽韵，来款禅房深密。\n他时恨□。\n怅却月凌风，信音难的。\n雪底幽期，为谁还露立。",
        "dynasty": "宋",
        "collection_info": null
    },
    {
        "uuid": "a2d15c3167cef09edd357e72630d71c4",
        "title": "卜算子 愁极强登临",
        "author": "沈端节",
        "content": "愁极强登临，毕竟愁难避。\n千里江山黯淡中，总是悲秋意。\n谁插菊花枝，谁带茱萸佩。\n独倚阑干醉不成，日暮西风起。",
        "dynasty": "宋",
        "collection_info": null
    },
    {
        "uuid": "1e44160165548c3c12738bba830e9b1c",
        "title": "卜算子 冷蕊伴疏枝",
        "author": "沈端节",
        "content": "冷蕊伴疏枝，一笑何时共。\n江北江南两处愁，忍看花影动。\n旅泊怕逢春，卜睡都无梦。\n岁暮何郎未得归，手拈频呵冻。",
        "dynasty": "宋",
        "collection_info": null
    },
    {
        "uuid": "652b4c3e36ea42b560edf45da7c970c6",
        "title": "卜算子 踏雪探孤芳",
        "author": "沈端节",
        "content": "踏雪探孤芳，只有诗人共。\n守定南枝待得开，不觉冰轮动。\n却月与凌风，谩说扬州梦。\n想见雕阑曲沼边，残雪和烟冻。",
        "dynasty": "宋",
        "collection_info": null
    },
    {
        "uuid": "9500920533aa4f186ce6f2640d32654a",
        "title": "卜算子 客里见梅花",
        "author": "沈端节",
        "content": "客里见梅花，独赏无人共。\n风度精神总是伊，又是归心动。\n把酒破忧端，熏被寻佳梦。\n梦觉香残一味寒，有泪都成冻。",
        "dynasty": "宋",
        "collection_info": null
    },
    {
        "uuid": "bd56af6d78956ed2cb97e7c350a305e2",
        "title": "卜算子 烘手熨笙簧",
        "author": "沈端节",
        "content": "烘手熨笙簧，呵冻匀酥面。\n闲向梅花树下行，拜月遥相见。\n何处托春心，乐府流深怨。\n却拈寒窗傍绮疏，恨极东风远。",
        "dynasty": "宋",
        "collection_info": null
    },
    {
        "uuid": "b60a586034da243831753b2328e19d81",
        "title": "忆秦娥 凭阑独",
        "author": "沈端节",
        "content": "凭阑独。\n南山影蘸杯心绿。\n杯心绿。\n悠然忽见，卧披横轴。\n西风暗度钗梁玉。\n手香记得人簪菊。\n人簪菊。\n无穷幽韵，细看不足。",
        "dynasty": "宋",
        "collection_info": null
    },
    {
        "uuid": "ef488e5e4e40615a00acb752e2f07675",
        "title": "惜分飞 喜入眉心黄点莹",
        "author": "沈端节",
        "content": "喜入眉心黄点莹。\n珠佩玲珑透影。\n风露萧萧冷。\n梦回月窟香成阵。\n秋后情怀君莫问。\n拼了因他瘦损。\n不似寻常韵。\n细看没处安排闷。",
        "dynasty": "宋",
        "collection_info": null
    },
    {
        "uuid": "1f48cb8543346dee6ab2883851a8db08",
        "title": "南歌子 远树昏鸦闹",
        "author": "沈端节",
        "content": "远树昏鸦闹，衰芦睡鸭双。\n雪篷烟棹炯寒光。\n疑是风林纤月、到船窗。\n时序惊心破，江山引梦长。\n思量也待不思量。\n泪染罗巾犹带、旧时香。",
        "dynasty": "宋",
        "collection_info": null
    },
    {
        "uuid": "b7276c445863023acb357e20ce8ca201",
        "title": "鹊桥仙 怀人意思",
        "author": "沈端节",
        "content": "怀人意思，悲秋情绪，长是文园病后。\n蛛丝轻袅玉钗风，想花貌、参差依旧。\n无穷往事，一襟新恨，老泪淋浪卮酒。\n天涯相对话平生，怅南北、还如箕斗。",
        "dynasty": "宋",
        "collection_info": null
    },
    {
        "uuid": "1d1700213efd06fb7b5a1e0694ca2c13",
        "title": "醉落魄・一斛珠 红娇翠弱",
        "author": "沈端节",
        "content": "红娇翠弱。\n春寒睡起慵匀掠。\n些儿心事谁能学。\n深院无人，时有燕穿幕。\n漏声滴尽莲花萼。\n静看月转西阑角。\n世情一任浮云薄。\n花与东君，却解慰流落。",
        "dynasty": "宋",
        "collection_info": null
    },
    {
        "uuid": "5f82b33b84e927478a2867e11ac7429a",
        "title": "太常引 三三五五短长亭",
        "author": "沈端节",
        "content": "三三五五短长亭。\n都只解、送人行。\n天远树冥冥。\n怅好梦、才成又惊。\n夜堂歌罢，小楼钟断，归路已闻莺。\n应是困瞢腾。\n问心绪、而今怎生。",
        "dynasty": "宋",
        "collection_info": null
    },
    {
        "uuid": "3f66c3bb2c50bf9f9b5ecff765bc76b5",
        "title": "谒金门 真个忆",
        "author": "沈端节",
        "content": "真个忆。\n花下雨声初息。\n猛记乌衣曾旧识。\n丁宁教去觅。\n春半峭寒犹力。\n泪滴两襟成迹。\n独倚危阑清昼寂。\n草长流翠碧。",
        "dynasty": "宋",
        "collection_info": null
    },
    {
        "uuid": "43a6e91aef01f0905222eb7bb304d386",
        "title": "谒金门 春欲去",
        "author": "沈端节",
        "content": "春欲去。\n人瘦不胜金缕。\n门巷阴阴飞絮舞。\n断肠双燕语。\n孤坐晚窗闲处。\n月到花心亭午。\n寒色着人无意绪。\n竹鸣风似雨。",
        "dynasty": "宋",
        "collection_info": null
    },
    {
        "uuid": "e06cabd9decab3790604246bad88d581",
        "title": "谒金门 寻胜去",
        "author": "沈端节",
        "content": "寻胜去。\n湖色净涵疏树。\n欸乃一声何处起。\n风铃相应语。\n目断遥林修渚。\n画出江南烟雨。\n山水照人人楚楚。\n锦肠生秀句。",
        "dynasty": "宋",
        "collection_info": null
    },
    {
        "uuid": "04e2d7664530eed8b03a01320103bd90",
        "title": "菩萨蛮 春山千里供行色",
        "author": "沈端节",
        "content": "春山千里供行色。\n客愁浓似春山碧。\n幸自不思归。\n子规心上啼。\n芳意随人老。\n绿尽江南草。\n窈窕可人花。\n路长何处家。",
        "dynasty": "宋",
        "collection_info": null
    },
    {
        "uuid": "7f21c384abb5cd9d681631c72ddefdc0",
        "title": "菩萨蛮 愁人道酒能消解",
        "author": "沈端节",
        "content": "愁人道酒能消解。\n元来酒是愁人害。\n对酒越思量。\n醉来还断肠。\n酒醒初梦破。\n梦破愁无那。\n干净不如休。\n休时只恁愁。",
        "dynasty": "宋",
        "collection_info": null
    },
    {
        "uuid": "b6d40266bcf7e96f9219911643a1fcb4",
        "title": "浣溪沙 灯夜香甘动绮筵",
        "author": "沈端节",
        "content": "灯夜香甘动绮筵。\n明珠颗颗泛瓯圆。\n佳人巧意底难传。\n喜见翻溪流细滑，却思信手弄轻纤。\n不知辛苦为谁甜。",
        "dynasty": "宋",
        "collection_info": null
    },
    {
        "uuid": "2467f6515b27900c35bbd329482de223",
        "title": "行香子 烟淡回塘",
        "author": "沈端节",
        "content": "烟淡回塘。\n月浸疏篁。\n一枝□、压尽群芳。\n修然风度，玉质金章。\n有许多情，许多韵，许多香。\n中酒情怀，琢句心肠。\n倚屏山、子细端相。\n冰芽初试，柑子新尝。\n更绮窗前，冰壶畔，看匀妆。",
        "dynasty": "宋",
        "collection_info": null
    },
    {
        "uuid": "c02ff3de9697b25152dfe6a876a3f1ae",
        "title": "喜迁莺 暮云千里",
        "author": "沈端节",
        "content": "暮云千里。\n正小雨乍晴，霜风初起。\n芦荻江边，月昏人静，独自小船儿里。\n消魂几声新雁，合造愁人天气。\n怎奈何，少年时光景，一成抛弃。\n回首空肠断，尺素未传，应是无双鲤。\n闷酒孤斟，半醺还醒，干净不如不醉。\n有得恁多烦恼，直是没些如意。\n受尽也，待今回厮见，从头说似。",
        "dynasty": "宋",
        "collection_info": null
    },
    {
        "uuid": "51e995755d7b64b6b86f642d09f864b5",
        "title": "菩萨蛮 楚山千叠伤心碧",
        "author": "沈端节",
        "content": "楚山千叠伤心碧。\n伤心只有遥相忆。\n解佩揖巫云。\n愁生洛浦春。\n香波凝宿雾。\n梦断消魂处。\n空听水泠泠。\n如闻宝瑟声。",
        "dynasty": "宋",
        "collection_info": null
    },
    {
        "uuid": "3ec28c01e9d8cc09ba465284b28d1bb7",
        "title": "朝中措 天遥野阔雁书空",
        "author": "沈端节",
        "content": "天遥野阔雁书空。\n山远暮云中。\n目断江南烟雨，□□敧枕春风。\n功名富贵，何须计较，烟际疏钟。\n解道浅妆浓抹，从来惟有坡翁。",
        "dynasty": "宋",
        "collection_info": null
    },
    {
        "uuid": "d1569d329f9efa877efed7b15a9634b9",
        "title": "念奴娇 灯宵渐近",
        "author": "沈端节",
        "content": "灯宵渐近，更兵尘初息，韶华偏早。\n太守风流张宴乐，不管江城寒峭。\n发底蜂儿，钗头梅蕊，一一夸新巧。\n笙歌鼎沸，万人争看标表。\n应记革履雍容，天香满袖，侍宴游三岛。\n圣主中兴思用旧，尊礼先朝元老。\n烛赐金莲，柑传罗帕，行即趋严道。\n深杯休诉，任教银漏催晓。",
        "dynasty": "宋",
        "collection_info": null
    },
    {
        "uuid": "f0f9dcdd8eb71fbc9abdfebe47a0d56c",
        "title": "念奴娇 重阳恁好",
        "author": "沈端节",
        "content": "重阳恁好，正秋清天色，水容如泻。\n野阔风高香雾满，采菊无人同把。\n堪笑渊明，蓬头曳杖，吟赏东篱下。\n孤风远韵，至今犹作佳话。\n争似太守才贤，慈祥恺悌，赋政多闲暇。\n千里江山供胜践，尊俎延登儒雅。\n只恐相将，吹花春宴，不许斯民借。\n花嘲便坐，尚怀方外司马。",
        "dynasty": "宋",
        "collection_info": null
    },
    {
        "uuid": "e495e0c2b936eee3f8473f1f1bb1f008",
        "title": "青玉案 史君标韵如徐庾",
        "author": "沈端节",
        "content": "史君标韵如徐庾。\n更名节、高千古。\n卧治姑溪才小驻。\n闲云无定，阳春有脚，又作南昌去。\n兴来亭上清歌度。\n尽能唱、公诗句。\n记取诸生临别语。\n从容占对，天颜应喜，千万留王所。",
        "dynasty": "宋",
        "collection_info": null
    },
    {
        "uuid": "43095eaf932a957b25fdfd4fc20dd6d6",
        "title": "洞仙歌 雪肌花貌",
        "author": "沈端节",
        "content": "雪肌花貌，见了千千万。\n眼去眉来几曾管。\n被今回打住，没□施程，□捺地，却悔看承较晚。\n琴心传密意，唯有相知，失笑他满恁撩乱。\n抖下俏和娇，掩翠凌红，真个是、从前可见。\n据入马牢笼怎干休，但拈取真诚，试教人看。",
        "dynasty": "宋",
        "collection_info": null
    },
    {
        "uuid": "94ecd96b9ac9d93ce086eab340b31321",
        "title": "洞仙歌 夜来惊怪",
        "author": "沈端节",
        "content": "夜来惊怪，冷逼流苏帐。\n梦破初闻打窗响。\n向晓开帘，凌乱千里寒光，清兴发，鹤氅谁同纵赏。\n江南春意动，梅竹潜通，醉帽冲风自来往。\n慨念故人疏，便理扁舟，须信道、吾曹清旷。\n待石鼎煎茶洗馀醺，更依旧归来，浅斟低唱。",
        "dynasty": "宋",
        "collection_info": null
    },
    {
        "uuid": "21c19ef63a538ed06ba88d5b29e2c8d4",
        "title": "洞仙歌 重阳近也",
        "author": "沈端节",
        "content": "重阳近也，渐秋光凄劲。\n宿雨初收好风景。\n正干戈耆定，禾黍丰登，人意乐，歌舞贤侯美政。\n醉翁游历处，胜概依然，木落淮南见山影。\n有客共登临，醉里疏狂，敧乌帽、从嘲雪鬓。\n但目送孤鸿傍危栏，笑问道，黄花似谁风韵。",
        "dynasty": "宋",
        "collection_info": null
    },
    {
        "uuid": "83126c48cce31436e5da20b8578c5b57",
        "title": "虞美人 去年寒食初相见",
        "author": "沈端节",
        "content": "去年寒食初相见。\n花上双飞燕。\n今年寒食又花开。\n垂下重帘不许、燕归来。\n隔帘听燕呢喃语。\n似说相思苦。\n东君都不管闲愁。\n一任落花飞絮、两悠悠。",
        "dynasty": "宋",
        "collection_info": null
    },
    {
        "uuid": "c889ad1337a627c40770ba95523d5451",
        "title": "虞美人 卧红堆碧纷无数",
        "author": "沈端节",
        "content": "卧红堆碧纷无数。\n春事知何许。\n班班小雨裛犁花。\n又是清明时候、不归家。\n伤春减尽东阳带。\n人道多情杀。\n青春留下许多愁。\n分付与君今夜、一齐休。",
        "dynasty": "宋",
        "collection_info": null
    },
    {
        "uuid": "09ddac4c5b9fd6226149c3fc7981b78d",
        "title": "虞美人 暮云衰草连天远",
        "author": "沈端节",
        "content": "暮云衰草连天远。\n不记离人怨。\n可怜无处不关情。\n梦断孤鸿哀怨、两三声。\n恨眉醉眼何时见。\n夜夜相思遍。\n梧桐叶落候蛩秋。\n唯有一江烟雨、替人愁。",
        "dynasty": "宋",
        "collection_info": null
    },
    {
        "uuid": "b0e804f96eb6868bd0bdfa09a50bf456",
        "title": "探春令 旧家元夜",
        "author": "沈端节",
        "content": "旧家元夜，追随风月，连宵欢宴。\n被那懑、引得滴流地，一似蛾儿转。\n而今百事心情懒。\n灯下几曾忺看。\n算静中、唯有窗间梅影，合是幽人伴。",
        "dynasty": "宋",
        "collection_info": null
    },
    {
        "uuid": "5b7b93a0233f2e5ae6639fb03a7444b9",
        "title": "如梦令 雨后轻寒天气",
        "author": "沈端节",
        "content": "雨后轻寒天气。\n玉酒中人小醉。\n乍报一番秋，晚簟清凉如水。\n忺睡。\n忺睡。\n窗在芭蕉叶底。",
        "dynasty": "宋",
        "collection_info": null
    },
    {
        "uuid": "d8d687c01120b438347465944db2922c",
        "title": "薄幸 桂轮香满",
        "author": "沈端节",
        "content": "桂轮香满。\n送寒色、轻风剪剪。\n又还是、幽窗人静，梅影参差初转。\n念少年孤负芳音，多时不见文君面。\n漫快泻琼舟，浓熏宝鸭，终是心情差懒。\n谩就枕，浑无寐，□听彻、天边飞雁。\n闲愁消万缕，如何消遣。\n绣衾□忆鸳鸯暖。\n细思量、遍倚屏山，挑尽琴心，谁识相思怨。\n休文瘦损，陡觉频移带眼。",
        "dynasty": "宋",
        "collection_info": null
    },
    {
        "uuid": "4f390fe333136b5d168404da94e2e36d",
        "title": "江城子 秋声昨夜入梧桐",
        "author": "沈端节",
        "content": "秋声昨夜入梧桐。\n雨蒙蒙。\n洒窗风。\n短杵疏砧，将恨到帘栊。\n归梦未成心已远，云不断，水无穷。\n有人应念水之东。\n鬓如蓬。\n理妆慵。\n览镜沈吟，膏沐为谁容。\n多少相思多少事，都尽在，不言中。",
        "dynasty": "宋",
        "collection_info": null
    },
    {
        "uuid": "ccab1014b9f0ec9628adc0d5a661f4a6",
        "title": "满庭芳 雾薄阴轻",
        "author": "沈端节",
        "content": "雾薄阴轻，林深烟暖，海棠特地开迟。\n光风绝艳，独自殿芳时。\n须信东君注意，花神会、别有看持。\n群英外，嫣然一笑，富贵出添姿。\n日长，春睡足，粉香扑扑，酒晕微微。\n明皇当日，称许最相宜。\n妃子扶来半醉，宫妆淡、不扫蛾眉，偏怜处，流莺惊绕，金弹拂丛飞。",
        "dynasty": "宋",
        "collection_info": null
    },
    {
        "uuid": "d19a114bda50577ef9ab4c66d32f3ebc",
        "title": "采桑子 昔年曾记寻芳处",
        "author": "沈端节",
        "content": "昔年曾记寻芳处，短帽冲寒。\n竹外江干。\n玉面皮儿月下观。\n而今老大风流减，百事心阑。\n谷底林间。\n坐对横枝祗鼻酸。",
        "dynasty": "宋",
        "collection_info": null
    },
    {
        "uuid": "9e4f90878382d0ce8b52f260e7cb7f78",
        "title": "西江月 一枕香消睡恼",
        "author": "沈端节",
        "content": "一枕香消睡恼，十年漂泊江湖。\n空馀清梦绕康庐。\n记得林间风度。\n锦绣谷中旧客，襟怀未肯全疏。\n从今不要别人扶。\n醉拥紫云归去。",
        "dynasty": "宋",
        "collection_info": null
    },
    {
        "uuid": "04faf0a85bc6c1e5016d6bd961a6645b",
        "title": "喜迁莺 冰池轻皱",
        "author": "沈端节",
        "content": "冰池轻皱。\n喜寒律乍回，微阳初透。\n岁晚云黄，日晴烟暖，昼刻暗添宫漏。\n山色岸容都变，春意欲传官柳。\n最好处，正酥融粉薄，一枝梅瘦。\n行乐，春渐近，景胜欢长，幼眇丝簧奏。\n鸣玉鹓行，退朝花院，犹有御香沾袖。\n试问西邻虽富，何似东皋依旧。\n趁未老，便优游林壑，围棋把酒。",
        "dynasty": "宋",
        "collection_info": null
    },
    {
        "uuid": "9ffa6ca1db8fdfb30420b643174cae30",
        "title": "西江月 幸自心肠稳审",
        "author": "沈端节",
        "content": "幸自心肠稳审，怎禁眼脑迷奚。\n招愁买恨带人疑。\n一味笑吟吟地。\n闲趁莺来日下，却随燕入乌衣。\n阿蛮风味有谁知。\n认得乐天词意。",
        "dynasty": "宋",
        "collection_info": null
    },
    {
        "uuid": "476284f31c00c86d282f5adf4e771181",
        "title": "念奴娇 嫩凉清晓",
        "author": "沈端节",
        "content": "嫩凉清晓，淡秋容、横写鲛绡十幅。\n山水光中参意味，不管人间荣辱。\n藜杖棕鞋，纶巾鹤氅，宾主俱遗俗。\n倚阑舒啸，一樽花下相属。\n云际有药千年，琼瑶争秀发，龙蛇新斸。\n富贵功名元自有，且乐无穷真福。\n莲社风流，醉乡跌宕，时奏长生曲。\n月娥同听，好风徐韵松竹。",
        "dynasty": "宋",
        "collection_info": null
    },
    {
        "uuid": "3374b6be00c6f66e1a43dd5cd0816905",
        "title": "念奴娇 洛妃汉女",
        "author": "沈端节",
        "content": "洛妃汉女，护春寒、不惜鲛绡重叠。\n拾翠江边烟澹澹，交影参差胧月。\n秦虢相将，英娥接武，同宴瑶池雪。\n层冰连璧，个中谁敢优劣。\n着意晕纷饶酥，韵多香剩，都与群花别。\n娟秀敷腴索笑处，玉脸微生娇靥。\n羞损南枝，映翻绿萼，不数黄千叶。\n形容不尽，细看一倍清绝。",
        "dynasty": "宋",
        "collection_info": null
    },
    {
        "uuid": "27d5a6eb3035ed1731a1a351ce3f7b9a",
        "title": "念奴娇 湖山照影",
        "author": "沈端节",
        "content": "湖山照影，正日长娇困，不烦匀扫。\n絮满长洲春澹沲，开遍吴宫花草。\n嫩绿葱葱，轻红簌簌，渐觉枝头少。\n馀芳难并，破愁惟有馨醥。\n应是留得东君，海棠方待折，玉环娇小。\n雾薄阴轻初睡足，宝幄画屏香袅。\n醉态天真，半羞微敛，未肯都开了。\n嫣然一笑，此时风度尤好。",
        "dynasty": "宋",
        "collection_info": null
    },
    {
        "uuid": "bd745f5026a95dfe063b3a205e9c2deb",
        "title": "念奴娇 寻幽览胜",
        "author": "沈端节",
        "content": "寻幽览胜，凭危栏、极目风烟平楚。\n自笑飘零惊岁晚，欲挂衣冠神武。\n芳甸时巡，醉乡日化，庭实名花旅。\n阆风蓬顶，自来不见烽戍。\n宴罢玉宇琼楼，醉中都忘却，瑶池归路。\n俯瞰尘寰千万落，渺渺峰端栖雾。\n群玉图书，广寒宫殿，一一经行处。\n相羊物外，旷怀高视千古。",
        "dynasty": "宋",
        "collection_info": null
    },
    {
        "uuid": "9ee35aff7d08f7a011b3d5a46c006b32",
        "title": "感皇恩 和气霭微宵",
        "author": "沈端节",
        "content": "和气霭微宵，黄云飘转。\n东阁观梅负诗眼。\n满斟绿酒，唱个曲儿亲劝。\n愿从今日去，长相见。\n宝幄欢浓，玉炉香软。\n彼此宜冬镇长键。\n绣床儿畔，渐渐日迟风暖。\n告他事事底，饶一线。",
        "dynasty": "宋",
        "collection_info": null
    },
    {
        "uuid": "c8ecdc98f6ed9bd1af4c46676d7f5187",
        "title": "六州歌头 长怀望断",
        "author": "张孝祥",
        "content": "长怀望断，关塞莽然平。\n征尘暗，霜风劲，悄边声。\n黯销凝。\n追想当年事，殆天数，非人力，洙泗上，弦歌地，亦膻腥。\n隔水毡乡，落日牛羊下，区脱纵横。\n看名王宵猎，骑火一川明。\n笳鼓悲鸣。\n遣人惊。\n念腰间箭，匣中剑，空埃蠹，竟何成。\n时易失，心徒壮，岁将零。\n渺神京。\n干羽方怀远，静烽燧，且休兵。\n冠盖使，纷驰骛，若为情。\n闻道中原遗老，常南望，羽葆霓旌。\n使行人到此，忠愤气填膺。\n有泪如倾。",
        "dynasty": "宋",
        "collection_info": null
    },
    {
        "uuid": "0d83ffe82b1cc32751002cfd6c8aef94",
        "title": "水调歌头 隆中三顾客",
        "author": "张孝祥",
        "content": "隆中三顾客，圯上一编书。\n英雄当日感会，馀事了寰区。\n千载神交二子，一笑眇然兹世，却愿驾柴车。\n长忆淮南岸，耕钓混樵渔。\n忽扁舟，凌骇浪，到三吴。\n纶巾羽扇容与，争看列仙儒。\n不为莼鲈笠泽，便卦衣冠神武，此兴渺江湖。\n举酒对明月，高曳九霞裾。",
        "dynasty": "宋",
        "collection_info": null
    },
    {
        "uuid": "3d4a225f180ca3c1fc62a7fb2ec88b17",
        "title": "水调歌头 猩鬼啸篁竹",
        "author": "张孝祥",
        "content": "猩鬼啸篁竹，玉帐夜分弓。\n少年荆楚剑客，突骑锦襜红。\n千里风飞雷厉，四校星流慧扫，萧斧锉春葱。\n谈笑青油幕，日奏捷书同。\n诗书帅，黄阁老，黑头公。\n家传鸿宝秘略，小试不言功。\n闻道玺书频下，看即沙堤归去，帷幄且从容。\n君王自神武，一举朔庭空。",
        "dynasty": "宋",
        "collection_info": null
    },
    {
        "uuid": "93e6f6135126bf91ab7b67f200c38f9a",
        "title": "水调歌头 濯足夜滩急",
        "author": "张孝祥",
        "content": "濯足夜滩急，晞发北风凉。\n吴山楚泽行遍，只欠到潇湘。\n买得扁舟归去，此事天公付我，六月下沧浪。\n蝉脱尘埃外，蝶梦水云乡。\n制荷衣，纫兰佩，把琼芳。\n湘妃起舞一笑，抚瑟奏清商。\n唤起九歌忠愤，拂拭三闾文字，还与日争光。\n莫遣儿辈觉，此乐未渠央。",
        "dynasty": "宋",
        "collection_info": null
    },
    {
        "uuid": "d361993ff526ec742d1e2df019ae26dc",
        "title": "水调歌头 江山自雄丽",
        "author": "张孝祥",
        "content": "江山自雄丽，风露与高寒。\n寄声月姊，借我玉鉴此中看。\n幽壑鱼龙悲啸，倒影星辰摇动，海气夜漫漫。\n涌起白银阕，危驻紫金山。\n表独立，飞霞佩，切云冠。\n漱水濯雪，眇视万里一毫端。\n回首三山何处，闻道群仙笑我，要我欲俱还。\n挥手从此去，翳风更骖鸾。",
        "dynasty": "宋",
        "collection_info": null
    },
    {
        "uuid": "9559dc4cb5aac539bd3f70299e2b1e0a",
        "title": "水调歌头 淮楚襟带地",
        "author": "张孝祥",
        "content": "淮楚襟带地，云梦泽南州。\n沧江翠壁佳处，突兀起红楼。\n凭仗使君胸次，与问老仙何在，长啸俯清秋。\n试遣吹箫看，骑鹤恐来游。\n欲乘风，凌万顷，泛扁舟。\n山高月小，霜露既降，凛凛不能留。\n一吊周郎羽扇，尚想曹公横槊，兴废两悠悠。\n此意无尽藏，分付水东流。",
        "dynasty": "宋",
        "collection_info": null
    },
    {
        "uuid": "136c4abe9cc879ad6dbead6658912207",
        "title": "水调歌头 青嶂度云气",
        "author": "张孝祥",
        "content": "青嶂度云气，幽壑舞回风。\n山神助我奇观，唤起碧宵龙。\n电掣金蛇千丈，雷震灵鼍万垒，汹汹欲崩空。\n尽泻银潢水，倾入宝莲宫。\n坐中客，凌积翠，看奔洪。\n人间应失匕箸，此地独从容。\n洗了从来尘垢，润及无边焦槁，造物不言功。\n天宇忽开霁，日在五云东。",
        "dynasty": "宋",
        "collection_info": null
    },
    {
        "uuid": "1339eaef80d5b2a748a02d2f0fbd6a86",
        "title": "水调歌头 五岭皆炎热",
        "author": "张孝祥",
        "content": "五岭皆炎热，宜人独桂林。\n江南驿使未到，梅蕊破春心。\n繁会九衢三市，缥缈层楼杰观，雪片一冬深。\n自是清凉国，莫遣瘴烟侵。\n江山好，青罗带，碧玉簪。\n平沙细浪欲尽，陡起忽千寻。\n家种黄柑丹荔，户拾明珠翠羽，箫鼓夜沈沈。\n莫问骖鸾事，有酒且频斟。",
        "dynasty": "宋",
        "collection_info": null
    },
    {
        "uuid": "26b7c90702961fb94059ae17a1ad2582",
        "title": "水调歌头 今夕复何夕",
        "author": "张孝祥",
        "content": "今夕复何夕，此地过中秋。\n赏心亭上唤客，追忆去年游。\n千里江山如画，万井笙歌不夜，扶路看遨头。\n玉界拥银阕，珠箔卷琼钩。\n驭风去，忽吹到，岭边州。\n去年明月依旧，还照我登楼。\n楼下水明沙静，楼外参横斗转，搔首思悠悠。\n老子兴不浅，聊复此淹留。",
        "dynasty": "宋",
        "collection_info": null
    },
    {
        "uuid": "82e4c89f1cf987eb09cb8289c6c1f80a",
        "title": "水调歌头 雪洗虏尘静",
        "author": "张孝祥",
        "content": "雪洗虏尘静，风约楚云留。\n何人为写悲壮，吹角古城楼。\n湖海平生豪气，关塞如今风景，剪烛看吴钩。\n胜喜然犀处，骇浪与天浮。\n忆当年，周与谢，富春秋。\n小乔初嫁，香囊未解，勋业故优游。\n赤壁矶头落照，肥水桥边衰草，渺渺唤人愁。\n我欲乘风去，击楫誓中流。",
        "dynasty": "宋",
        "collection_info": null
    },
    {
        "uuid": "ed3b6690f0d7314c4b9b873c5951f249",
        "title": "水调歌头 云海漾空阔",
        "author": "张孝祥",
        "content": "云海漾空阔，风露凛高寒。\n仙翁鹤驾，羽节缥缈下天端。\n指点虚无征路，时见双凫飞舞，挥斥隘尘寰。\n吹笛向何处，海上有三山。\n彩衣新，鱼服丽，更朱颜。\n蟠桃未熟，千岁容与且人间。\n早晚金泥封诏，归侍玉皇香案，踵武列仙班。\n玉骨自难老，未用九霞丹。",
        "dynasty": "宋",
        "collection_info": null
    },
    {
        "uuid": "0a30eeb88e9d9de3abe31564f548c3ff",
        "title": "水调歌头 紫橐论思旧",
        "author": "张孝祥",
        "content": "紫橐论思旧，碧落拜除新。\n内家敕使，传诏亲付玉麒麟。\n千里江山增丽，是处旌旗改色，佳气郁轮囷。\n看取连宵雪，借与万家春。\n建崇牙，开盛府，是生辰。\n十州老稚，都向今日祝松椿。\n多少活人阴德，合享无边长算，唯有我知君。\n来岁更今日，一气转洪钧。",
        "dynasty": "宋",
        "collection_info": null
    },
    {
        "uuid": "10770920485a866ee0031dbc5491eeb3",
        "title": "水调歌头 舣棹太湖岸",
        "author": "张孝祥",
        "content": "舣棹太湖岸，天与水相连。\n垂虹亭上，五年不到故依然。\n洗我征尘三斗，快揖商飙千里，鸥鹭亦翩翩。\n身在水晶阕，真作驭风仙。\n望中秋，无五日，月还圆。\n倚栏清啸孤发，惊起壑龙眠。\n欲酹鸱夷西子，未办当年功业，空系五湖船。\n不用知馀事，莼鲙正芳鲜。",
        "dynasty": "宋",
        "collection_info": null
    },
    {
        "uuid": "1929e068af216a81882041d36f39b21e",
        "title": "水调歌头 螯禁辍颇牧",
        "author": "张孝祥",
        "content": "螯禁辍颇牧，熊拭赖龙黄。\n一时林莽千险，蜂午要驱攘。\n金版六韬初拭，烟敛山空野回，低草见牛羊。\n旒纩释南顾，戈甲濯银潢。\n玉书下，褒懿绩，促曹装。\n帝宸天近，红旆东去带朝阳。\n归辅五云丹陛，回首楚楼千里，遗爱满潇湘。\n应记依刘客，曾此奉离觞。",
        "dynasty": "宋",
        "collection_info": null
    },
    {
        "uuid": "5ecaef7e757a1cca46beae7311fd7339",
        "title": "多丽 景萧疏",
        "author": "张孝祥",
        "content": "景萧疏，楚江那更高秋。\n远连天，茫茫都是，败芦枯蓼汀洲。\n认炊烟，几家蜗舍，映夕照，一簇渔舟。\n去国虽遥，宁亲渐近，数峰青处是吾州。\n便乘取，波平风静，荃棹且夷犹。\n关情有，冥冥去雁，拍拍轻鸥。\n忽追思，当年往事，惹起无限羁愁。\n拄笏朝来多爽气，秉烛夜永足清游。\n翠袖香寒，朱弦韵悄，无情江水只东流。\n柂楼晚，清商哀怨，还听隔船讴。\n无言久，馀霞散绮，烟际帆收。",
        "dynasty": "宋",
        "collection_info": null
    },
    {
        "uuid": "0943f24201c5439b90811290bcd05abe",
        "title": "木兰花慢 送归云去雁",
        "author": "张孝祥",
        "content": "送归云去雁，澹寒采、满溪楼。\n正佩解湘腰，钗孤楚鬓，鸾鉴分收。\n凝情望行处路，但疏烟远树织离忧。\n只有楼前溪水，伴人清泪长流。\n霜华夜永逼衾绸。\n唤谁护衣篝。\n念芬馆重来，芳尘未扫，争见嬉游。\n情知闷来殢酒，奈回肠、不醉只添愁。\n脉脉无言竟日，断魂双鹜南州。",
        "dynasty": "宋",
        "collection_info": null
    },
    {
        "uuid": "255abdafd0171b670412b30d5dfc9171",
        "title": "木兰花慢 紫箫吹散后",
        "author": "张孝祥",
        "content": "紫箫吹散后，恨燕子，只空楼。\n念璧月长亏，玉簪中断，覆水难收。\n青鸾送碧云句，道霞扃雾锁不堪优。\n情与文梭共织，怨随宫叶同流。\n人间天上两悠悠。\n暗泪洒灯篝。\n记谷口园林，当时驿舍，梦里曾游。\n银屏低闻笑语，但醉时冉冉醒时愁。\n拟把菱花一半，试寻高价皇州。",
        "dynasty": "宋",
        "collection_info": null
    },
    {
        "uuid": "a982c43e4720633afc88b0c0e445023f",
        "title": "水龙吟 竹舆晓入青阳",
        "author": "张孝祥",
        "content": "竹舆晓入青阳，细风凉月天如洗。\n峰回路转，云舒霞卷，了非人世。\n转就丹砂，铸成金鼎，碧光相倚。\n料天关虎守，箕畴龙负，开神秘、留兹地。\n缥缈珠幢羽卫。\n望蓬莱、初无弱水。\n仙人拍手，山头笑我，尘埃满袂。\n春锁瑶房，雾迷芝圃，昔游都记。\n怅世缘未了，匆匆又去，空凝伫、烟霄里。",
        "dynasty": "宋",
        "collection_info": null
    },
    {
        "uuid": "231786f51926fa67c9da24a808c1ec66",
        "title": "水龙吟 平生只说浯溪",
        "author": "张孝祥",
        "content": "平生只说浯溪，斜阳唤我归船系。\n月华未吐，波光不动，新凉如水。\n长啸一声，山鸣谷应，栖禽惊起。\n问元颜去后，水流花谢，当年事，凭谁记。\n须信两翁不死。\n驾飞车，时游兹地。\n漫郎宅里，中兴碑下，应留屐齿。\n酌我清尊，洗公孤愤，来同一醉。\n待相将把袂，清都归路，骑鹤去，三千岁。",
        "dynasty": "宋",
        "collection_info": null
    },
    {
        "uuid": "bfc7a8c742f57511d6cc790816ae327d",
        "title": "念奴娇 洞庭青草",
        "author": "张孝祥",
        "content": "洞庭青草，近中秋、更无一点风色。\n玉鉴琼田三万顷，着我扁舟一叶。\n素月分辉，明河共影，表里俱澄澈。\n悠然心会，妙处难与君说。\n应念岭海经年，孤光自照，肝肺皆冰雪。\n短发萧骚襟袖冷，稳泛沧浪空阔。\n尽吸西江，细斟北斗，万象为宾客。\n扣舷独笑，不知今夕何夕。",
        "dynasty": "宋",
        "collection_info": null
    },
    {
        "uuid": "528cc5c808f822dc99c2d6129d6ce573",
        "title": "念奴娇 弓刀陌上",
        "author": "张孝祥",
        "content": "弓刀陌上，净蛮烟瘴雨，朔云边雪。\n幕府横驱三万里，一把平安遥接。\n方丈三韩，西山八诏，慕义羞椎结。\n梯航入贡，路经头痛身热。\n今代文武通人，青宵不上，却把南州节。\n虏马秋肥雕力健，应看名王宵猎。\n壮士长歌，故人一笑，趁得梅花月。\n王春奏计，便须平布清切。",
        "dynasty": "宋",
        "collection_info": null
    },
    {
        "uuid": "0919ce2a967c914ab8aeeec181b2ac26",
        "title": "念奴娇 朔风吹雨",
        "author": "张孝祥",
        "content": "朔风吹雨，送凄凉天气，垂垂欲雪。\n万里南荒云雾满，弱水蓬莱相接。\n冻合龙冈，寒侵铜柱，碧海冰澌结。\n凭高一笑，问君何处炎热。\n家在楚尾吴头，归期犹未，对此惊时节。\n忆得年时貂帽暖，铁马千群观猎。\n狐兔成车，笙歌震地，归踏层城月。\n持杯且醉，不须北望凄切。",
        "dynasty": "宋",
        "collection_info": null
    },
    {
        "uuid": "c8cb67565765dfafa64c6acccc8954ad",
        "title": "念奴娇 绣衣使者",
        "author": "张孝祥",
        "content": "绣衣使者，度郢中绝唱，阳春白雪。\n人物应须天上去，一日君恩三接。\n粉省香浓，宫床锦重，更把丝絇结。\n臣心如水，不教炙手成热。\n还记岭海相从，长松千丈，映我秋竿节。\n忍冻推敲清兴满，风里乌巾猎猎。\n只要东归，归心入梦，梦泛寒江月。\n不因莼鲙。\n白头亲望真切。",
        "dynasty": "宋",
        "collection_info": null
    },
    {
        "uuid": "760bd248609799307800794c2575a3dd",
        "title": "念奴娇 星沙初下",
        "author": "张孝祥",
        "content": "星沙初下，望重湖远水，长云漠漠。\n一叶扁舟谁念我，今日天涯飘泊。\n平楚南来，大江东去，处处风波恶。\n吴中何地，满怀俱是离索。\n常记送我行时，绿波亭上，泣透青头薄。\n樯燕低飞人去后，依旧湘城帘幕。\n不尽山川，无穷烟浪，辜负秦楼约。\n渔歌声断，为君双泪倾落。",
        "dynasty": "宋",
        "collection_info": null
    },
    {
        "uuid": "48e8ac67f0caa7ac060db5ca401044ea",
        "title": "醉蓬莱 问人间荣事",
        "author": "张孝祥",
        "content": "问人间荣事。\n海内高名，似今谁比。\n脱屣归来，眇浮云富贵。\n致远钩深，乐天知命，且从容阅世。\n火候周天，金文满义，从来活计。\n有酒一尊，有棋一局，少日亲朋，旧家邻里。\n世故纷纭，但蚊虻过耳。\n解愠熏风，做凉梅雨，又一般天气。\n曲几蒲团，纶巾羽扇，年年如是。",
        "dynasty": "宋",
        "collection_info": null
    },
    {
        "uuid": "84325180c4379c7a5852ff34df2e2db5",
        "title": "雨中花慢 一叶凌波",
        "author": "张孝祥",
        "content": "一叶凌波，十里驭风，烟鬟雾鬓萧萧。\n认得兰皋琼佩，水馆冰绡。\n秋霁明霞乍吐，曙凉宿霭初消。\n恨微颦不语，少进还收，伫立超遥。\n神交冉冉，愁思盈盈，断魂欲遣谁招。\n犹自待，青鸾传信，乌鹊成桥。\n怅望胎仙琴叠，忍看翡翠兰苕。\n梦回人远，红云一片，天际笙箫。",
        "dynasty": "宋",
        "collection_info": null
    },
    {
        "uuid": "298f3eda6c1176e1dcf3a5e167407daf",
        "title": "二郎神 坐中客",
        "author": "张孝祥",
        "content": "坐中客。\n共千里、潇湘秋色。\n渐万宝西成农事了，䆉稏看、黄云阡陌。\n乔□橘洲风浪稳，岳镇耸、倚天青壁。\n追前事、兴亡相续，空与山川陈迹。\n南国。\n都会繁盛，依然似昔。\n聚翠羽明珠三市满，楼观涌、参差金碧。\n乞巧处、家家追乐事，争要做、丰年七夕。\n愿明年强健，百姓欢娱，还如今日。",
        "dynasty": "宋",
        "collection_info": null
    },
    {
        "uuid": "c1f3e1a74329dd9e28cbaf07a0d7e82e",
        "title": "浣溪沙 同是瀛州册府仙",
        "author": "张孝祥",
        "content": "同是瀛州册府仙。\n只今聊结社中莲。\n胡笳按拍酒如川。\n唤起封姨清晚景，更将荔子荐新圆。\n从今三夜看蝉娟。",
        "dynasty": "宋",
        "collection_info": null
    },
    {
        "uuid": "411f8286983555313c2b7542ce2b8c11",
        "title": "浣溪沙 细仗春风簇翠筵",
        "author": "张孝祥",
        "content": "细仗春风簇翠筵。\n烂银袍拂禁炉烟。\n旃书名字压宫垣。\n太学诸生推独步，玉堂学士合登仙。\n乃翁种德满心田。",
        "dynasty": "宋",
        "collection_info": null
    },
    {
        "uuid": "ccccce5b416dfc6e9273a9acc3ee4d27",
        "title": "浣溪沙 只说闽山锦绣帷",
        "author": "张孝祥",
        "content": "只说闽山锦绣帷。\n忽从团扇得生枝。\n绉红衫子映丰肌。\n春线应怜壶漏永，夜针频见烛花摧。\n尘飞一骑忆来时。",
        "dynasty": "宋",
        "collection_info": null
    },
    {
        "uuid": "5eee0b0368d614525a642f03831224f9",
        "title": "浣溪沙 滟滟湖光绿一围",
        "author": "张孝祥",
        "content": "滟滟湖光绿一围。\n修林断处白鸥飞。\n天机云锦蘸空飞。\n乞我百弓真可老，为公一饮醉忘归。\n扁舟日日弄晴晖。",
        "dynasty": "宋",
        "collection_info": null
    },
    {
        "uuid": "ef74e16d17281859d4fe9a15195e99e9",
        "title": "浣溪沙 晚雨潇潇急做秋",
        "author": "张孝祥",
        "content": "晚雨潇潇急做秋。\n西风凉鬓已飕飕。\n烛花明夜酒花浮。\n醉眼定知非妙赏，□词端为□□留。\n想君泾渭不同流。",
        "dynasty": "宋",
        "collection_info": null
    },
    {
        "uuid": "38a6f93575b0bbf5e8eaa0b79fccf9cd",
        "title": "浣溪沙 稳泛仙舟上锦帆",
        "author": "张孝祥",
        "content": "稳泛仙舟上锦帆。\n桃花清浪舞清湾。\n寿星相伴到人间。\n黄石公传三百字，西王母授九霞丹。\n银潢有路接三山。",
        "dynasty": "宋",
        "collection_info": null
    },
    {
        "uuid": "5fdd3119c5c4df8bfe21d53558a2b479",
        "title": "浣溪沙 北苑春风小凤团",
        "author": "张孝祥",
        "content": "北苑春风小凤团。\n炎州沈水胜龙涎。\n殷勤送与绣衣仙。\n玉食乡来思苦口，芳名久合上凌烟。\n天教富贵出长年。",
        "dynasty": "宋",
        "collection_info": null
    },
    {
        "uuid": "8759ffda55fe2f3597d4dd46863ca5ff",
        "title": "浣溪沙 霜日明宵水蘸空",
        "author": "张孝祥",
        "content": "霜日明宵水蘸空。\n鸣鞘声里绣旗红。\n澹烟衰草有无中。\n万里中原烽火北，一尊浊酒戍楼东。\n酒阑挥泪向悲风。",
        "dynasty": "宋",
        "collection_info": null
    },
    {
        "uuid": "773169dce30659639c8ec43c6ee04513",
        "title": "浣溪沙 宫柳垂垂碧照空",
        "author": "张孝祥",
        "content": "宫柳垂垂碧照空。\n九门深处五云红。\n朱衣只在殿当中。\n细拈丝梢龙尾北，缓携纶旨凤池东。\n阿婆三五笑春风。",
        "dynasty": "宋",
        "collection_info": null
    },
    {
        "uuid": "2c7fc0803d0264c9412c47e7ad949889",
        "title": "浣溪沙 日暖帘帏春画长",
        "author": "张孝祥",
        "content": "日暖帘帏春画长。\n纤纤玉指动抨床。\n低头佯不顾檀郎。\n豆蔻枝头双蛱蝶，芙蓉花下两鸳鸯。\n壁间闻得唾茸香。",
        "dynasty": "宋",
        "collection_info": null
    },
    {
        "uuid": "487b10f77ef7542bb3f3e5bc60d64935",
        "title": "浣溪沙 射策金门记昔年",
        "author": "张孝祥",
        "content": "射策金门记昔年。\n又交藩翰入陶甄。\n不妨衣钵再三传。\n粉泪但能添楚竹，罗巾谁解系吴船。\n捧杯犹愿小留连。",
        "dynasty": "宋",
        "collection_info": null
    },
    {
        "uuid": "d49129ee69e7d476d55dca74b4f2c182",
        "title": "浪淘沙 琪树间瑶林",
        "author": "张孝祥",
        "content": "琪树间瑶林。\n春意深深。\n梅花还被晓寒禁。\n竹里一枝斜向我，欲诉芳心。\n楼外卷重阴。\n玉界沈沈。\n何人低唱醉泥金。\n掠水飞来双翠碧，应寄归音。",
        "dynasty": "宋",
        "collection_info": null
    },
    {
        "uuid": "5562314768d7d80f1f5a1b028a0c8d62",
        "title": "浪淘沙 溪练写寒林",
        "author": "张孝祥",
        "content": "溪练写寒林。\n云重烟深。\n楼高风恶酒难禁。\n徙倚阑干谁共语，江上愁心。\n清兴满山阴。\n鸿断鱼沈。\n一书何啻值千金。\n独扶瑶微弦欲断，凭寄知音。",
        "dynasty": "宋",
        "collection_info": null
    },
    {
        "uuid": "ec86123510abb6502aee0c1a982693b8",
        "title": "定风波 铃索声干夜未央",
        "author": "张孝祥",
        "content": "铃索声干夜未央。\n曲栏花影步凄凉。\n莫道岭南冬更暖。\n君看。\n梅花如雪月如霜。\n见说墙西歌吹好，玉人扶坐劝飞觞。\n老子婆婆成独冷。\n谁省。\n自挑寒灺自添香。",
        "dynasty": "宋",
        "collection_info": null
    },
    {
        "uuid": "d253af6df1a262228078fc6823a75895",
        "title": "望江南・忆江南 谈子醉",
        "author": "张孝祥",
        "content": "谈子醉，独立睨东风。\n未试玉堂挥翰手，只今楚泽钓鱼翁。\n万事举杯空。\n谋一笑，一笑与君同。\n身老南山看射虎，眼高四海送飞鸿。\n赤岸晚潮通。",
        "dynasty": "宋",
        "collection_info": null
    },
    {
        "uuid": "d5a7a85db98edb3a70c662df45a177b0",
        "title": "望江南・忆江南 朝元去",
        "author": "张孝祥",
        "content": "朝元去，深殿扣瑶钟。\n天近月明黄道冷，参回斗转碧宵空。\n身在九光中。\n风露下，环佩响丁东。\n玉案烧香萦翠凤，松坛移影动苍龙。\n归路海霞红。",
        "dynasty": "宋",
        "collection_info": null
    },
    {
        "uuid": "84a4278f1078327131d75ecd66294f0f",
        "title": "醉落魄・一斛珠 轻黄澹绿",
        "author": "张孝祥",
        "content": "轻黄澹绿。\n可人风韵闲装束。\n多情早是眉峰蹙。\n一点秋波，闲里观人毒。\n桃花庭院光阴速。\n铜鞮谁唱大堤曲。\n归时想是樱桃熟。\n不道秋千，谁伴那人蹴。",
        "dynasty": "宋",
        "collection_info": null
    },
    {
        "uuid": "0e5270ec11766415ab1c348aa2f20ede",
        "title": "桃源忆故人 朔风弄月吹银霰",
        "author": "张孝祥",
        "content": "朔风弄月吹银霰。\n帘幕低垂三面。\n酒入玉肌香软。\n压得寒威敛。\n檀槽乍拈么丝慢。\n弹得相思一半。\n不道有人肠断。\n犹作声声颤。",
        "dynasty": "宋",
        "collection_info": null
    },
    {
        "uuid": "9e412547ffec9e43f70fc9538e8181f2",
        "title": "临江仙 试问梅花何处好",
        "author": "张孝祥",
        "content": "试问梅花何处好，与君藉草携壶。\n西园清夜片尘无。\n一天云破碎，两树玉扶疏。\n谁擫昭华吹古怨，散花便满衣裾。\n只疑幽梦在清都。\n星稀河影转，霜重月华孤。",
        "dynasty": "宋",
        "collection_info": null
    },
    {
        "uuid": "257537b19a877cdcd2464dba95e3abfd",
        "title": "临江仙 试问宜楼楼下竹",
        "author": "张孝祥",
        "content": "试问宜楼楼下竹，年来应长新篁。\n使君五岭又三湘。\n旧游知好在，熟处更难忘。\n尚念论心舒啸否，只今湖海相望。\n遥怜阴过酒尊凉。\n举觞须酹我，门外是清江。",
        "dynasty": "宋",
        "collection_info": null
    },
    {
        "uuid": "f6d760df6c1bb9e39431ee5848734da4",
        "title": "如梦令 花叶相遮相映",
        "author": "张孝祥",
        "content": "花叶相遮相映。\n雨过翠明金润。\n折得一枝归，满路清香成阵。\n风韵。\n风韵。\n寄赠绮窗云鬓。",
        "dynasty": "宋",
        "collection_info": null
    },
    {
        "uuid": "4d2e2b66177f452f7c86368a10edd2cc",
        "title": "菩萨蛮 丝金缕翠幡儿小",
        "author": "张孝祥",
        "content": "丝金缕翠幡儿小。\n裁罗拈线花枝袅。\n明日是新春。\n春风生鬓云。\n吴霜看点点。\n愁里春来浅。\n只愿此花枝。\n年年长带伊。",
        "dynasty": "宋",
        "collection_info": null
    },
    {
        "uuid": "f49ae70cd6e67dd493c4767b87885186",
        "title": "菩萨蛮 庭叶翻翻秋向晚",
        "author": "张孝祥",
        "content": "庭叶翻翻秋向晚。\n凉砧敲月催金剪。\n楼上已清寒。\n不堪频倚栏。\n邻翁开社瓮。\n唤客情意重。\n不醉且无归。\n醉时归路迷。",
        "dynasty": "宋",
        "collection_info": null
    },
    {
        "uuid": "ece254528ab3076b9444d0413341803a",
        "title": "菩萨蛮 恰则春来春又去",
        "author": "张孝祥",
        "content": "恰则春来春又去。\n凭谁说与春教住。\n与问坐中人。\n几回迎送春。\n明年春更好。\n只怕人先老。\n春去有来时。\n愿春长见伊。",
        "dynasty": "宋",
        "collection_info": null
    },
    {
        "uuid": "77cbe9f61d9b6d246cc75a62f5a9ffc0",
        "title": "菩萨蛮 东风约略吹罗幕",
        "author": "张孝祥",
        "content": "东风约略吹罗幕。\n一檐细雨春阴薄。\n试把杏花看。\n湿红娇暮寒。\n佳人双玉枕。\n烘醉鸳鸯锦。\n折得最繁枝。\n暖香生翠帏。",
        "dynasty": "宋",
        "collection_info": null
    },
    {
        "uuid": "b6f5c72248576176d7c8494ef5d69724",
        "title": "菩萨蛮 琢成红玉纤纤指",
        "author": "张孝祥",
        "content": "琢成红玉纤纤指。\n十三弦上调新水。\n一弄入云声。\n月明天更青。\n匆匆莺语啭。\n待寓昭君怨。\n寄语莫重弹。\n有人愁倚栏。",
        "dynasty": "宋",
        "collection_info": null
    },
    {
        "uuid": "18f77dfe58c757a0f55fadee95e35f79",
        "title": "菩萨蛮 玉龙细点三更月",
        "author": "张孝祥",
        "content": "玉龙细点三更月。\n庭花影下馀残雪。\n寒色到书帏。\n有人清梦迷。\n墙西歌吹好。\n烛暖香闺小。\n多病怯杯觞。\n不禁冬夜长。",
        "dynasty": "宋",
        "collection_info": null
    },
    {
        "uuid": "6d2f2f7b072d51289ef8ffc143681997",
        "title": "菩萨蛮 江山佳处留行客",
        "author": "张孝祥",
        "content": "江山佳处留行客。\n醉馀老眼迷空碧。\n独倚最高楼。\n干坤日夜浮。\n微风吹笑语。\n白日鱼龙舞。\n此意忽翩翩。\n凭虚吾欲仙。",
        "dynasty": "宋",
        "collection_info": null
    },
    {
        "uuid": "9b8842f8a77e7fb4bde77b27e13ba753",
        "title": "菩萨蛮 雪消墙角收灯后",
        "author": "张孝祥",
        "content": "雪消墙角收灯后。\n野梅官柳春全透。\n池阁又东风。\n烛花烧夜红。\n一尊留好客。\n敧尽阑干月。\n已醉不须归。\n试听乌夜啼。",
        "dynasty": "宋",
        "collection_info": null
    },
    {
        "uuid": "6266b9bd20bef00e0960fc277c80beec",
        "title": "菩萨蛮 溶溶花月天如水",
        "author": "张孝祥",
        "content": "溶溶花月天如水。\n阑干小倚东风里。\n夜久寂无人。\n露浓花气清。\n悠然心独喜。\n此意如何意。\n不似隐墙东。\n烛花围坐红。",
        "dynasty": "宋",
        "collection_info": null
    },
    {
        "uuid": "18faa1505bf8ce38973271610cf209bc",
        "title": "菩萨蛮 暗潮清涨蒲塘晚",
        "author": "张孝祥",
        "content": "暗潮清涨蒲塘晚。\n断云不隔东归眼。\n堂上晚风凉。\n藕花开处香。\n夜航人不渡。\n白鹭双飞去。\n待得月华生。\n携筇独自行。",
        "dynasty": "宋",
        "collection_info": null
    },
    {
        "uuid": "076e6f27c6698718cf4254136c8bb47c",
        "title": "菩萨蛮 缥缈飞来双彩凤",
        "author": "张孝祥",
        "content": "缥缈飞来双彩凤。\n雨疏云淡撩清梦。\n兰薄未禁秋。\n月华如水流。\n采香溪上路。\n愁满参差树。\n独倚晚楼风。\n断霞萦素空。",
        "dynasty": "宋",
        "collection_info": null
    },
    {
        "uuid": "4b4ab48ac9c23dae71ec4643f9a74ea8",
        "title": "菩萨蛮 蘼芜白芷愁烟渚",
        "author": "张孝祥",
        "content": "蘼芜白芷愁烟渚。\n曲琼细卷江南雨。\n心事怯衣单。\n楼高生晚寒。\n云鬓香雾湿。\n翠袖凄馀泣。\n春去有来时，春从沙际归。",
        "dynasty": "宋",
        "collection_info": null
    },
    {
        "uuid": "eac603a00174c3284d4a39a6b2499b14",
        "title": "菩萨蛮 十年长作江头客",
        "author": "张孝祥",
        "content": "十年长作江头客。\n樯竿又挂西风席。\n白鸟去边明。\n楚山无数青。\n倒冠仍落佩。\n我醉君须醉。\n试问识君不。\n青山与白鸥。",
        "dynasty": "宋",
        "collection_info": null
    },
    {
        "uuid": "d60513b395715210a9657856f990d8cc",
        "title": "菩萨蛮 乳羝属国归来早",
        "author": "张孝祥",
        "content": "乳羝属国归来早。\n知君胆大身犹小。\n一节不须论。\n功名看致君。\n镇西楼上酒。\n父老为公寿。\n更祝太夫人。\n年年封诏新。",
        "dynasty": "宋",
        "collection_info": null
    },
    {
        "uuid": "3e36e2654cdeba4ee1ffbce1a7ec0d69",
        "title": "菩萨蛮 胭脂浅染双珠树",
        "author": "张孝祥",
        "content": "胭脂浅染双珠树。\n东风到处娇无数。\n不语恨厌厌。\n何人思故园。\n故园花烂熳。\n笑我归来晚。\n我老只思归。\n故园花雨时。",
        "dynasty": "宋",
        "collection_info": null
    },
    {
        "uuid": "1a0ac54d66b26b6813f256d380636fa0",
        "title": "菩萨蛮 吴波细卷东风急",
        "author": "张孝祥",
        "content": "吴波细卷东风急。\n斜阳半落苍烟湿。\n一棹采菱歌。\n倚栏人奈何。\n天公怜好客。\n酒面风吹白。\n更引十玻璃。\n月明骑鹤归。",
        "dynasty": "宋",
        "collection_info": null
    },
    {
        "uuid": "3beef746677a8b448381cccd9448a1c0",
        "title": "菩萨蛮 冥蒙秋夕溥清露",
        "author": "张孝祥",
        "content": "冥蒙秋夕溥清露。\n玉绳耿耿银潢注。\n永夜滴铜壶。\n月华楼影孤。\n佳人纡绝唱。\n翠幕丛宵上。\n休劝玉东西。\n乌鸦枝上啼。",
        "dynasty": "宋",
        "collection_info": null
    },
    {
        "uuid": "8e2239941e422b95aed4ec5078ac87e0",
        "title": "西江月 问讯湖边春色",
        "author": "张孝祥",
        "content": "问讯湖边春色，重来又是三年。\n东风吹我过湖船。\n杨柳丝丝拂面。\n世路如今已惯，此心到处悠然。\n寒光庭下水如天。\n飞起沙鸥一片。",
        "dynasty": "宋",
        "collection_info": null
    },
    {
        "uuid": "883397e6d46f1c6073cbb334e27a8c2c",
        "title": "西江月 风定滩声未已",
        "author": "张孝祥",
        "content": "风定滩声未已，雨来篷底先知。\n岸边杨柳最怜伊。\n忆得船儿曾系。\n湖雾平吞白塔，茅檐自有青旗。\n三杯村酒醉如泥。\n天色寒呵且睡。",
        "dynasty": "宋",
        "collection_info": null
    },
    {
        "uuid": "0f99ca4175b95a0bb52401bc4a317eec",
        "title": "西江月 冉冉寒生碧树",
        "author": "张孝祥",
        "content": "冉冉寒生碧树，盈盈露湿黄花。\n故人玉节有光华。\n高会仍逢戏马。\n万事只今如梦，此身到处为家。\n与君相逢更天涯。\n拼了茱萸醉把。",
        "dynasty": "宋",
        "collection_info": null
    },
    {
        "uuid": "259f59ecb60e6b9f70abd9c411f04cd9",
        "title": "西江月 诸老何烦荐口",
        "author": "张孝祥",
        "content": "诸老何烦荐口，先生自简渊衷。\n千年圣学有深功。\n妙处无非日用。\n已授一编圯下，却须三顾隆中。\n鸿钧早晚转春风。\n我亦从君贾勇。",
        "dynasty": "宋",
        "collection_info": null
    },
    {
        "uuid": "d6544359b7b3c909cf6cb2f1aae28b46",
        "title": "西江月 慈母行封大国",
        "author": "张孝祥",
        "content": "慈母行封大国，老仙早上蓬山。\n天怜阴德遍人间。\n赐与还丹七返。\n莫问清都紫府，长教绿鬓朱颜。\n年年今日采衣斑。\n兄弟同扶酒盏。",
        "dynasty": "宋",
        "collection_info": null
    },
    {
        "uuid": "e62d05e0075fc35e0ebd6bc6f5c999b3",
        "title": "西江月 不识平源太守",
        "author": "张孝祥",
        "content": "不识平源太守，向来水北山人。\n世间功业谩亏成。\n华发萧萧满镜。\n幸有田园故里，聊分风月江城。\n西湖西畔晚波平。\n袖手时来照影。",
        "dynasty": "宋",
        "collection_info": null
    },
    {
        "uuid": "f6d4603774b0ef10f18dab9b84cd0c20",
        "title": "西江月 楼外疏星印水",
        "author": "张孝祥",
        "content": "楼外疏星印水，楼头画烛烘帘。\n凭高举酒恨厌厌。\n征路虚无指点。\n酒兴因君开阔，山容向我增添。\n一钩新月弄纤纤。\n浓雾花房办敛。",
        "dynasty": "宋",
        "collection_info": null
    },
    {
        "uuid": "a905ad824d03bb984ec98ae9fe02b10d",
        "title": "西江月 满载一船秋色",
        "author": "张孝祥",
        "content": "满载一船秋色，平铺十里湖光。\n波神留我看斜阳。\n放起鳞鳞细浪。\n明日风回更好，今宵露宿何妨。\n水晶宫里奏《霓裳》。\n准拟岳阳楼上。",
        "dynasty": "宋",
        "collection_info": null
    },
    {
        "uuid": "9c585e6eb12a31f7d5e0fe56215d8aa2",
        "title": "西江月 窗户青红尚湿",
        "author": "张孝祥",
        "content": "窗户青红尚湿，主人已作归期。\n坐中宾客尽邹枚。\n盛事它年应记。\n别酒深深但劝，离歌缓缓休催。\n扁舟明日转清溪。\n好月相望千里。",
        "dynasty": "宋",
        "collection_info": null
    },
    {
        "uuid": "0229f91225a50248dfafa8dbfe163ec0",
        "title": "西江月 汗铸九金神鼎",
        "author": "张孝祥",
        "content": "汗铸九金神鼎，隋书小字莲经。\n刚风劫火转清冥。\n护守应烦仙圣。\n昨梦归来帝所，今朝寿我亲庭。\n只将此宝伴长生。\n谈笑中原底定。",
        "dynasty": "宋",
        "collection_info": null
    },
    {
        "uuid": "624a21d8906d7b9a5031cb4f91ff1ec9",
        "title": "西江月 落日熔金万顷",
        "author": "张孝祥",
        "content": "落日熔金万顷，晴岚洗剑双锋。\n紫枢元是黑头公。\n佳处因君愈重。\n分得湖光一曲，唤回庐岳千峰。\n清尊今夜偶然同。\n早晚商岩有梦。",
        "dynasty": "宋",
        "collection_info": null
    },
    {
        "uuid": "24f245618ef60b4e686dbe8099365c8e",
        "title": "西江月 畴昔通家事契",
        "author": "张孝祥",
        "content": "畴昔通家事契，只今两镇交承。\n起居枢密太夫人。\n绿鬓斑衣相映。\n乞得神仙九酝，祝教福禄千春。\n台星直上寿星明。\n长见门阑鼎盛。",
        "dynasty": "宋",
        "collection_info": null
    },
    {
        "uuid": "5b793c220776750798b5f8d8f8ef804b",
        "title": "减字木兰花 佳人绝妙",
        "author": "张孝祥",
        "content": "佳人绝妙。\n不惜千金频买笑。\n燕姹莺娇。\n始遣清歌透碧宵。\n主人好事。\n更倒一尊留客醉。\n我醉思家。\n月满南池欲漾花。",
        "dynasty": "宋",
        "collection_info": null
    },
    {
        "uuid": "05357f032d3450738253e41487e3b5d6",
        "title": "减字木兰花 一尊留夜",
        "author": "张孝祥",
        "content": "一尊留夜。\n宾蜡烘帘光激射。\n冻合铜壶。\n细听冰檐夜剪酥。\n清愁冉冉。\n酒唤红潮登玉脸。\n明日重看。\n玉界琼楼特地寒。",
        "dynasty": "宋",
        "collection_info": null
    },
    {
        "uuid": "4639b1a6900c22d9b15248aba96ee7b2",
        "title": "减字木兰花 爱而不见",
        "author": "张孝祥",
        "content": "爱而不见。\n立马章台空便面。\n想像娉婷。\n只恐丹青画不成。\n诗人老去。\n恰要莺莺相伴住。\n试与平章。\n岁晚教人枉断肠。",
        "dynasty": "宋",
        "collection_info": null
    },
    {
        "uuid": "e1bf8fd259b62806884b421dabce7ce1",
        "title": "减字木兰花 阿谁曾见",
        "author": "张孝祥",
        "content": "阿谁曾见。\n马上墙阴通半面。\n玉立娉婷。\n一点灵犀寄目成。\n明朝重去。\n人在横溪溪畔住。\n乔木千章。\n摇落霜风只断肠。",
        "dynasty": "宋",
        "collection_info": null
    },
    {
        "uuid": "99547f6751534d67728f2c42c60f783d",
        "title": "减字木兰花 江头送客",
        "author": "张孝祥",
        "content": "江头送客。\n枫叶荻花秋索索。\n弦索休弹。\n清泪无多怕湿衫。\n故人相遇。\n不醉如何归得去。\n我醉望归。\n烟满空江月满堤。",
        "dynasty": "宋",
        "collection_info": null
    },
    {
        "uuid": "8169f7785ce81184aaae5034536a8cd5",
        "title": "减字木兰花 春如有意",
        "author": "张孝祥",
        "content": "春如有意。\n未接年华春已至。\n春事还新。\n多得年时五日春。\n春郊便绿。\n只向腊前春已足。\n屈指元宵。\n正是新春二十朝。",
        "dynasty": "宋",
        "collection_info": null
    },
    {
        "uuid": "50cdbc09b1427ecdebfe9124472e404b",
        "title": "减字木兰花 慈闱生日",
        "author": "张孝祥",
        "content": "慈闱生日。\n见说今年年九十。\n戏彩盈门。\n大底孩儿七个孙。\n人间喜事。\n只这一般难得似。\n愿我双亲。\n都似君家太淑人。",
        "dynasty": "宋",
        "collection_info": null
    },
    {
        "uuid": "960d802578348f437ea795b4e49b6290",
        "title": "减字木兰花 吹箫泛月",
        "author": "张孝祥",
        "content": "吹箫泛月。\n往事悠悠休更说。\n拍碎琉璃。\n始觉从前万事非。\n清齐净戒。\n休作断肠垂泪债。\n识破嚣尘。\n作个逍遥物外人。",
        "dynasty": "宋",
        "collection_info": null
    },
    {
        "uuid": "2193590e1adc0bf1c0b32b949c9aec5f",
        "title": "减字木兰花 人间奇绝",
        "author": "张孝祥",
        "content": "人间奇绝。\n只有梅花枝上雪。\n有个人人。\n梅样风标雪样新。\n芳心不展。\n嫩绿阴阴愁冉冉。\n一笑相看。\n试荐冰盘一点酸。",
        "dynasty": "宋",
        "collection_info": null
    },
    {
        "uuid": "a96ac91805f7c1bee6199176b992d2eb",
        "title": "减字木兰花 枷花搦柳",
        "author": "张孝祥",
        "content": "枷花搦柳。\n知道东君留意久。\n惨绿愁红。\n憔悴都因一夜风。\n轻狂蝴蝶。\n拟欲扶持心又怯。\n要免离披。\n不告东君更告谁。",
        "dynasty": "宋",
        "collection_info": null
    },
    {
        "uuid": "5a455a50beb1e09fdcb7ae487d92a2e3",
        "title": "清平乐 光尘扑扑",
        "author": "张孝祥",
        "content": "光尘扑扑。\n宫柳低迷绿。\n斗鸭阑干春诘曲。\n帘额微风绣蹙。\n碧云轻翼无凭。\n困来小倚银屏。\n楚梦未禁春晚，黄鹂犹自声声。",
        "dynasty": "宋",
        "collection_info": null
    },
    {
        "uuid": "df069a45b5cc3962b98f6e06e9013d49",
        "title": "清平乐 油幢画戟",
        "author": "张孝祥",
        "content": "油幢画戟。\n玉铉调春色。\n勋阀诸郎俱第一。\n风流前辈敌。\n玉人双鞚华□。\n翠云深处消摇。\n有客留君东阁，时闻风下笙箫。",
        "dynasty": "宋",
        "collection_info": null
    },
    {
        "uuid": "193d04da705ee2ca6fa30cc0396b49a9",
        "title": "清平乐 吹香嚼蕊",
        "author": "张孝祥",
        "content": "吹香嚼蕊。\n独立东风里。\n玉冻云娇天似水。\n羞杀夭桃秾李。\n如今见说阑干。\n不禁月冷霜寒。\n垅上驿程人远，楼头戍角声干。",
        "dynasty": "宋",
        "collection_info": null
    },
    {
        "uuid": "7578368d351287c6f436b14874ffde61",
        "title": "清平乐 英姿慷慨",
        "author": "张孝祥",
        "content": "英姿慷慨。\n独立风尘外。\n湖海平生豪气在。\n行矣云龙际会。\n充庭兰玉森森。\n一觞共祝修铃。\n此地去天尺五，明年持櫜西清。",
        "dynasty": "宋",
        "collection_info": null
    },
    {
        "uuid": "9ae2c3c392307aed8011e521e946ca43",
        "title": "清平乐 向来省户",
        "author": "张孝祥",
        "content": "向来省户。\n谋国参伊吕。\n暂借良筹非再举。\n谈笑肃清三楚。\n良辰上客徜佯。\n奏篇犹记传香。\n此日一尊相属，它时同在岩廊。",
        "dynasty": "宋",
        "collection_info": null
    },
    {
        "uuid": "d1f5a0851894c4eac6381450bbb73b91",
        "title": "点绛唇 四到蕲州",
        "author": "张孝祥",
        "content": "四到蕲州，今年更是逢重九。\n应时纳佑。\n随分开尊酒。\n屡舞婆娑，醉我平生友。\n休回首。\n世间何有。\n明月疏疏柳。",
        "dynasty": "宋",
        "collection_info": null
    },
    {
        "uuid": "5869450ba2ed381ff1e326aaa921d2b7",
        "title": "点绛唇 绮燕高张",
        "author": "张孝祥",
        "content": "绮燕高张，玉潭月丽玻璃满。\n旆霞行卷。\n无复长安远。\n夏木阴阴，路袅熏风转。\n空留恋。\n细吹银管。\n别意随声缓。",
        "dynasty": "宋",
        "collection_info": null
    },
    {
        "uuid": "6f58162e157b47316c6ebdbfab58990f",
        "title": "点绛唇 萱草榴花",
        "author": "张孝祥",
        "content": "萱草榴花，画堂永昼风清暑。\n麝团菰黍。\n助泛菖蒲醑。\n兵辟神符，命续同心缕。\n宜欢聚。\n绮筵歌舞。\n岁岁酬端午。",
        "dynasty": "宋",
        "collection_info": null
    },
    {
        "uuid": "957bd45e479c2055f0cf87b0e93f9d64",
        "title": "卜算子 雪月最相宜",
        "author": "张孝祥",
        "content": "雪月最相宜，梅雪都清绝。\n去岁江南见雪时，月底梅花发。\n今岁早梅开，依旧年时月。\n冷艳孤光照眼明，只欠些儿雪。",
        "dynasty": "宋",
        "collection_info": null
    },
    {
        "uuid": "00738e1b1b7a897e63b79bcabc0e96fb",
        "title": "诉衷情 晚烟斜日思悠悠",
        "author": "张孝祥",
        "content": "晚烟斜日思悠悠。\n西北有高楼。\n十分准拟明月，还似去年游。\n飞玉斝，卷琼钩。\n唤新愁。\n姮娥贪共，暮雨朝云，忘了中秋。",
        "dynasty": "宋",
        "collection_info": null
    },
    {
        "uuid": "44f3a80ea1182e29510d26c0b49c080a",
        "title": "诉衷情 乱红深紫过群芳",
        "author": "张孝祥",
        "content": "乱红深紫过群芳。\n初欲灭春光。\n花王自有标格，尘外锁韶阳。\n留国艳，问仙乡。\n自天香。\n翠帏遮日，红烛通宵，与醉千场。",
        "dynasty": "宋",
        "collection_info": null
    },
    {
        "uuid": "59dd0e83ee3c468f9e69e24a582a2448",
        "title": "好事近 一朵木犀花",
        "author": "张孝祥",
        "content": "一朵木犀花，珍重玉纤新摘。\n插向远山深处，占十分秋色。\n满园桃李闹春风，漫红红白白。\n争似淡妆娇面，伴蓬莱仙客。",
        "dynasty": "宋",
        "collection_info": null
    },
    {
        "uuid": "852a8fc9b83e6ff41aa77e44f7942998",
        "title": "好事近 万瓦雪花浮",
        "author": "张孝祥",
        "content": "万瓦雪花浮，应是化工融结。\n仍看牡丹初绽，有层层千叶。\n镂冰剪水更鲜明，说道真奇绝。\n来报主人佳兆，庆我公还阕。",
        "dynasty": "宋",
        "collection_info": null
    },
    {
        "uuid": "93fdcb58f74469f6faed2da346d85386",
        "title": "南歌子 曾到蕲州不",
        "author": "张孝祥",
        "content": "曾到蕲州不，人人说使君。\n使君才具合经纶。\n小试边城、早晚上星辰。\n佳节重阳近，清歌午夜新。\n举杯相属莫辞频。\n后日相思、我已是行人。",
        "dynasty": "宋",
        "collection_info": null
    },
    {
        "uuid": "797e786f2227dbaa175aaf7b7ebf208d",
        "title": "水调歌头 明月浸瑶碧",
        "author": "李处全",
        "content": "明月浸瑶碧，河汉水交流。\n偏来照我，知我白发不胜愁。\n客里山中三载，枕上人间一梦，曾忆到瀛洲。\n矫首蓬壶路，两腋已飕飕。\n记扁舟，浮震泽，趁中秋。\n垂虹亭上，与客千里快凝眸。\n看剑引杯狂醉，饮水曲肱高卧，鹏鷃已同游。\n起舞三人耳，横笛唤沙鸥。",
        "dynasty": "宋",
        "collection_info": null
    },
    {
        "uuid": "c6d5b68bef23b2caac9bddb310392255",
        "title": "水调歌头 落日暝云合",
        "author": "李处全",
        "content": "落日暝云合，客子意如何。\n定知今日，封六巽二弄干戈。\n四望际天空阔，一叶凌涛掀舞，壮志未消磨。\n为向吴儿道，听我扣舷歌。\n我常欲，利剑戟，斩蛟鼍。\n胡尘未扫，指挥壮士挽天河。\n谁料半生忧患，成就如今老态，白发逐年多。\n对此貌无恐，心亦畏风波。",
        "dynasty": "宋",
        "collection_info": null
    },
    {
        "uuid": "af2e1c751c6c056ed07cd056755d9d95",
        "title": "水调歌头 春事已如许",
        "author": "李处全",
        "content": "春事已如许，柳眼早依依。\n故园桃李何似，芳蕊想团枝。\n此地嵩高名里，信美元非吾土。\n清梦绕瀍洢。\n扶杖欲行乐，还使我心悲。\n对琴书，歌一阕，引千卮。\n昔曾击楫，今日投老叹吾衰。\n睡起推窗凝睇，失喜柔桑微绿，便拟作春衣。\n搔首长吟处，此意有谁知。",
        "dynasty": "宋",
        "collection_info": null
    },
    {
        "uuid": "ea40f45df8a5cd06cbd43ba125bfeb34",
        "title": "水调歌头 微雨眼明处",
        "author": "李处全",
        "content": "微雨眼明处，春信着南枝。\n百花头上消息，为我赴襟期。\n松下凌霜古干，竹外横窗疏影，同是翠寒姿。\n唤取我曹赏，莫使俗流知。\n对风前，看雪后，总相宜。\n碧天如洗，何许羌笛月边吹。\n一段出群标格，合得水仙兄事，千古豫章诗。\n鼎鼐付佳实，终待梦秋时。",
        "dynasty": "宋",
        "collection_info": null
    },
    {
        "uuid": "bf041de9853bc19eca43a8cd61fc1874",
        "title": "水调歌头 飞雪已传信",
        "author": "李处全",
        "content": "飞雪已传信，端叶未分枝。\n莫嫌开晚，前月曾付小春期。\n谁道梳风洗雨，不许调脂弄粉，容易涴天姿。\n眼界未多见，鼻观已先知。\n昔西湖，今北客，各从宜。\n要渠烂熳，趣得暖律为渠吹。\n犹记石亭攀折，浑似扬州观赏，清兴欲寻诗。\n三嗅不离手，如得和篇时。",
        "dynasty": "宋",
        "collection_info": null
    },
    {
        "uuid": "e928963bec0f04b14fc3b6c9d6908d9c",
        "title": "水调歌头 今夕定何夕",
        "author": "李处全",
        "content": "今夕定何夕，今夕岁还除。\n团栾儿女，尽情灯火照围炉。\n但惜年从节换，便觉身随日老，踪迹尚沈浮。\n万事古如此，聊作旧桃符。\n任东风，吹缟鬓，戏臞儒。\n韶颜壮齿，背人去似隙中驹。\n杯酌犹倾腊酒，漏箭已传春夜，何处不歌呼。\n惟愿长穷健，命酹且欢娱。",
        "dynasty": "宋",
        "collection_info": null
    },
    {
        "uuid": "4e9bf22f624e54be98647a383a229e79",
        "title": "水调歌头 楼观数南国",
        "author": "李处全",
        "content": "楼观数南国，烟雨压东州。\n溪山雄胜，天开图画肖瀛洲。\n我破瀛洲客梦，来剖仙洲符竹，乐岁又云秋。\n聊作幻师戏，肯遗后人愁。\n趁佳时，招我辈，共凝眸。\n君侯胸次邱壑，意匠付冥搜。\n刻日落成华栋，对月难并清景，千丈素光流。\n老子兴何极，小子趣觥筹。",
        "dynasty": "宋",
        "collection_info": null
    },
    {
        "uuid": "f6751b15f3a941160c90cae143795fdc",
        "title": "满江红 清晓高堂",
        "author": "李处全",
        "content": "清晓高堂，春晚处、旧红新绿。\n耸曩昔、蟠桃初种，更并潭菊。\n强健老人松下鹤，森荣孙子霜中竹。\n看共持、寿斝祝期颐，倾醽醁。\n烘晴昼，炉烟馥。\n连永夜，笙歌簇。\n喜一时欢意，何人兼足。\n早愿诸甥成宅相，便从明岁开汤沐。\n向年年、今日度新腔，调仙曲。",
        "dynasty": "宋",
        "collection_info": null
    },
    {
        "uuid": "b440638e135c39995bedb827a4460685",
        "title": "临江仙 畴昔方壶游戏地",
        "author": "李处全",
        "content": "畴昔方壶游戏地，群仙步履相从。\n明黄衫子御西风。\n佩环金错落，羽葆翠璁珑。\n骑鹄翩然归去路，吹箫横度青峰。\n夜深河汉冷秋容。\n前驱香十里，飘坠月轮东。",
        "dynasty": "宋",
        "collection_info": null
    },
    {
        "uuid": "e76e7c132a3fb6dc993f653ea13ed867",
        "title": "念奴娇 一天春意",
        "author": "李处全",
        "content": "一天春意，趁东皇幽赏，重飞端叶。\n造物有心成伟观，来伴红蕖开彻。\n桂魄初圆，梅腮全放，节物俱奇绝。\n冷官门巷，望中北固楼堞。\n遐想蓬底高人，拥衾无寐，九曲长增结。\n我亦低窗翻蠹纸，失喜瑶花盈尺。\n拥鼻孤吟，搔头危坐，所欠惟佳客。\n须君来此，脸纹相对生缬。",
        "dynasty": "宋",
        "collection_info": null
    },
    {
        "uuid": "91c4540a5fe13aae8db6ad262cd651a8",
        "title": "满庭芳 乳燕将雏",
        "author": "李处全",
        "content": "乳燕将雏，啼莺求友，江南梅子黄时。\n欲晴还雨，烟外看成丝。\n迎袂风来梦陇，吹饼饵、香入书帷。\n行吟处，溪翁说我，不似去年衰。\n方池。\n荷出水，朱榴倚槛，粉箨穿篱。\n有吾曹我辈，把酒寻诗。\n醉去黑甜一枕，炉烟袅、花影斜晖。\n家山乐，南窗寄傲，唯有晦庵知。",
        "dynasty": "宋",
        "collection_info": null
    },
    {
        "uuid": "101ddc12f543352c0e6ad0c023254488",
        "title": "鹧鸪天 烟雨溟溟趁落成",
        "author": "李处全",
        "content": "烟雨溟溟趁落成。\n只应天欲称佳名。\n万丝明灭青山映，匹素浓纤渌水萦。\n民亦乐，美能并。\n酒杯莫惜十分倾。\n要知社下平生志，觞政聊须为主盟。",
        "dynasty": "宋",
        "collection_info": null
    },
    {
        "uuid": "5d2d87b5242c1106b12272ce3bc6d566",
        "title": "鹧鸪天 缥缈危楼百尺雄",
        "author": "李处全",
        "content": "缥缈危楼百尺雄。\n淡烟疏雨暗帘栊。\n偶妨清赏中秋夕，为忆名言玉局翁。\n贤达意，古今同。\n凉天佳月会相逢。\n老蟾一跃三千丈，却唤姮娥驾阆风。",
        "dynasty": "宋",
        "collection_info": null
    },
    {
        "uuid": "7b2f43fce479021025e2f81ba09a2780",
        "title": "柳梢青 九天圆月",
        "author": "李处全",
        "content": "九天圆月。\n香尘碎玉，素涛翻雪。\n石乳香甘，松风汤嫩，一时三绝。\n清宵好尽欢娱，奈明日、扶头怎说。\n整顿颓山，殷勤春露，馀甘齿颊。",
        "dynasty": "宋",
        "collection_info": null
    },
    {
        "uuid": "3eba50e2ed08722a5a837eb02d1bb9d6",
        "title": "柳梢青 馀甘齿颊",
        "author": "李处全",
        "content": "馀甘齿颊。\n酒□半酣，漏声频促。\n月下传呼，风前掺别，无因留客。\n丁宁玉笋磨香，为料理、十分醒着。\n后会何时，前欢未尽，明朝重约。",
        "dynasty": "宋",
        "collection_info": null
    },
    {
        "uuid": "0dd6df1655c80639566e4dcdf6143c45",
        "title": "朝中措 晦庵四至似天宽",
        "author": "李处全",
        "content": "晦庵四至似天宽。\n生计有心田。\n闲弄炉熏茗碗，困寻纸帐蒲团。\n商山橘隐，须弥芥纳，容与湖天。\n谁笑先生贫窭，东篱无数金钱。",
        "dynasty": "宋",
        "collection_info": null
    },
    {
        "uuid": "a3bd24e499a5a5772ec4875ae91f95aa",
        "title": "朝中措 熏风庭院燕双飞",
        "author": "李处全",
        "content": "熏风庭院燕双飞。\n园柳啭黄鹂。\n是处蜂狂蝶乱，元来绿暗红稀。\n衫笼白苎，琴推绿绮，满眼新诗。\n好个江南风景，杜鹃犹自催归。",
        "dynasty": "宋",
        "collection_info": null
    },
    {
        "uuid": "b94ce8130cbd31dc9fe625530d54c183",
        "title": "菩萨蛮 杜鹃只管催归去",
        "author": "李处全",
        "content": "杜鹃只管催归去。\n知渠教我归何处。\n故国泪生痕。\n那堪枕上闻。\n严装吾已具。\n泛宅吴中路。\n弭棹唤东邻。\n江东日暮云。",
        "dynasty": "宋",
        "collection_info": null
    },
    {
        "uuid": "871980fe4a2ee333f8aaa98e9404bbe7",
        "title": "菩萨蛮 晦庵老子修行久",
        "author": "李处全",
        "content": "晦庵老子修行久。\n问禅金粟曾回首。\n截竹是禅机。\n吹破粟玉枝。\n西湖秋好处。\n承得昭阳露。\n香透月轮低。\n来熏打坐时。",
        "dynasty": "宋",
        "collection_info": null
    },
    {
        "uuid": "86f7b30b367717a0c9b97d445ae9bff7",
        "title": "菩萨蛮 四时皆有司花女",
        "author": "李处全",
        "content": "四时皆有司花女。\n杪秋犹见花如许。\n想得紫金丹。\n工夫造化间。\n春莺留弱羽。\n更渍蔷薇露。\n莫取落英餐。\n留供醉眼看。",
        "dynasty": "宋",
        "collection_info": null
    },
    {
        "uuid": "a69e61371068ddb5f7859c1b2fc5b98a",
        "title": "浣溪沙 宋玉应当久断肠",
        "author": "李处全",
        "content": "宋玉应当久断肠。\n满城风雨尽重阳。\n年年戏马忆吾乡。\n催促东篱金蕊放，佳人更绣紫萸囊。\n白衣才到共飞觞。",
        "dynasty": "宋",
        "collection_info": null
    },
    {
        "uuid": "0d5fd18ade6e0b0fbbada6b7d293b31f",
        "title": "西江月 窗户风熏端午",
        "author": "李处全",
        "content": "窗户风熏端午，楼台月满中秋。\n阴晴寒暑总无忧。\n几事不如重九。\n落帽何羞种种，看山都付悠悠。\n黄花已作醉乡游。\n梦觉黄花在手。",
        "dynasty": "宋",
        "collection_info": null
    },
    {
        "uuid": "c52aad1b9cc53fe8e1bc4df25f865b0b",
        "title": "西江月 婥婥妆楼红袖",
        "author": "李处全",
        "content": "婥婥妆楼红袖，亭亭将阃青油。\n东皇天巧世无俦。\n定有司花妙手。\n十里香风晓霁，千家绮陌春游。\n竹西路转古扬州。\n歌吹只应如旧。",
        "dynasty": "宋",
        "collection_info": null
    },
    {
        "uuid": "32d493deee2e2afc2a96e7d2a70b9c49",
        "title": "西江月 南国一分春色",
        "author": "李处全",
        "content": "南国一分春色，东窗八面光风。\n女兄欢笑酒尊同。\n满眼儿孙群从。\n但愿年逾百岁，何妨时醉千锺。\n朱颜绿发照青铜。\n要看如龙如凤。",
        "dynasty": "宋",
        "collection_info": null
    },
    {
        "uuid": "81f3b2220980866a195206321a61a889",
        "title": "生查子 庭户小光中",
        "author": "李处全",
        "content": "庭户小光中，帘幕秋光里。\n曲沼绮疏横，几处新妆洗。\n红脸露轻匀，翠袖风频倚。\n鸾鉴不须开，自有窗前水。",
        "dynasty": "宋",
        "collection_info": null
    },
    {
        "uuid": "d0fa5b0fc522b7ee136856a420c38a6a",
        "title": "生查子 温柔属东西",
        "author": "李处全",
        "content": "温柔属东西，和冷经三五。\n几夜德星明，果应荀陈聚。\n分虎屈雄姿，展骥淹遐步。\n除诏已涂芝，便看朝天去。",
        "dynasty": "宋",
        "collection_info": null
    },
    {
        "uuid": "55f2a6ab45ea0d05664fb40f3cf78310",
        "title": "减字木兰花 今年菊早",
        "author": "李处全",
        "content": "今年菊早。\n想到重阳花正好。\n玉冷金寒。\n全似东篱挹露看。\n色庄香重。\n直与梅花堪伯仲。\n待唤渊明。\n三友相从盖为倾。",
        "dynasty": "宋",
        "collection_info": null
    },
    {
        "uuid": "70e1be3f4a173b970646080c6e4a1539",
        "title": "减字木兰花 谁将翡翠",
        "author": "李处全",
        "content": "谁将翡翠。\n闲屑黄金摅巧思。\n缀就花钿。\n飞上秋云入鬓蝉。\n一枝斜倚。\n披拂香风多少意。\n午镜重匀。\n娇额妆成宫样新。",
        "dynasty": "宋",
        "collection_info": null
    },
    {
        "uuid": "3dccd5ac24ce82582917d988a60a2fe4",
        "title": "减字木兰花 更生观尽",
        "author": "李处全",
        "content": "更生观尽。\n双璧蒹葭那敢并。\n四海无人。\n笑语从容许我亲。\n平生此客。\n复与太丘登醉白。\n病里颦眉。\n贪看惺惺骑马归。",
        "dynasty": "宋",
        "collection_info": null
    },
    {
        "uuid": "8a9037f9627191807983cedcac48bbdc",
        "title": "相见欢 新凉襟袂冷然",
        "author": "李处全",
        "content": "新凉襟袂冷然。\n乍晴天。\n风送谁家羌管、月便娟。\n云散尽，秋空碧，玉钩悬。\n洗耳时听三弄、等团圆。",
        "dynasty": "宋",
        "collection_info": null
    },
    {
        "uuid": "66ea1bffc446e7091a8dc7ab4d17c17f",
        "title": "江城子 一番风雨一番凉",
        "author": "李处全",
        "content": "一番风雨一番凉。\n炯秋光。\n又重阳。\n潇洒东篱，浑学汉宫妆。\n今日且须开口笑，花露袅，鬓云香。\n泼醅新取淡鹅黄。\n趁幽芳。\n趣飞觞。\n落帽当时，□发少年狂。\n万事破除惟有此，尘外客，醉中乡。",
        "dynasty": "宋",
        "collection_info": null
    },
    {
        "uuid": "b33f0d1129dd94404ad33cf39e00b894",
        "title": "阮郎归 佳人偏爱菊花天",
        "author": "李处全",
        "content": "佳人偏爱菊花天。\n玉钗金附蝉。\n歌声缥缈紫云边。\n博山沈水烟。\n须斗酒，泛觥船。\n乃翁能百篇。\n高堂此会看年年。\n夜深人醉眠。",
        "dynasty": "宋",
        "collection_info": null
    },
    {
        "uuid": "a43560c78f812e765d65fec05b196c6d",
        "title": "忆秦娥 春山寂",
        "author": "李处全",
        "content": "春山寂。\n佳人凝笑山南陌。\n山南陌。\n东风寒浅，绛罗衫窄。\n阑干倚处云如幂。\n晚来雨过胭脂滴。\n胭脂滴。\n啼妆难劝，且须欢伯。",
        "dynasty": "宋",
        "collection_info": null
    },
    {
        "uuid": "e069fc8064218e6acfc512a9d5e520bf",
        "title": "忆秦娥 莺花寂",
        "author": "李处全",
        "content": "莺花寂。\n为渠游冶长安陌。\n长安陌。\n今朝风景，酒肠宽窄。\n锦茵闲把熏笼幂。\n嫩红倚绿娇如滴。\n娇如滴。\n古今高咏，老泉仙伯。",
        "dynasty": "宋",
        "collection_info": null
    },
    {
        "uuid": "cff23a7c4e5e3ad56c5cf9a613bd9bca",
        "title": "好事近 香雪弄春妍",
        "author": "李处全",
        "content": "香雪弄春妍，柳外黄昏池阁。\n要看月华相映，卷东风帘幕。\n更倾壶酒伴芳姿，名字胜桑落。\n直与岭梅兄弟，是醍醐酥酪。",
        "dynasty": "宋",
        "collection_info": null
    },
    {
        "uuid": "f4a3347709a4ad17a2d63983360e61d5",
        "title": "蓦山溪 梨花过雨",
        "author": "李处全",
        "content": "梨花过雨，已是春强半。\n花恼欲颠狂，兴浑在、秋千架畔。\n搔头无语，斜日上帘栊，飞上下，语呢喃，又见双双燕。\n鱼吹细浪，镜面摇歌扇。\n籍草倒芳尊，亲香茵、落红千片。\n追奔蜗角，回首醉初醒，逢节物，且欢娱，莫待流年换。",
        "dynasty": "宋",
        "collection_info": null
    },
    {
        "uuid": "7c5b547222c5e1847005d204267e8fcd",
        "title": "卜算子 春事忆松江",
        "author": "李处全",
        "content": "春事忆松江，江上花无数。\n一枕匆匆醉梦中，芳草臞庵路。\n携手度虹梁，洗眼看渔具。\n盐豆莼羹是处无，早买扁舟去。",
        "dynasty": "宋",
        "collection_info": null
    },
    {
        "uuid": "47130723f4fcdbef6d6398f4aad8193c",
        "title": "卜算子 芍药斗新妆",
        "author": "李处全",
        "content": "芍药斗新妆，杨柳飞轻雪。\n着意留连不放春，已向东皇说。\n况是谪仙家，自有长生诀。\n方士呼来借玉蟾，要吸杯中月。",
        "dynasty": "宋",
        "collection_info": null
    },
    {
        "uuid": "af4f2abbfed66a1c677a490663a2c371",
        "title": "诉衷情 疏烟明淡雨膏如",
        "author": "李处全",
        "content": "疏烟明淡雨膏如。\n青入烧痕初。\n开到无言桃李，春事喜敷腴。\n随杖履，有琴书。\n酒盈壶。\n风前花下，睡起醒时，着我篮舆。",
        "dynasty": "宋",
        "collection_info": null
    },
    {
        "uuid": "ebb6477385caabc242a2e3a8e64c5ffa",
        "title": "醉蓬莱 政馀春眷眷",
        "author": "李处全",
        "content": "政馀春眷眷，首夏骎骎，清和时候。\n晓色曈昽，瑞霭凝轩牖。\n着子青梅，袅枝红药，物物俱情厚。\n绿倚朱弦，檀槽铁拨，华堂称寿。\n季父高怀，庆锺吾姊，富贵长年，自应兼有。\n更看诸郎，谢砌芝兰秀。\n蚤晚成名，雁行亲膝，无忌胜如舅。\n沆瀣朝霞，蓬莱弱水，酿为春酒。",
        "dynasty": "宋",
        "collection_info": null
    },
    {
        "uuid": "b4b720e627ba9a1e7cbc2cb14786bbeb",
        "title": "贺新郎 秋意生何许",
        "author": "李处全",
        "content": "秋意生何许。\n对玉钩、微云避舍，素风吹暑。\n银汉桥成天路稳，干鹊声声媚妩。\n送仙杖、年年须度。\n离合悲欢多少话，想今宵、缱绻难深诉。\n千古恨，无新故。\n聊须作意成欢绪。\n为佳时、金针戏把，翠觞频举。\n莫念匆匆轻掺袂，天上元无间阻。\n况好是、新凉庭户。\n倦客天涯磋老大，趁珠帘、绣额高楼处。\n乞些巧，调儿女。",
        "dynasty": "宋",
        "collection_info": null
    },
    {
        "uuid": "5d842e431e9f3bd9d4c2051a8b4c7de8",
        "title": "贺新郎 心事知谁许",
        "author": "李处全",
        "content": "心事知谁许。\n政吾曹、摛辞弄翰，邀凉蠲暑。\n节物于人俱可喜，今夕渠偏媚妩。\n笑曝腹、书生风度。\n河鼓天孙非世俗，纵惊云、急雨休轻诉。\n忆倾盖，便如故。\n良辰欢意宽离绪。\n称仙家、瑶台缥缈，霓裳掀举。\n应想尘寰空怅望，月路谁曾隔阻。\n是处有、绮窗朱户。\n我爱五湖烟水阔，待扁舟，寻到搘机处。\n访婺女，共嬃女。",
        "dynasty": "宋",
        "collection_info": null
    },
    {
        "uuid": "d2044584b006ca6eba5de3d3c88999df",
        "title": "四和香・四犯令 香雪新苞偏胜韵",
        "author": "李处全",
        "content": "香雪新苞偏胜韵。\n领袖催花信。\n华节良辰人有分。\n看士女、旛垂鬓。\n莫向春风寻旧恨。\n乐事随方寸。\n眉寿故应天不吝。\n浮大白、吾无闷。",
        "dynasty": "宋",
        "collection_info": null
    },
    {
        "uuid": "ac932f332c94607ae61096f6b696390a",
        "title": "玉楼春 年光箭脱无留计",
        "author": "李处全",
        "content": "年光箭脱无留计。\n才过立春还守岁。\n要知一岁已寻侬，听打个惊人喷嚏。\n椒盘荐寿休辞醉。\n坐听爆竹浑无寐。\n明朝末后饮屠苏，白发从渠相点缀。",
        "dynasty": "宋",
        "collection_info": null
    },
    {
        "uuid": "4b4208776607df5d8d5df6770aa22b20",
        "title": "南乡子 和气作春妍",
        "author": "李处全",
        "content": "和气作春妍。\n以作寒归塞地天。\n岁月翩翩人老矣，华颠。\n胆冷更长自不眠。\n节物映椒盘。\n柏酒香浮白玉船。\n捧劝大家相祝愿，何言。\n但愿今年胜去年。",
        "dynasty": "宋",
        "collection_info": null
    },
    {
        "uuid": "11c6bc315c492de8ff2691cd7fa2684f",
        "title": "苏幕遮 不忧贫",
        "author": "韩仙姑",
        "content": "不忧贫，不念富。\n大悟之人，开着波罗铺。\n内心真知无价宝，欲识真如，正照菩提路。\n贪爱心，须除去。\n清静法身，直是堪凭据。\n忍辱波罗为妙乐，服了一圆，万病都新愈。",
        "dynasty": "宋",
        "collection_info": null
    },
    {
        "uuid": "87c75d4187d62697320b54db39780329",
        "title": "朝中措 郧城清胜压湖湘",
        "author": "周颉",
        "content": "郧城清胜压湖湘。\n人物镇相望。\n秀气谁符楚泽，建安诸子文章。\n东风得意，青云路稳，好去腾骧。\n要识登科次第，待看北斗光芒。",
        "dynasty": "宋",
        "collection_info": null
    },
    {
        "uuid": "4c71a150445a3efc6ede5c31f3e04e46",
        "title": "朝中措 人才七泽盛三湘",
        "author": "王彭年",
        "content": "人才七泽盛三湘。\n前辈敢追望。\n惭愧史君劝驾，杯前重赐篇章。\n雷风断送，鱼龙变化，云路蜚骧。\n德意如何报称，短歌莫写毫芒。",
        "dynasty": "宋",
        "collection_info": null
    },
    {
        "uuid": "d4f5ee8351bb8038de2eb612aa75a307",
        "title": "朝中措 史君清德比清湘",
        "author": "李伯虎",
        "content": "史君清德比清湘。\n妙政古相望。\n闲暇恩波万井，笑谈风月千章。\n殷勤劝驾，几人怀德，刻意胜骧。\n试问匣中长剑，也应增焕光芒。",
        "dynasty": "宋",
        "collection_info": null
    },
    {
        "uuid": "8bb6c9565a0ddce3d02eaa189feebbe0",
        "title": "水调歌头 一雁破空碧",
        "author": "丘崈",
        "content": "一雁破空碧，秋满荻花洲。\n淮山淡扫，欲颦眉黛唤人愁。\n落日归云天外，目断清江无际，浩荡没轻鸥。\n有恨寄流水，无泪学羁囚。\n望石城，思东府，话西州。\n平芜千里，古来佳处几回秋。\n歌舞当年何在，罗绮一时同尽，梦幻两悠悠。\n杯到莫停手，唯酒可忘忧。",
        "dynasty": "宋",
        "collection_info": null
    },
    {
        "uuid": "5565486f6070de0e319f2c76eb043510",
        "title": "水调歌头 人物冠江左",
        "author": "丘崈",
        "content": "人物冠江左，正始有遗音。\n谪仙风味，洒然那受一尘侵。\n倚马文章天与，霏屑谈辞云委，宣室为虚襟。\n小驻外台节，聊屈济时心。\n记长庚，曾入梦，恰而今。\n橙黄橘绿，可人风物是秋深。\n九日明朝佳节，得得天教好景，供与醉时吟。\n从此寿千岁，一岁一登临。",
        "dynasty": "宋",
        "collection_info": null
    },
    {
        "uuid": "2ecee12d1e6502a9832feeedd7c6e876",
        "title": "水调歌头 小队拥龙节",
        "author": "丘崈",
        "content": "小队拥龙节，三度过鲈乡。\n烟波万顷，欸波绉湿斜阳。\n何处渔舟唱晚，最是芦花风断，欸乃一声长。\n矫首望空阔，逸兴坠微茫。\n笑尘缨，何日许，濯沧浪。\n天随甫里，相寻无处一凄凉。\n会把水光山色，收入烟蓑短艇，胜世作清狂。\n举酒属公子，富贵未渠央。",
        "dynasty": "宋",
        "collection_info": null
    },
    {
        "uuid": "8dac9dd4497ef9d0f221b894dba21530",
        "title": "水调歌头 一叶下林表",
        "author": "丘崈",
        "content": "一叶下林表，秋色满蘅皋。\n江风吹雨初过，天宇一何高。\n蜡屐径来堂上，倚杖け然长啸，万里看云涛。\n逸兴浩无际，安得驾灵鳌。\n叹吾生，天地里，一秋毫。\n江山如传，古来阅尽几英豪。\n回首只今何在，举目依然风景，此意属吾曹。\n欲去重惆怅，松径冷萧骚。",
        "dynasty": "宋",
        "collection_info": null
    },
    {
        "uuid": "b02fa613c561416ea68f1dcd0f6ae3fc",
        "title": "水调歌头 彩舰驾飞鹢",
        "author": "丘崈",
        "content": "彩舰驾飞鹢，帆影漾江乡。\n肥梅天气，一声横玉换新阳。\n惊起沙汀鸥鹭，点破暮天寒碧，极目楚天长。\n一抹残霞外，云断水茫茫。\n朔清风，歌白雪，和沧浪。\n枕流亭馆，昔年行处半荒凉。\n我欲骖风游戏，收拾烟波佳景，一一付词章。\n闻说洞天好，何处水中央。",
        "dynasty": "宋",
        "collection_info": null
    },
    {
        "uuid": "4d7070ff04bf25e426849f4efcc21740",
        "title": "满江红 驻马江头",
        "author": "丘崈",
        "content": "驻马江头，聊自放、尘劳踪迹。\n身渐老、尊前羞见，异乡风物。\n雪柳垂金旛胜小，钗头又报春消息。\n记去年、持酒觅新词，人疏隔。\n时序好，今犹昔。\n携赏处，空追忆。\n都如梦才觉，悄然难觅。\n且饮不须论许事，从今煞有佳天色。\n但官闲、有酒便嬉游，愁无益。",
        "dynasty": "宋",
        "collection_info": null
    },
    {
        "uuid": "0de2835fb6b090418be49ec5f3412a2c",
        "title": "满江红 玉宇无尘",
        "author": "丘崈",
        "content": "玉宇无尘，斜阳外、江楼伫立。\n人正远、骑鲸南去，笑言难挹。\n冰雪生寒烟瘴冷，海山着处恩波湿。\n问碧门、金阕待君来，何时入。\n犹自有，新篇什。\n应念我，相思急。\n满乌丝挥遍，麝煤香浥。\n尊酒相逢佳□□，十年一梦长川吸。\n想上都、风月未盟寒，追良集。",
        "dynasty": "宋",
        "collection_info": null
    },
    {
        "uuid": "235b2fabb60b2345a592522c8d585bd6",
        "title": "满江红 十载重游",
        "author": "丘崈",
        "content": "十载重游，愧好在、吴中父老。\n官事里、空然痴绝，竟何曾了。\n赖有平生知己地，全胜末路依刘表。\n竟此身、还复雁门踦，宁论早。\n篷仙语，开朕兆。\n郇翰洒，增荣耀。\n倚先声风动，了然家晓。\n翘馆每烦尘想□，宾筵更着红妆绕。\n算从前、得此慰初心，于人少。",
        "dynasty": "宋",
        "collection_info": null
    },
    {
        "uuid": "cca91a12685f6253a4bd54f65da8bac3",
        "title": "满江红 冠盖吴中",
        "author": "丘崈",
        "content": "冠盖吴中，羡来往、风流二老。\n谈笑处、清风满座，倡酬不了。\n琪树相鲜昆阆里，玉山高并云烟表。\n叹□时、顿有古来无，功名早。\n膺帝眷，符梦兆。\n为国镇，腾光耀。\n更宁容秀野，醉眠清晓。\n麟组已联方面重，衮衣行接天香绕。\n许畸人、巾履奉英游，荣多少。",
        "dynasty": "宋",
        "collection_info": null
    },
    {
        "uuid": "a0c2a33e76129ea14ba31e2e3a4f6d57",
        "title": "满江红 楚甸云收",
        "author": "丘崈",
        "content": "楚甸云收，歌舞地、依然江渚。\n嗟往事、豪华无限，梦回何许。\n翠被那知思玉度，绣袿谩说为行雨。\n悄不禁、俯仰一凄凉，成千古。\n吴蜀会，襟喉处。\n据胜势，开天府。\n着诗书元帅，谈笑尊俎。\n步障月明翻鼓吹，华榱雾湿披窗户。\n把胜游、都与旧风光，湔尘土。",
        "dynasty": "宋",
        "collection_info": null
    },
    {
        "uuid": "7115dbc51df7913eff2959dd8da87a2d",
        "title": "满江红 平楚苍然",
        "author": "丘崈",
        "content": "平楚苍然，烟霭外、飞鸿冥灭。\n身老矣、登临感慨，几时当彻。\n痛饮从教吹帽落，悲歌莫击壶边缺。\n算人生、任运复何为，伤情切。\n功名事，休谩说。\n渠有命，谁工拙。\n且随宜斗健，强酬佳节。\n九节从今知几度，试看镜里头如雪。\n向醉中、赢取万缘空，真蝉脱。",
        "dynasty": "宋",
        "collection_info": null
    },
    {
        "uuid": "063e5cce7578f4c9461db7616c85131f",
        "title": "洞仙歌 一番好景",
        "author": "丘崈",
        "content": "一番好景，近莺花时候。\n才过收灯便晴昼。\n正熊罴、占梦日，戏彩称觞，当此际，须信人间未有。\n光华分瑞节，粉署兰台，谁出如公望郎右。\n气如虹，才吐凤，指掌功名，馀事也，千载犹当不朽。\n待辟国、清边取封侯，看肘后、黄金印悬如斗。",
        "dynasty": "宋",
        "collection_info": null
    },
    {
        "uuid": "4746a35ef93e60dfee83ac3bd627e5e2",
        "title": "洞仙歌 江城梅柳",
        "author": "丘崈",
        "content": "江城梅柳，惯得春先处。\n催趁风光上歌舞。\n见九衢、车马流水如龙，喧笑语，罗绮香尘载路。\n欢娱多暇日，尊俎风流，重见承平旧官府。\n有多少、佳丽事，坠珥遗簪，芳径里，瑟瑟珠玑翠羽。\n好惜取、韶华醉连宵，更莫待、收灯酒阑人去。",
        "dynasty": "宋",
        "collection_info": null
    },
    {
        "uuid": "3bc9c38608111b40ab16224bd36b5abd",
        "title": "洞仙歌 □□春□",
        "author": "丘崈",
        "content": "□□春□，□画□□处。\n十里红莲照歌舞。\n望鳌山天际，宝篆翻空，看未了，涌出珠宫贝宇。\n锦江桥那畔，罗绮重重，曲巷深坊暗香度。\n玉相辉，花并艳，明月随人，归去也，零落珠玑翠羽。\n先如许、风光更元宵，算却好、图将凤城夸去。",
        "dynasty": "宋",
        "collection_info": null
    },
    {
        "uuid": "0c4a8d989eb9980b673f1cea983cd86c",
        "title": "洞仙歌 花中尤物",
        "author": "丘崈",
        "content": "花中尤物，欲赋无佳句。\n深染燕脂浅含露。\n被春寒无赖，不放全开，才半吐，翻与留连妙处。\n人间称绝色，倾国倾城，试问太真似花否。\n最娉婷，偏艳冶，百媚千娇，谁道许，须要能歌解舞。\n算费尽、春工到开时，甚却付、连宵等闲风雨。",
        "dynasty": "宋",
        "collection_info": null
    },
    {
        "uuid": "eaddd19443cae4f2674e847572db73f4",
        "title": "洞仙歌 丰肌腻体",
        "author": "丘崈",
        "content": "丰肌腻体，雅淡仍娇贵。\n不与群芳竞姝丽。\n向琼林珠殿，独占春风，仙仗里，曾奉三宫燕喜。\n低回如有恨，失意含羞，乐事繁华竟谁记。\n应怜我，空老去，无句酬伊，吟未就，不觉东风又起。\n镇独立黄昏怯轻寒，这情绪、年年共花憔悴。",
        "dynasty": "宋",
        "collection_info": null
    },
    {
        "uuid": "0ace7811219636a1dbbbef52cdc779d6",
        "title": "沁园春 雨趣轻寒",
        "author": "丘崈",
        "content": "雨趣轻寒，风作秋声，燕归雁来。\n动天涯羁思，登山临水，惊心节物，极目烟埃。\n客里逢君，才同一笑，何遽言归如此哉。\n别离久，算不应兴尽，却棹船回。\n主人下榻高斋。\n更点检笙歌频宴开。\n便留连不到，迎春见柳，也须小驻，度腊观梅。\n花上盈盈，闺中脉脉，应念胡麻正好栽。\n从教去，正危阑望断，小倚徘徊。",
        "dynasty": "宋",
        "collection_info": null
    },
    {
        "uuid": "ebd0609ae7e4f3762c84b82c4a721f4f",
        "title": "沁园春 匏系弥年",
        "author": "丘崈",
        "content": "匏系弥年，江北江南，羡君去来。\n笑山横南浦，朝来爽致，文书堆案，胸次生埃。\n放旷如君，拘縻如我，试问人生谁乐哉。\n真难学，是得留且住，欲去须回。\n何时竹屋茅斋。\n去相傍为邻三径开。\n撰小窗临水，危亭当巘，随宜有竹，着处须梅。\n坐读黄庭，手援紫藟，一寸丹田时自栽。\n当馀暇，更与君来往，林下徘徊。",
        "dynasty": "宋",
        "collection_info": null
    },
    {
        "uuid": "1b309abd4570da7556f5f253aa9d16cf",
        "title": "千秋岁 梅妆竹外",
        "author": "丘崈",
        "content": "梅妆竹外。\n未洗唇红退。\n酥脸腻，檀心碎。\n临溪闲自照，爱雪春犹带。\n沙路晓，亭亭浅立人无对。\n似恨谁能会。\n迟见江头盖。\n和鼎事，终应在。\n落残知未免，韵胜何曾改。\n牵醉梦，随香欲渡三山海。",
        "dynasty": "宋",
        "collection_info": null
    },
    {
        "uuid": "d2fe415cc133852e70fc2de09e2c25eb",
        "title": "千秋岁 征鸿天外",
        "author": "丘崈",
        "content": "征鸿天外。\n风急惊飞退。\n云彩重，窗声碎。\n初凝铺径絮，渐卷随车带。\n凝望处，巫山秀耸寒相对。\n高卧传都会。\n茅屋倾冠盖。\n空往事，今谁在。\n梅梢春意动，泽国年华改。\n楼上好，与君浩荡浮银海。",
        "dynasty": "宋",
        "collection_info": null
    },
    {
        "uuid": "a8c8cb8a621cefd3d58dbfcce74a5752",
        "title": "千秋岁 窥檐窗外",
        "author": "丘崈",
        "content": "窥檐窗外。\n酒力冲寒退。\n风絮乱，琼瑶碎。\n凌波争缭绕，点舞相萦带。\n应惬当，凝香燕寝佳人对。\n恰与花时会。\n小阻寻芳盖。\n犹自得，春多在。\n日烘梅柳竞，翠入山林改。\n但只恐，别离恨远如云海。",
        "dynasty": "宋",
        "collection_info": null
    },
    {
        "uuid": "2dd848190229b5f3b318e47ac75f6400",
        "title": "汉宫春 横笛吹梅",
        "author": "丘崈",
        "content": "横笛吹梅，记南楼夜月，疏蕊纤枝。\n香尘软红自暖，不怕寒欺。\n人归梦悄，怅凭阑、密约深期。\n身渐老，风流纵在，逢花那似当时。\n东阁占春宜早，甚开迟也似，雪屋疏篱。\n须公彩毫度曲，锦帐题诗。\n多应见我，怪尊前、华发其谁。\n烦道与，巡檐共笑，元是旧日相知。",
        "dynasty": "宋",
        "collection_info": null
    },
    {
        "uuid": "732ac53de529f047164bc1f5ed02ba09",
        "title": "汉宫春 闻说瓢泉",
        "author": "丘崈",
        "content": "闻说瓢泉，占烟霏空翠，中着精庐。\n旁连吹台燕榭，人境清殊。\n犹疑未足，称主人、胸次恢疏。\n天自与，相攸佳处，除今禹会应无。\n选胜卧龙东畔，望篷莱对起，岩壑屏如。\n秋风夜凉弄笛，明月邀予。\n三英笑粲，更吴天、不隔莼鲈。\n新度曲，银钩照眼，争看阿素工书。",
        "dynasty": "宋",
        "collection_info": null
    },
    {
        "uuid": "3eb91784ac643da4f73afc0a34addde9",
        "title": "水龙吟 蕊珠仙籍标名",
        "author": "丘崈",
        "content": "蕊珠仙籍标名，绛纱覆玉云霞里。\n銮坡凤掖，丝絇鸣佩，甘泉近侍。\n濯柳临春，饤梨照座，绝尘风味。\n记青蒲、夜半论兵，万人惊诵回天意。\n麟组遥临万里。\n谈笑处、江山增丽。\n遐冲坐折，风流馀事，唯应燕喜。\n新筑沙堤，暂占熊梦，恰经长至。\n过佳辰献寿，双旌便好，作朝天计。",
        "dynasty": "宋",
        "collection_info": null
    },
    {
        "uuid": "4a0f6454bedc5f3e9d77410410db53af",
        "title": "念奴娇 烛花渐暗",
        "author": "丘崈",
        "content": "烛花渐暗，似梦来非梦，今夕何夕。\n帘幕生香人醉里，家住深深密密。\n松客难为，独留无计，此意谁知得。\n相看无语，可怜心绪如织。\n缓辔踏月归来，空馀襟袖，有多情脂泽。\n浅笑轻颦追想处，眼底如今历历。\n着意新词，于人好语，过后应难必。\n今宵酒醒，断肠人正愁寂。",
        "dynasty": "宋",
        "collection_info": null
    },
    {
        "uuid": "11305ade56a66485fe8c678006cc5c0d",
        "title": "扑蝴蝶 鸣鸠乳燕",
        "author": "丘崈",
        "content": "鸣鸠乳燕。\n春在梨花院。\n重门镇掩。\n沈沈帘不卷。\n纱窗红日三竿，睡鸭馀香一线。\n佳眠悄无人唤。\n谩消遣。\n行云无定，楚雨难凭梦魂断。\n清明渐近，天涯人正远。\n尽教闲了秋千，觑着海棠开遍。\n难禁旧愁新怨。",
        "dynasty": "宋",
        "collection_info": null
    },
    {
        "uuid": "f83525b3164b9d15b72af9bb1b290e2d",
        "title": "祝英台・祝英台近 聚春工",
        "author": "丘崈",
        "content": "聚春工，开绝艳，天巧信无比。\n旧日京华，应也只如此。\n等闲一尺娇红，燕脂微点，宛然印、昭阳玉指。\n最好是。\n乐岁台府官闲，风流剩欢意。\n痛饮连宵，花也为人醉。\n可堪银烛烧残，红妆归去，任春在、宝钗云髻。",
        "dynasty": "宋",
        "collection_info": null
    },
    {
        "uuid": "93cc456cc3a1dc8570746cbedfda0012",
        "title": "江城梅花引 轻煤一曲染霜纨",
        "author": "丘崈",
        "content": "轻煤一曲染霜纨。\n小屏山。\n有无间。\n宛是西湖，雪后未晴天。\n水外几家篱落晚，半开关。\n有梅花、傲峭寒。\n渐看。\n渐远。\n水弥漫。\n小舟轻，去又还。\n野桥断岸，隐萧寺、□出晴峦。\n忆得孤山，山下竹溪前。\n佳致不妨随处有，小窗闲，与词人、伴醉眠。",
        "dynasty": "宋",
        "collection_info": null
    },
    {
        "uuid": "8f8f02111768146e0d62b42e7433f843",
        "title": "西河 清似水",
        "author": "丘崈",
        "content": "清似水。\n不了眼中供泪。\n今宵忍听唱阳关，暮云千里。\n可堪客里送行人，家山空老春荠。\n道别去、如许易。\n离合定非人意。\n几年回首望龙门，近才御李。\n也知追诏有来时，匆匆今见归骑。\n整弓刀，徒御喜。\n举离觞、饮釂无味。\n端的慰人愁悴。\n想天心，注倚方深，应是日日传宣公来未。",
        "dynasty": "宋",
        "collection_info": null
    },
    {
        "uuid": "29a5585363e25f1c2f9c0f658f0b8fbc",
        "title": "夜合花 雨过凉生",
        "author": "丘崈",
        "content": "雨过凉生，风来香远，柳塘池馆清幽。\n圆荷万柄，芙蓉困倚轻柔。\n暮霞映，日初收。\n更满意、绿密红稠。\n是牵情处，低回照影，特地娇羞。\n惆怅好景难酬。\n慰家山梦绕，十顷新秋。\n庭空吏散，依然兴在沧州。\n未容短棹轻舟。\n谩赢得、终日迟留。\n笑空归去，篮舆路转，月上西楼。",
        "dynasty": "宋",
        "collection_info": null
    },
    {
        "uuid": "f2be858c304445f9a7d8191943578e52",
        "title": "垂丝钓 夕烽戍鼓",
        "author": "丘崈",
        "content": "夕烽戍鼓。\n悲凉江岸淮浦。\n雾隐孤城，水荒沙聚。\n人共语。\n尽向来胜处。\n谩怀古。\n问柳津花渡。\n露桥夜月，吹箫人在何许。\n缭嫱望篽。\n粉黛成黄土。\n惟有江东注。\n都无虏。\n似旧时得否。",
        "dynasty": "宋",
        "collection_info": null
    },
    {
        "uuid": "0ba2ef9d54e9d92a7ae93c15095645c6",
        "title": "黄河清 鼓角清雄占云祲",
        "author": "丘崈",
        "content": "鼓角清雄占云祲。\n喜边尘、今度还静。\n一线乍添，长觉皇州日永。\n楼外崇牙影转，拥千骑、欢声万井。\n太平官府人初见，梦熊三占佳景。\n皇恩夜出天闱，云章粲、凤鸾飞动相映。\n宝带万钉，与作今朝佳庆。\n勋业如斯得也，况整顿、江淮大定。\n这回恰好，归朝去、共调金鼎。",
        "dynasty": "宋",
        "collection_info": null
    },
    {
        "uuid": "bd2088c5bbd9c939253ffb9d75bbfea8",
        "title": "蓦山溪 风传芳信",
        "author": "丘崈",
        "content": "风传芳信，晓色便清霁。\n帘幕护春寒，篆香温、笙簧韵美。\n使华容与，星动帝王州，花上脸，柳边眉，竞报占熊喜。\n欢娱好是，玉塞无尘起。\n鞭计小迟留，要长折、遐冲万里。\n传闻有诏，宣室待归来，醽醁满，叵罗深，莫负春葱指。",
        "dynasty": "宋",
        "collection_info": null
    },
    {
        "uuid": "45b0c44fdba28979e544a29432ba4cf8",
        "title": "鹧鸪天 怀抱环奇懒叩阍",
        "author": "丘崈",
        "content": "怀抱环奇懒叩阍。\n朝阳独赋远人村。\n即看飞下芝封诏，会见趣归金马门。\n今夕饮，拼濡裙。\n一时尊俎尽诗人。\n唯馀阿买真才劣，醉后犹能写八分。",
        "dynasty": "宋",
        "collection_info": null
    },
    {
        "uuid": "91225df4996d772f8726b59eac1a4fd6",
        "title": "鹧鸪天 陆海蓬壶自有山",
        "author": "丘崈",
        "content": "陆海蓬壶自有山。\n光风霁月未应悭。\n但将歌舞酬佳节，却信阴晴是等闲。\n花照夜，烛烘盘。\n明年公更酒肠宽。\n奉陪黄伞传柑宴，莫望红妆拥座欢。",
        "dynasty": "宋",
        "collection_info": null
    },
    {
        "uuid": "1deed4244997c4b4bad9cb2e266d00e7",
        "title": "鹧鸪天 准拟关门度一秋",
        "author": "丘崈",
        "content": "准拟关门度一秋。\n强扶衰病起相酬。\n不辞酩酊还吹帽，自笑鬅鬙怯露头。\n江日晚，更迟留。\n争传五马足风流。\n论车载酒浑闲事，着笼藏花说未休。",
        "dynasty": "宋",
        "collection_info": null
    },
    {
        "uuid": "a21660d48b9ec51cea7d52e18d8d1a78",
        "title": "鹧鸪天 两两维舟近柳堤",
        "author": "丘崈",
        "content": "两两维舟近柳堤。\n菱歌迤逦过前溪。\n曲中自诉衷肠事，岸上行人那得知。\n金齿屐，翠云篦。\n女萝为带蕙为衣。\n惜花贪折归时晚，急桨相呼入翠微。",
        "dynasty": "宋",
        "collection_info": null
    },
    {
        "uuid": "9c82d16bd1ce35f8fe3d9949dd0f4ede",
        "title": "鹧鸪天 玳瑁宴中见绿珠",
        "author": "丘崈",
        "content": "玳瑁宴中见绿珠。\n淡然高韵胜施朱。\n揉兰雾縠蔷薇浅，半露冰肌玉不如。\n餐秀色，味肤腴。\n轻红端合与为奴。\n只愁宴罢翻成恨，赢得偏怜不似初。",
        "dynasty": "宋",
        "collection_info": null
    },
    {
        "uuid": "66dd6a1bd257b294a9df79a8c721de17",
        "title": "夜行船 水满平湖香满路",
        "author": "丘崈",
        "content": "水满平湖香满路。\n绕重城、藕花无数。\n小艇红妆，疏帘轻盖，烟柳画桥斜渡。\n恣乐追凉忘日暮。\n箫鼓动、月明人去。\n犹有清歌，随风迢递，声在芰荷深处。",
        "dynasty": "宋",
        "collection_info": null
    },
    {
        "uuid": "43b76735c229d6094a26a821fafc4465",
        "title": "夜行船 一舸鸱夷云水路",
        "author": "丘崈",
        "content": "一舸鸱夷云水路。\n贪游戏、悄忘尘数。\n明月长随，清风满载，那向急流争渡。\n邂逅占星来已暮。\n芝封待、却催归处。\n倚玉蒹葭，论文尊俎，回首笑谈何处。",
        "dynasty": "宋",
        "collection_info": null
    },
    {
        "uuid": "a255296bc4d9a04d29effab532f62426",
        "title": "夜行船 飞舄朝天云作路",
        "author": "丘崈",
        "content": "飞舄朝天云作路。\n长安近、更无程数。\n梧竹当年，丝纶弈世，咫尺凤池平渡。\n青眼相逢何太暮。\n眉黄透、却愁君去。\n官事无多，丰年有暇，莫负赏心佳处。",
        "dynasty": "宋",
        "collection_info": null
    },
    {
        "uuid": "5c3cdfdb4766ace7d5db8944e16ced83",
        "title": "夜行船 万柄荷花红绕路",
        "author": "丘崈",
        "content": "万柄荷花红绕路。\n锦连空、望无层数。\n照水旌旗，临风鼓吹，行遍月桥烟渡。\n堪笑年华今已暮。\n身西上、梦魂东去。\n一曲亭边，五云门外，犹记最花多处。",
        "dynasty": "宋",
        "collection_info": null
    },
    {
        "uuid": "81b9a1a6b8a118e6d2d7b999a3539ede",
        "title": "临江仙 天上玉卮称万寿",
        "author": "丘崈",
        "content": "天上玉卮称万寿，人间湛露初匀。\n种萱堂上阅青春。\n熏风频送喜，同日拜丝纶。\n班在蕊珠仙缀立，等闲历遍燕秦。\n紫皇先付与佳名。\n宜家更宜国，宜子又宜孙。",
        "dynasty": "宋",
        "collection_info": null
    },
    {
        "uuid": "7d98744e0aec07cf3c45233d9d5c96fa",
        "title": "感皇恩 时节近中秋",
        "author": "丘崈",
        "content": "时节近中秋，桂花天气。\n忆得熊罴梦呈瑞。\n向来三度，恨被一官萦系。\n今朝称寿，也休辞醉。\n斑衣戏彩，薄罗初试。\n华发双亲剩欢喜。\n功名荣贵，未要匆匆深计。\n一杯先要祝，千百岁。",
        "dynasty": "宋",
        "collection_info": null
    },
    {
        "uuid": "826dd258e3e89da9a0df51660ec11829",
        "title": "蝶恋花 梅子着花当献寿",
        "author": "丘崈",
        "content": "梅子着花当献寿。\n得得天工，有意还知否。\n教在岁寒双雪后。\n长年不羡松筠茂。\n莫厌杯深歌舞奏。\n约略丝纶，正是来时候。\n富贵明年公自有。\n天香公烛黄封酒。",
        "dynasty": "宋",
        "collection_info": null
    },
    {
        "uuid": "e81c1c4b58432b288b979d0732289213",
        "title": "蝶恋花 鼓吹东方天欲晓",
        "author": "丘崈",
        "content": "鼓吹东方天欲晓。\n打彻伊州，梅柳都开了。\n尽道鄞江春许早。\n使君未到春先到。\n号令只凭花信报。\n旗垒精明，家世临淮妙。\n遥想明年元夕好。\n玉人更着华灯照。",
        "dynasty": "宋",
        "collection_info": null
    },
    {
        "uuid": "2b0576bf70a01c9d9f51de9ef8a1179a",
        "title": "蝶恋花 逼砌筠窗围小院",
        "author": "丘崈",
        "content": "逼砌筠窗围小院。\n日照花枝，疏影重重见。\n金鸭无风香自暖。\n腊寒才比春寒浅。\n画景温温烘笔砚。\n闲把安西，六纸都临遍。\n茗碗不禁幽梦远。\n鹊来唤起斜阳晚。",
        "dynasty": "宋",
        "collection_info": null
    },
    {
        "uuid": "105e18912c8fb1d3c80e4845b02f78d0",
        "title": "一翦梅 潇洒佳人淡淡妆",
        "author": "丘崈",
        "content": "潇洒佳人淡淡妆。\n特地凌寒，秀出孤芳。\n雪为肌体练为裳。\n韵处天姿，不御铅黄。\n古样铜壶湿篆章。\n浅浸横斜，净几明窗。\n何妨三弄点苔苍。\n但有疏枝，依旧清香。",
        "dynasty": "宋",
        "collection_info": null
    },
    {
        "uuid": "7b4bbeca59ddfe9c8226a8186dac5d0c",
        "title": "天仙子 畏暑只嫌秋较晚",
        "author": "丘崈",
        "content": "畏暑只嫌秋较晚。\n不道玉楼人渐远。\n此情那解却清凉，肠欲断。\n愁无限。\n安得冰壶还照眼。\n妙舞蹁跹歌宛转。\n走遍京华何处见。\n清眠无梦到西州，馀香浅。\n银钩软。\n唯仗锦书聊自遣。",
        "dynasty": "宋",
        "collection_info": null
    },
    {
        "uuid": "440d92904d33ffe7055eb437d910bca4",
        "title": "朝中措 晚风斜日折梅花",
        "author": "丘崈",
        "content": "晚风斜日折梅花。\n楼外卷残霞。\n领略一城春气，华灯十万人家。\n轻衫短帽，风前趁马，月下随车。\n道个小来脚定，那人笑隔笼纱。",
        "dynasty": "宋",
        "collection_info": null
    },
    {
        "uuid": "4e6e26f405b592046b0b9046cbfd2284",
        "title": "朝中措 几回相与叹高才",
        "author": "丘崈",
        "content": "几回相与叹高才。\n忽报驭风来。\n谁道亟朝天阕，更能同上春台。\n主人早晚，班联玉笋，行听连催。\n湖上饱赓新唱，思堂快泻深杯。",
        "dynasty": "宋",
        "collection_info": null
    },
    {
        "uuid": "ffff1ad9611e219a86f4d3ac3ecb5a5f",
        "title": "朝中措 尊前宾主角多才",
        "author": "丘崈",
        "content": "尊前宾主角多才。\n亦许我同来。\n诗思竞翻三峡，酒狂欲拗连台。\n身闲有限，莫辞光景，刻烛相催。\n沙路即看联辔，上林趁赏流杯。",
        "dynasty": "宋",
        "collection_info": null
    },
    {
        "uuid": "9391049252cc6f7da80dd6bf8a0df99b",
        "title": "菩萨蛮 壶边击断歌无节",
        "author": "丘崈",
        "content": "壶边击断歌无节。\n山川一带伤情切。\n依旧石头城。\n夕阳天外明。\n行人谁是侣。\n遗唱今何许。\n对酒转愁多。\n愁多奈酒何。",
        "dynasty": "宋",
        "collection_info": null
    },
    {
        "uuid": "66773fd00b37f84b94d80e7aee50bcc1",
        "title": "菩萨蛮 秋声夜到秋香园",
        "author": "丘崈",
        "content": "秋声夜到秋香园。\n重帘拭卷都开遍。\n只似旧时香。\n更添些子黄。\n绮窗人共赋。\n犹忆分香句。\n别后几回秋。\n见花空复愁。",
        "dynasty": "宋",
        "collection_info": null
    },
    {
        "uuid": "ebb3ac8e6426c3d1bfb0dbbf8fe88c86",
        "title": "菩萨蛮 云林带水山横阁",
        "author": "丘崈",
        "content": "云林带水山横阁。\n故人去尽添萧索。\n反照射微茫。\n临分愁夕阳。\n传柑当令节。\n连璧朝天阕。\n还有雁西飞。\n慰人新别离。",
        "dynasty": "宋",
        "collection_info": null
    },
    {
        "uuid": "27fe8fe57293ca848b573fe2dd1dc01e",
        "title": "西江月 恰好轻篷短棹",
        "author": "丘崈",
        "content": "恰好轻篷短棹，绝胜锦缆牙樯。\n一声横笛起微茫。\n十里红莲步障。\n小待山头吐月，何妨说剑杯长。\n更看风露洗湖光。\n水底金盘滉漾。",
        "dynasty": "宋",
        "collection_info": null
    },
    {
        "uuid": "d9aaaa605c390699b0dd477f6dc8c1da",
        "title": "西江月 明日又还重九",
        "author": "丘崈",
        "content": "明日又还重九，黄昏小雨疏风。\n菊英萸糁一尊同。\n付与今宵号梦。\n寒意梧桐叶上，客愁画角声中。\n小楼何日却从容。\n千里此情应共。",
        "dynasty": "宋",
        "collection_info": null
    },
    {
        "uuid": "7de5a06ae8c8ee96acc2d4ddee3d503e",
        "title": "梅弄影 雨晴风定",
        "author": "丘崈",
        "content": "雨晴风定。\n一任春寒逞。\n要勒群芳未醒。\n不废梅花，晚来妆面靓。\n曲阑斜凭。\n水栏临清镜。\n翠竹箫骚相映。\n付与幽人，巡池看弄影。",
        "dynasty": "宋",
        "collection_info": null
    },
    {
        "uuid": "3146b8b97f19c5ad6793c2ad081c9493",
        "title": "诉衷情 东风罨岸进船难",
        "author": "丘崈",
        "content": "东风罨岸进船难。\n酒醒篆香残。\n不堪客里无绪，那更晚来寒。\n思往事，耿无眠。\n掩屏山。\n夜深人静，何处一声，月子弯弯。",
        "dynasty": "宋",
        "collection_info": null
    },
    {
        "uuid": "17b6d3e685b363fb19b83d0b2e67b19b",
        "title": "诉衷情 素衣苍狗不成妍",
        "author": "丘崈",
        "content": "素衣苍狗不成妍。\n何意妒蝉娟。\n不知高处难掩，终自十分圆。\n涵万象，独当天。\n照无边。\n干坤呈露，何况人间，大地山川。",
        "dynasty": "宋",
        "collection_info": null
    },
    {
        "uuid": "32c4a3d6c7b933e4d59f0b2599386947",
        "title": "诉衷情 芙蓉深径小肩舆",
        "author": "丘崈",
        "content": "芙蓉深径小肩舆。\n相并语徐徐。\n红妆着处迎笑，遮路索踟蹰。\n锦步障，绣储胥。\n绕重湖。\n更添月照，人面花枝，疑在蓬壶。",
        "dynasty": "宋",
        "collection_info": null
    },
    {
        "uuid": "3a4e3911add07f7cba0a3db2bebd4e45",
        "title": "诉衷情 十分风味似诗人",
        "author": "丘崈",
        "content": "十分风味似诗人。\n有些子太清生。\n只应最嫌俗子，消瘦却盈盈。\n风乍静，雪初晴。\n月微明。\n泊然疏淡，莫是无情，作个关情。",
        "dynasty": "宋",
        "collection_info": null
    },
    {
        "uuid": "af17d8f4d76535a3fa9767aea883e481",
        "title": "锦帐春 翠竹如屏",
        "author": "丘崈",
        "content": "翠竹如屏，浅山如画。\n小池面、危桥一跨。\n着棕亭临水，宛然郊野。\n竹篱茅舍。\n好是天寒，倍添幽雅。\n正雪意、垂垂欲下。\n更朦胧月影，弄明初夜。\n梅花动也。",
        "dynasty": "宋",
        "collection_info": null
    },
    {
        "uuid": "f7d1be6869e9c49b91125cb81eb3f284",
        "title": "谒金门 风又雨",
        "author": "丘崈",
        "content": "风又雨。\n吹面落花红舞。\n把酒不禁春思苦。\n别离闻杜宇。\n叠嶂楼头佳处。\n犹想襞笺容与。\n思入云山便好语。\n莫辞频寄取。",
        "dynasty": "宋",
        "collection_info": null
    },
    {
        "uuid": "3a37a600e8442060a5ca69854173fb23",
        "title": "谒金门 槐阴绿",
        "author": "丘崈",
        "content": "槐阴绿。\n帘卷翠屏山曲。\n照眼冰壶寒并玉。\n赐衣便雾縠。\n熊梦又惊初卜。\n好在掖垣梧竹。\n应讶人归犹未速。\n已颁新诏墨。",
        "dynasty": "宋",
        "collection_info": null
    },
    {
        "uuid": "7b0a5d058699146d54b526e0186c88ee",
        "title": "谒金门 罗袖薄",
        "author": "丘崈",
        "content": "罗袖薄。\n玉臂镂花金约。\n起晚欠伸莲步弱。\n倚床娇韵恶。\n独自青楼珠箔。\n怎向日长花落。\n门掩东风春寂寞。\n误人瞋喜鹊。",
        "dynasty": "宋",
        "collection_info": null
    },
    {
        "uuid": "e07dd184c39452942ee33ab1baef392d",
        "title": "谒金门 花雨润",
        "author": "丘崈",
        "content": "花雨润。\n烟锁玉炉香韵。\n笑度华年春不尽。\n寿觞寒食近。\n甲子才周一瞬。\n争羡珠颜青鬓。\n咫尺朝元仙路稳。\n碧云新有信。",
        "dynasty": "宋",
        "collection_info": null
    },
    {
        "uuid": "e02e731fc59922f7ecc40ef6be01a11e",
        "title": "好事近 空涧落鸣泉",
        "author": "丘崈",
        "content": "空涧落鸣泉，千骑雨霖衣铁。\n金奏欲终人醉，有玉声清越。\n夜深纤手怯轻寒，馀韵寄愁绝。\n玉树梦回何处，但满庭霜月。",
        "dynasty": "宋",
        "collection_info": null
    },
    {
        "uuid": "1d97d613253b9baa54db33f3cd7f61a8",
        "title": "好事近 整整一冬晴",
        "author": "丘崈",
        "content": "整整一冬晴，雨后不论朝夕。\n麦陇救得一半，莫妨他寒食。\n试看天气定乘除，宽更待三日。\n桃李且须宁耐，有无边春色。",
        "dynasty": "宋",
        "collection_info": null
    },
    {
        "uuid": "7286bfb033bcf369f577771aabfafd6a",
        "title": "浣溪沙 铁锁星桥永夜通",
        "author": "丘崈",
        "content": "铁锁星桥永夜通。\n万家帘幕度香风。\n俊游人在笑声中。\n罗绮十行眉黛绿，银花千炬簇莲红。\n座中争看黑头公。",
        "dynasty": "宋",
        "collection_info": null
    },
    {
        "uuid": "f86f87d4c6c364ed9337de316a374416",
        "title": "浣溪沙 胜子幡儿袅鬓云",
        "author": "丘崈",
        "content": "胜子幡儿袅鬓云。\n钗头绝唱旧曾闻。\n江城喜见又班春。\n拂柳和风初有信，欺梅残雪已无痕。\n只应笑语作春温。",
        "dynasty": "宋",
        "collection_info": null
    },
    {
        "uuid": "e568f92ac24404e012a8aa0d861dc24d",
        "title": "浪淘沙 潇洒无湖仙",
        "author": "丘崈",
        "content": "潇洒无湖仙。\n踏遍尘寰。\n吟哦长忆两松闲。\n邂逅天涯还一笑，璧合珠连。\n风采照衰残。\n妙语冷然。\n妓围香暖簇金蝉。\n端为故人情未减，醉玉颓山。",
        "dynasty": "宋",
        "collection_info": null
    },
    {
        "uuid": "820383a9dab4c40eb5bfd3cb65429c79",
        "title": "定风波 月殿移根入帝乡",
        "author": "丘崈",
        "content": "月殿移根入帝乡。\n风流犹是旧时妆。\n猩血染成丹杏脸。\n浓点。\n郁金笼就赭衣黄。\n浪说锦城元自少。\n不道。\n只今何啻五枝芳。\n试问司花谁是主。\n传语。\n且烦都与十分香。",
        "dynasty": "宋",
        "collection_info": null
    },
    {
        "uuid": "0d6aa9bbb19389f7c9cb5f0d84c0f43d",
        "title": "卜算子 翠被怯轻寒",
        "author": "丘崈",
        "content": "翠被怯轻寒，花气撩幽梦。\n梦蹑飞云驾彩鸾，惊觉花枝动。\n宿酒未全醒，屋角闻晴咔。\n爱着荼シ彻骨香，嗅了还重□。",
        "dynasty": "宋",
        "collection_info": null
    },
    {
        "uuid": "1db2f7a4ff6d156386f99dd45a76df1b",
        "title": "柳梢青 风佩珊珊",
        "author": "丘崈",
        "content": "风佩珊珊。\n云屏曲曲，愁绝春悭。\n无奈馀寒。\n半醒宿酒，御夹成单。\n深沈院落人闲。\n凭阑处、眉颦黛残。\n彩笔慵拈。\n新声微度，兴入云山。",
        "dynasty": "宋",
        "collection_info": null
    },
    {
        "uuid": "cf8c51f3e0c93e4851308582306fd52b",
        "title": "点绛唇 花落花开",
        "author": "丘崈",
        "content": "花落花开，等闲不管流年度。\n旧游何处。\n浅立空凝伫。\n惊拍栏干，忍见春将暮。\n凭风絮。\n为人飞去。\n散作愁无数。",
        "dynasty": "宋",
        "collection_info": null
    },
    {
        "uuid": "c8ff33ada525bac3950c3b43bdd67cd2",
        "title": "醉花阴 碧玉槎桠金粟小",
        "author": "丘崈",
        "content": "碧玉槎桠金粟小。\n山路惊秋老。\n倒倚湿寒烟，似怯秋风，阁泪啼清晓。\n铜壶冷浸宜深窈。\n人试新妆巧。\n云鬓一枝斜，小阁幽窗，是处都香了。",
        "dynasty": "宋",
        "collection_info": null
    },
    {
        "uuid": "767fd3a648f45e50507019909a8c8f72",
        "title": "愁倚阑・春光好 风雨骤",
        "author": "丘崈",
        "content": "风雨骤，妒花黄。\n忽斜阳。\n急手打开君会否，是伊凉。\n深深密密传觞。\n似差胜、落帽清狂。\n满引休辞还醉倒，却何妨。",
        "dynasty": "宋",
        "collection_info": null
    },
    {
        "uuid": "f0269bbecd148461a09a73f355e2983f",
        "title": "如梦令 门外绮罗入绣",
        "author": "丘崈",
        "content": "门外绮罗入绣。\n堂上华灯入昼。\n领略一番春，共醉连宵歌酒。\n今后。\n今后。\n如此遨头少有。",
        "dynasty": "宋",
        "collection_info": null
    },
    {
        "uuid": "4d84e5c8338bf5a8e9f1550ce69342ac",
        "title": "如梦令 小小峰峦对起",
        "author": "丘崈",
        "content": "小小峰峦对起。\n芳树重重相倚。\n清溜绕阶除，聊备一池春水。\n游戏。\n游戏。\n适意随缘足矣。",
        "dynasty": "宋",
        "collection_info": null
    },
    {
        "uuid": "42e38436e67b232cfc521711fc7ba920",
        "title": "太常引 憎人虎豹守天关",
        "author": "丘崈",
        "content": "憎人虎豹守天关。\n嗟蜀道、十分难。\n说与沐猴冠。\n这富贵、于人怎谩。\n忘形尊俎，能言桃李，日日在东山。\n不醉有馀欢。\n唱好个、风流谢安。",
        "dynasty": "宋",
        "collection_info": null
    },
    {
        "uuid": "5ce17c6adc36ebf750bd2d1d0086c6d4",
        "title": "南歌子 影落三秋月",
        "author": "朱晞颜",
        "content": "影落三秋月，寒生六月霜。\n是谁幻出玉篔筜。\n乞与一枝和雪、钓漓湘。\n劲节依琳馆，虚心漏草堂。\n笔端元自有雌黄。\n疑是化龙蜚到、葛仙旁。",
        "dynasty": "宋",
        "collection_info": null
    },
    {
        "uuid": "1beff9e03ad5242a21b5e1988806f984",
        "title": "沁园春 月晃西窗",
        "author": "吕胜己",
        "content": "月晃西窗，风掀斗帐，晓来梦回。\n见满川惊鹭，长空瑞鹤，联翩来下，翔舞徘徊。\n旋放金盘承积块，更轻撼琼壶撩冻澌。\n毡帏小，近宝炉兽炭，沈水兰煤。\n寒威。\n酒力相欺。\n荐绿蚁霜螯左右持。\n问岁岁祯祥，如何中断，年年梅月，因甚愆期。\n上绀碧楼，城高百尺，看白玉虬龙奔四围。\n纷争罢，正残鳞败甲，天上交飞。",
        "dynasty": "宋",
        "collection_info": null
    },
    {
        "uuid": "1d2696ab6d561b21d131d0945f73a0cd",
        "title": "醉桃源・阮郎归 山翁可是爱登台",
        "author": "吕胜己",
        "content": "山翁可是爱登台。\n看云日几回。\n恨无语似谪仙才。\n空教云去来。\n思往事，引深杯。\n长歌感壮怀。\n霜风晚下扫阴霾。\n天心宝鉴开。",
        "dynasty": "宋",
        "collection_info": null
    },
    {
        "uuid": "17dc7376750f01089f01a86f0c8218d6",
        "title": "醉桃源・阮郎归 马蹄西路赏春妍",
        "author": "吕胜己",
        "content": "马蹄西路赏春妍。\n重来十五年。\n好山如带水如环。\n红楼罨画闲。\n人易老，景如前。\n停杯俯逝川。\n归舟回首望云烟。\n秦人隔洞天。",
        "dynasty": "宋",
        "collection_info": null
    },
    {
        "uuid": "5afda5cc5459f20e1b3017a8c7054671",
        "title": "醉桃源・阮郎归 去年手种十株梅",
        "author": "吕胜己",
        "content": "去年手种十株梅。\n而今犹未开。\n山翁一日走千迥。\n今朝蝶也来。\n高树杪，暗香微。\n悭香越恼怀。\n更烧银烛引春回。\n英英露粉腮。",
        "dynasty": "宋",
        "collection_info": null
    },
    {
        "uuid": "db28db4a144c3e85d813fac53a96039b",
        "title": "蝶恋花 墙角栽梅分两下",
        "author": "吕胜己",
        "content": "墙角栽梅分两下。\n夹竹穿松，巧傍柴门亚。\n不似西湖明月夜。\n展开一片江南画。\n老子寻芳心已罢。\n为爱孤高，结约如莲社。\n清静界中观物化。\n憧憧门外驰车马。",
        "dynasty": "宋",
        "collection_info": null
    },
    {
        "uuid": "af03732e4265c004fcac7db400979f9a",
        "title": "蝶恋花 天际行云红一缕",
        "author": "吕胜己",
        "content": "天际行云红一缕。\n无尽青山，江水悠悠去。\n更上层楼凭远处。\n凄凉今古悲三楚。\n心事多端谁共语。\n酒醒愁来，望望家何所。\n薄宦漂零成久旅。\n天涯却羡鸿遵渚。",
        "dynasty": "宋",
        "collection_info": null
    },
    {
        "uuid": "7c905d0bf62cc0f0d143e5ba02a3dabf",
        "title": "蝶恋花 姑射真仙蓬海会",
        "author": "吕胜己",
        "content": "姑射真仙蓬海会。\n驭气乘龙，作意游方外。\n冬后翦花飞素彩。\n腊前陨璞抛团块。\n幂幂锦云相映带。\n川谷林峦，混一干坤大。\n白玉装成全世界。\n江湖点染微瑕颣。",
        "dynasty": "宋",
        "collection_info": null
    },
    {
        "uuid": "e88647e7c98032e9d1099c94774b2544",
        "title": "蝶恋花 屈指瓜期犹渺渺",
        "author": "吕胜己",
        "content": "屈指瓜期犹渺渺。\n羡子征鞍，去上长安道。\n到得故园春正好。\n桃腮杏脸迎门笑。\n闻道难兄登显要。\n雁子云宵，花萼应同调。\n旧恨新愁须拼了。\n功名趁取方年少。",
        "dynasty": "宋",
        "collection_info": null
    },
    {
        "uuid": "178f14e2c672e2097ab80c9d0e41587f",
        "title": "蝶恋花 眼约心期常未足",
        "author": "吕胜己",
        "content": "眼约心期常未足。\n邂逅今朝，暂得论心曲。\n忽堕鲛珠红簌簌。\n双眸翦水明如烛。\n可恨匆匆归去速。\n去去行云，望断凄心目。\n何似当初情未熟。\n免教添得愁千斛。",
        "dynasty": "宋",
        "collection_info": null
    },
    {
        "uuid": "c6c3bd560c735587c8270156794dc3df",
        "title": "蝶恋花 天色沈沈云色赭",
        "author": "吕胜己",
        "content": "天色沈沈云色赭。\n风扰阴寒，浩荡吹平野。\n万斛珠玑天弃舍。\n长空撒下鸣鸳瓦。\n玉女凝愁金阕下。\n褪粉残妆，和泪轻挥洒。\n欲降尘凡飙驭驾。\n翩翩白凤先来也。",
        "dynasty": "宋",
        "collection_info": null
    },
    {
        "uuid": "1886c3d0715182a0b9a5574cb0a8d37c",
        "title": "长相思 体夭夭",
        "author": "吕胜己",
        "content": "体夭夭。\n步飘飘。\n绶带金泥缕绛绡。\n珑璁趁步摇。\n浅霞消。\n两峰遥。\n斜插层楼金系腰。\n花羞人面娇。",
        "dynasty": "宋",
        "collection_info": null
    },
    {
        "uuid": "b233f7819970dad6134f070c1eeccb37",
        "title": "长相思 展颦蛾",
        "author": "吕胜己",
        "content": "展颦蛾。\n抹流波。\n并插玲珑碧玉梭。\n松分两髻螺。\n晓霜和。\n冻轻呵。\n拍罢阳春白雪歌。\n偎人春意多。",
        "dynasty": "宋",
        "collection_info": null
    },
    {
        "uuid": "ae063bb408962cc2561a795255e9b9ad",
        "title": "长相思 冒寒吹",
        "author": "吕胜己",
        "content": "冒寒吹。\n访琼姬。\n行到青山遇玉肌。\n凝情欲待谁。\n山疏篱。\n手同携。\n踏月随香清夜归。\n乘欢拨冻醅。",
        "dynasty": "宋",
        "collection_info": null
    },
    {
        "uuid": "15eb291526530859d6c9bc4106e1f493",
        "title": "浣溪沙 浅着铅华素净妆",
        "author": "吕胜己",
        "content": "浅着铅华素净妆。\n翩跹翠袖拂云裳。\n傍人作意捧金觞。\n曲度清悲云冉冉，花飞零乱月茫茫。\n梦回人去似高唐。",
        "dynasty": "宋",
        "collection_info": null
    },
    {
        "uuid": "a0ff3acf07f6f86fa561d4e11ac8c134",
        "title": "浣溪沙 直系腰围鹤间霞",
        "author": "吕胜己",
        "content": "直系腰围鹤间霞。\n双垂项帕凤穿花。\n新妆全学内人家。\n惠性芳心谁得似，饶嗔□恶也还他。\n只消凡事与饶些。",
        "dynasty": "宋",
        "collection_info": null
    },
    {
        "uuid": "45bdb882d1dbef61914dc9414a204476",
        "title": "清平乐 红尘久住",
        "author": "吕胜己",
        "content": "红尘久住。\n仙驭凌波去。\n本似行云无定处。\n那更腊残风雨。\n瑶芳片片轻飞。\n但留青子栾枝。\n孤负岁寒幽意，如今却与春宜。",
        "dynasty": "宋",
        "collection_info": null
    },
    {
        "uuid": "97ea63f180d7c05763e2613a41b86108",
        "title": "清平乐 灵心暗属",
        "author": "吕胜己",
        "content": "灵心暗属。\n髻垒黄金粟。\n寂静虚堂情不足。\n微步徘徊山麓。\n蕊珠宫里新妆。\n生香全似瑶芳。\n应为莺花留恋，人间暂歇鸾凤。",
        "dynasty": "宋",
        "collection_info": null
    },
    {
        "uuid": "cb3ca3ab2b6c832182d3062069f3bbc3",
        "title": "促拍满路花 名花无影迹",
        "author": "吕胜己",
        "content": "名花无影迹，寒气日凄凉。\n人间千万树，歇芬芳。\n紫微宫女，仙驭降霓裳。\n名在仙班簿，不属尘凡，洞天密锁云窗。\n遗珰连宝珥，人间识天香。\n凝寒承雨露，傲冰霜。\n凌仙仙子，邂逅水云乡。\n更约南枝友，游遍江南，共归三岛扶桑。",
        "dynasty": "宋",
        "collection_info": null
    },
    {
        "uuid": "34a56229d207dcc24e19ac25e2aa2879",
        "title": "谒金门 花满树",
        "author": "吕胜己",
        "content": "花满树。\n两个黄鹂相语。\n恰似碧城双玉女。\n对歌还对舞。\n可惜娟娟楚楚。\n同伴彩云归去。\n居士心如泥上絮。\n那能无恨处。",
        "dynasty": "宋",
        "collection_info": null
    },
    {
        "uuid": "ccdc81555cdb4f4cf08d323fbfc65932",
        "title": "谒金门 嗟久客",
        "author": "吕胜己",
        "content": "嗟久客。\n又见他乡寒食。\n流水断桥春寂寂。\n孤村烟火息。\n白去红飞无迹。\n千树总成新碧。\n醉里伤春愁似织。\n东风欺酒力。",
        "dynasty": "宋",
        "collection_info": null
    },
    {
        "uuid": "5083c16c3b492182a992ee407ca346a0",
        "title": "谒金门 芳思切",
        "author": "吕胜己",
        "content": "芳思切，旧事不堪重说。\n浓露凝香花喷血。\n花心双蛱蝶。\n燕语莺啼都歇。\n又过清明时节。\n记得离歌三两阕。\n未歌先哽咽。",
        "dynasty": "宋",
        "collection_info": null
    },
    {
        "uuid": "10afcd356c96db616c31e7b60b80fc0e",
        "title": "谒金门 春又过",
        "author": "吕胜己",
        "content": "春又过。\n那更雨摧风挫。\n留得浅红三两朵。\n竹梢烟雾锁。\n把酒对花危坐。\n多病多愁都可。\n舞蝶游蜂迷道左。\n惜春忙似我。",
        "dynasty": "宋",
        "collection_info": null
    },
    {
        "uuid": "b5281f7fe1e79203fb3fdf3205fd474b",
        "title": "谒金门 秋夜静",
        "author": "吕胜己",
        "content": "秋夜静。\n屋上狂风初定。\n两两啼蛄相答应。\n灯蛾摇烛影。\n枕上鸡声遥听。\n起舞良宵偏永。\n明日谩寻弓剑整。\n衰颜重揽镜。",
        "dynasty": "宋",
        "collection_info": null
    },
    {
        "uuid": "41e121fa62de1cf43982a65359912a86",
        "title": "谒金门 芳信拆",
        "author": "吕胜己",
        "content": "芳信拆。\n漏泄东君消息。\n帝殿宝炉烟未熄。\n龙香飘片白。\n点缀枯梢的皪。\n疏影摇荡寒碧。\n指与纤纤教自摘。\n枝横云鬓侧。",
        "dynasty": "宋",
        "collection_info": null
    },
    {
        "uuid": "ac97bb9bb996649509624b95e6812fea",
        "title": "谒金门 天气暖",
        "author": "吕胜己",
        "content": "天气暖。\n开了荼䕷一半。\n红日迟迟风拂面。\n阶前花影乱。\n俊雅风流不见。\n定被莺花留恋。\n千尺游丝舒又罥。\n系人心上线。",
        "dynasty": "宋",
        "collection_info": null
    },
    {
        "uuid": "72b84d662590bff2b0e820d790af6c12",
        "title": "谒金门 歌罢奏",
        "author": "吕胜己",
        "content": "歌罢奏。\n敛步拂开罗袖。\n宝扇轻摇香汗透。\n软香沾素手。\n小立偎人良久。\n一寸娇波横溜。\n心事未言眉已皱。\n无端催劝酒。",
        "dynasty": "宋",
        "collection_info": null
    },
    {
        "uuid": "ac39f4a57ae6e929cca7ba8c33356098",
        "title": "南乡子 斗笠棹边舟",
        "author": "吕胜己",
        "content": "斗笠棹边舟。\n碧水湾头放自流。\n尽日垂丝鱼不上，优游。\n更觉心松奈得愁。\n行客语沧洲。\n笑道渔翁太拙休。\n万事要求须有道，何由。\n教与敲针换曲钩。",
        "dynasty": "宋",
        "collection_info": null
    },
    {
        "uuid": "0172b4a09e51f923f5a51761224d9a48",
        "title": "南乡子 纵棹越溪船",
        "author": "吕胜己",
        "content": "纵棹越溪船。\n破浪冲涛到碧湾。\n种就长堤千亩竹，无边。\n插玉屯云满渭川。\n平日乐归田。\n不恋荣华不慕仙。\n得个容身栖隐处，宽闲。\n每日江边理钓竿。",
        "dynasty": "宋",
        "collection_info": null
    },
    {
        "uuid": "6c27fdd8157ab03e7ce5017a8ffd1981",
        "title": "减字木兰花 烟云变化",
        "author": "吕胜己",
        "content": "烟云变化。\n面面青山如展画。\n俯对平川。\n野水烟村远接天。\n有时纵目。\n景物繁华观不足。\n月下风头。\n一曲清讴博见楼。",
        "dynasty": "宋",
        "collection_info": null
    },
    {
        "uuid": "9c406292d9d2d4f7ad361ee2bf8b3586",
        "title": "瑞鹤仙 南州春又到",
        "author": "吕胜己",
        "content": "南州春又到。\n向腊尽冬残，冰姑先报。\n芳心爱春早。\n露生香馥馥，靓妆皎皎。\n诗人最巧。\n道竹外、斜枝更好。\n旋移根引水，浇培松竹，凑成三妙。\n回首。\n当年客里，荆棘途中，幸陪欢笑。\n闲愁似扫。\n记风雪、关山道。\n待飘花结子，和羹煮酒，还我山居送老。\n那青红、浪蕊浮花，尽锄去了。",
        "dynasty": "宋",
        "collection_info": null
    },
    {
        "uuid": "2bc8b39233909bf2e6925e005da87740",
        "title": "瑞鹤仙 倚阑观四远",
        "author": "吕胜己",
        "content": "倚阑观四远。\n近有客登临，故相磨难。\n山形欠舒展。\n小峰峦云树，晦明更变。\n江淮楚甸。\n又何曾、分明在眼。\n但临深、自觉身高，未可便名博见。\n休辨。\n吾心乐处，不要他人，共同称善。\n痴儿浅浅。\n因他谩说一遍。\n问还知宴坐，回光收视，大地河山尽现。\n待于中、会得些时，举觞奉劝。",
        "dynasty": "宋",
        "collection_info": null
    },
    {
        "uuid": "b46d2b468fba32c9beec619043d86c4e",
        "title": "瑞鹤仙 人生如意少",
        "author": "吕胜己",
        "content": "人生如意少。\n谁得似仙翁，身名俱好。\n亨衢腾踏早。\n驾双旌五马，便居蓬岛。\n闽山蜀道。\n秉玉节、油幢屡到。\n号当今、有脚阳春，处处变愁成笑。\n尤妙。\n晚陪论道。\n密赞调元，虎符重剖。\n去劳自保。\n奉香火、归来了。\n见煌煌甲第，两两龙驹，绿鬓朱颜未到。\n是平生、种德阴功，自天有报。",
        "dynasty": "宋",
        "collection_info": null
    },
    {
        "uuid": "089b2a1c86ff3018efd68b41f9a0ae3e",
        "title": "瑞鹤仙 金枝联玉叶",
        "author": "吕胜己",
        "content": "金枝联玉叶。\n世代有宗英，声华烨烨。\n君侯更超绝。\n抱不群才气，壮图英发。\n津途轨辙。\n□武上、青宵迥别。\n自玉阶、契合君王，拍拍满怀风月。\n奇绝。\n身居萧散，志在功名，眼高天阔。\n恩来魏阕。\n长江上、驻旌节。\n待胡尘有警，纶巾羽扇，谈笑周郎事业。\n恁时看、国倚强宗，诏褒伟烈。",
        "dynasty": "宋",
        "collection_info": null
    },
    {
        "uuid": "6a5b1c02eb23e4a4fce74eca9e4ab061",
        "title": "瑞鹤仙 残梅飘簌簌",
        "author": "吕胜己",
        "content": "残梅飘簌簌。\n看柳上春归，揉条新绿。\n娇莺离幽谷。\n弄弹簧清响，飞迁乔木。\n年华迅速。\n叹浮生、流晖转烛。\n自春来、每每遨游，多办九霞醽醁。\n溪北。\n踏青微步，斗草慵眠，锦裀花褥。\n铅华簇簇。\n歌声妙、间丝竹。\n爱一川好处，高山流水，不减城南杜曲。\n笑平生、卓地无锥，老来富足。",
        "dynasty": "宋",
        "collection_info": null
    },
    {
        "uuid": "771d7c2a12aa15d679b334af8adb6f9b",
        "title": "满江红 往事千端",
        "author": "吕胜己",
        "content": "往事千端，都销道、衰翁宦拙。\n今会得、人情物态，尽皆休说。\n广厦尽堪舒笑傲，层楼又见凌空阔。\n试闲思、画戟比衡门，谁优劣。\n尘里事，无休歇。\n楼上事、真奇绝。\n有一川虚旷，万山环列。\n识破古今如旦暮，肯将物我刚分别。\n愿时时、与客坐楼心，谈风月。",
        "dynasty": "宋",
        "collection_info": null
    },
    {
        "uuid": "55ca03d096507bde9a0f483804a10d9d",
        "title": "满江红 屈指重阳",
        "author": "吕胜己",
        "content": "屈指重阳，有半月、犹零九日。\n且停待、今宵月上，宝轮飞出。\n有客最谙闲况味，无人会得真消息。\n算何须、抵死要荣华，劳心力。\n楼观迥、遥山碧。\n槽窄小，真珠滴。\n随分赏、闲亭别圃，好天良夕。\n篱畔行看金蕊耀，林梢便见瑶芳白。\n玩春来、夏去复秋冬，尘中客。",
        "dynasty": "宋",
        "collection_info": null
    },
    {
        "uuid": "ff395e6125961bafe7d9d8c93b34d5a1",
        "title": "满江红 小立危亭",
        "author": "吕胜己",
        "content": "小立危亭，风惨淡、斜阳满目。\n望渺渺、湘江一派，楚山千簇。\n芳草连云迷远树，断霞散绮飞孤骛。\n感骚人、赋客向来词，愁如束。\n磋远宦、甘微粟。\n惊世事，伤浮俗。\n且经营一醉，未怀荣辱。\n君不见、渊明归去后，一觞自泛东篱菊。\n仰高风、寂寞奠生刍，人如玉。",
        "dynasty": "宋",
        "collection_info": null
    },
    {
        "uuid": "183910b5aa5fa2328b30064866216798",
        "title": "满江红 忆惜西来",
        "author": "吕胜己",
        "content": "忆惜西来，春已暮、馀寒犹力。\n正迤逦、登山临水，未磋行役。\n云笈偶寻高士传，桃川又访秦人迹。\n向此时、游宦兴阑珊，归无策。\n归计定，归心追。\n惊换岁，犹为客。\n还怅望、家山千里，迥无消息。\n□□不堪泥路远，烟林赖有梅花白。\n为孤芳、领略岁寒情，谁人识。",
        "dynasty": "宋",
        "collection_info": null
    },
    {
        "uuid": "800514d59fb6cd3f5b8fc1447607d0bb",
        "title": "满江红 物理分明",
        "author": "吕胜己",
        "content": "物理分明，人事巧、元来是拙。\n常自觉、满怀春意，向他谁说。\n剩喜登临频眺望，那知出处成迂阔。\n细闲思、萧散较贪痴，谁为劣。\n高楼上、蝉声歇。\n飞楝外，云行绝。\n见明河星斗，半空森列。\n领略光阴成赋咏，等闲酬唱休旌别。\n要良辰、把酒倩佳宾，嘲风月。",
        "dynasty": "宋",
        "collection_info": null
    },
    {
        "uuid": "8b56381bbaef1b77375b427582bf1a57",
        "title": "满江红 拍碎红牙",
        "author": "吕胜己",
        "content": "拍碎红牙，一声上、梁尘暗落。\n纨扇掩、雏莺叶下，巧呈绰约。\n字字只愁郎幸浅，声声似怨年华薄。\n坐中人、相顾感幽怀，添萧索。\n歌暂阕，杯交错。\n人又去，情怀沪。\n那堪听风雨，渭城吹角。\n去去已离闽岭路，行行渐近滕王阁。\n便无情、山海会相逢，坚心着。",
        "dynasty": "宋",
        "collection_info": null
    },
    {
        "uuid": "386b9ec1975308a430dd1fd6787a4f83",
        "title": "满江红 檀扳频催",
        "author": "吕胜己",
        "content": "檀扳频催，双拈袖、飞来趁拍。\n锦裀上、娇抬粉面，浅蛾脉脉。\n鸾观莺窥秋水净，鸿惊凤翥祥云白。\n看妖娆、体态与山精神，天仙谪。\n鞓带紧，弓靴窄。\n花压帽，云垂额。\n□回雪、定拼醉倒，厌厌良夕。\n明日恨随芳草远，回头目断遥山隔。\n料多情、应也念行人，思佳客。",
        "dynasty": "宋",
        "collection_info": null
    },
    {
        "uuid": "6101fe1dcd96fb1e6f0bd8a8a9662a7d",
        "title": "满江红 墙下松筠",
        "author": "吕胜己",
        "content": "墙下松筠，并手种、花窠尽着。\n试屈指、一年前事，恍然如昨。\n繁杏新荷春夏景，疏梅细菊秋冬约。\n渭川翁、随分小生涯，些官爵。\n分物我，争强弱。\n都作梦，谁先觉。\n好一条平路，是人迷却。\n斑鬓已灰心里事，瘦滕谩卦瓢中药。\n愿当今、四海九州人，同欢乐。",
        "dynasty": "宋",
        "collection_info": null
    },
    {
        "uuid": "d688adad9595ecabfd95117adcf831d7",
        "title": "满江红 雪压山颓",
        "author": "吕胜己",
        "content": "雪压山颓，谁撒下、琼花玉蕊。\n寒气凛、沈沈天籁，望迷千里。\n群雀耐寒枯树顶，扁舟独钓平沙觜。\n把江南、图画展开看，都难比。\n台榭远、登临喜。\n楼阁上，歌声起。\n赏时光，居士独怜愁底。\n安得四方寒畯彦，归吾广厦千间里。\n但今生、此愿得从心，心休矣。",
        "dynasty": "宋",
        "collection_info": null
    },
    {
        "uuid": "65747f6009671ad7f447a5369ec33ec2",
        "title": "满江红 惨惨枯梢",
        "author": "吕胜己",
        "content": "惨惨枯梢，初疑似、真酥点滴。\n见深红蒂萼，方认早梅消息。\n粉艳牵连春意动，冰姿照映霜华白。\n伴苍松、修竹似幽人，相寻觅。\n香远近，枝南北。\n幽涧畔，疏篱侧。\n便佣儿贩妇，也知怜惜。\n渭水渔翁方入社，西湖处士成陈迹。\n爱平生、炯炯岁寒心，无今昔。",
        "dynasty": "宋",
        "collection_info": null
    },
    {
        "uuid": "66e485e648d449534d06da6558a0cf9e",
        "title": "江城子 年年腊后见冰姑",
        "author": "吕胜己",
        "content": "年年腊后见冰姑。\n玉肌肤。\n点琼酥。\n不老花荣，经岁转敷腴。\n向背稀稠如画里，明月下、影疏疏。\n江南有客问征途。\n寄音书。\n定来无。\n且傍盆池，巧石倚浮图。\n静对北山林处士，妆点就、小西湖。",
        "dynasty": "宋",
        "collection_info": null
    },
    {
        "uuid": "717a2c6c7caf1dbd0c7c07ce24de06ac",
        "title": "江城子 一钩新月下庭西",
        "author": "吕胜己",
        "content": "一钩新月下庭西。\n绣帘低。\n漏声迟。\n小宴幽欢，依约似当时。\n娇盼注人都不语，眉黛蹙，鬓云敧。\n街槐阴下玉骢嘶。\n苦相催。\n醉中归。\n可惜明朝，秋色满东篱。\n只恐又成轻别也，情脉脉，恨凄凄。",
        "dynasty": "宋",
        "collection_info": null
    },
    {
        "uuid": "96c0a486c8c9fbe99d81a5c79430b0e9",
        "title": "满庭芳 丹雘浮空",
        "author": "吕胜己",
        "content": "丹雘浮空，琉璃耀日，上云楼阁眈眈。\n□□居士，燕坐息玄谈。\n十载劳心问道，今悟罢、截日停参。\n凝神处，九苞丹凤，翔舞在山南。\n喃喃。\n成障碍，千经万论，从此休贪。\n且陶陶兀兀，对酒醺酣。\n清兴有时狂放，扁舟上、绿水澄潭。\n渔歌起，从他两岸，齐笑老翁憨。",
        "dynasty": "宋",
        "collection_info": null
    },
    {
        "uuid": "d677b57a033742dee2903d8094283421",
        "title": "卜算子 人事几时穷",
        "author": "吕胜己",
        "content": "人事几时穷，我性偏宜静。\n世上谁无富贵心，到了须由命。\n闲里且偷安，醉后休教醒。\n醉里高歌妙入神，妙处君须听。",
        "dynasty": "宋",
        "collection_info": null
    },
    {
        "uuid": "66124ae74941838aed118a2d72013a2e",
        "title": "卜算子 梅蕾破香时",
        "author": "吕胜己",
        "content": "梅蕾破香时，雪后交光夜。\n何处飞来两玉蛾，体态双闲雅。\n纵目碧城楼，劝酒留云榭。\n唱底仙家古道情，分付知音者。",
        "dynasty": "宋",
        "collection_info": null
    },
    {
        "uuid": "f207976a33344052e4cb5aa941057eb9",
        "title": "瑞鹧鸪 与君蹑足共凭阑",
        "author": "吕胜己",
        "content": "与君蹑足共凭阑。\n俯视周回四面山。\n目静鲁邦心渺渺，气吞梦泽意闲闲。\n烟云变化更明晦，乌鹊忘机互往还。\n唤取黄尘冠盖客，暂来徙倚片时间。",
        "dynasty": "宋",
        "collection_info": null
    },
    {
        "uuid": "e57b58da1623338f81f733223a627933",
        "title": "瑞鹧鸪 几时芟棘翦蒿蓬",
        "author": "吕胜己",
        "content": "几时芟棘翦蒿蓬。\n付我天然地一弓。\n乔木茂林森耸耸，遥岑叠嶂碧重重。\n水心台榭超尘表，楼上干坤跨域中。\n黄鹤巴陵千古事，那知不是此衰翁。",
        "dynasty": "宋",
        "collection_info": null
    },
    {
        "uuid": "53bb53ffbeed9d14d503f42c28f653d9",
        "title": "感皇恩 秋意满江湖",
        "author": "吕胜己",
        "content": "秋意满江湖，雨轻风熟。\n上水扁舟片帆速。\n远山低岸，贪看浅红深绿。\n不知回柁尾，沧湾宿。\n推枕起来，举杯相属。\n休叹风尘为微禄。\n几年行路，但觉登临不足。\n且翻楚调入，清江曲。",
        "dynasty": "宋",
        "collection_info": null
    },
    {
        "uuid": "31d6d8045023c3bf64b3b113ab591d80",
        "title": "临江仙 忽忆裴公台上去",
        "author": "吕胜己",
        "content": "忽忆裴公台上去，远空秋气棱棱。\n万山一水秀还明。\n此时三楚客，何意续骚经。\n爱竹子犹参杖履，能诗候喜同登。\n赓酬不尽古今情。\n清风生白尘，侧月照疏星。",
        "dynasty": "宋",
        "collection_info": null
    },
    {
        "uuid": "ff2f3c29f11c3ef5c579fea89f2fee91",
        "title": "好事近 风景好樵川",
        "author": "吕胜己",
        "content": "风景好樵川，郭外三洲烟渚。\n过尽古今清逸，奈天公不与。\n地灵人意会符同，留待烟霞侣。\n一棹轻舟开岸，弄滩声风雨。",
        "dynasty": "宋",
        "collection_info": null
    },
    {
        "uuid": "b8e2d8eade330a9f4826c1d920112151",
        "title": "好事近 宿面浅匀妆",
        "author": "吕胜己",
        "content": "宿面浅匀妆，梅粉旋生春色。\n绣草冠儿宫样，系丁香新缬。\n凤檀槽上四条弦，轻□□□攧。\n恰似寻阳江畔，话长安时节。",
        "dynasty": "宋",
        "collection_info": null
    },
    {
        "uuid": "34dc9ed8e1840706b9a39723950dfe4a",
        "title": "鹊桥仙 银花千里",
        "author": "吕胜己",
        "content": "银花千里，玉阶三尺，远近高低一色。\n天公今岁被诗催，特地放、冬前四白。\n梅梢竹外，频频轻撼，嫌乱瑶芳素质。\n耐寒相对不胜清，毡帐底、偎红未得。",
        "dynasty": "宋",
        "collection_info": null
    },
    {
        "uuid": "5b16701ac06b9849463dd318bd62fc6f",
        "title": "木兰花慢 残红吹尽了",
        "author": "吕胜己",
        "content": "残红吹尽了，换新绿、染疏林。\n正杜宇催归，行人贪路，天气轻阴。\n江亭旧游宴处，但瑶山、数叠晚云深。\n犹忆佳人敛黛，为予别泪盈襟。\n而今。\n旅况难禁。\n逢胜概、懒登临。\n念景熟难忘，情多易感，取次关心。\n平明又西去也，望关山、古道马骎骎。\n回首当年一梦，笑将浊酒重斟。",
        "dynasty": "宋",
        "collection_info": null
    },
    {
        "uuid": "8741e9d2845b1e4983d14facb105dab1",
        "title": "木兰花慢 无言凭燕几",
        "author": "吕胜己",
        "content": "无言凭燕几，爱香袅、博山炉。\n正暖日辉辉，晴云淡淡，千里平芜。\n田家尽收刈了，见牛羊、下垅暝烟孤。\n闻说丰年景致，老农击壤呜呜。\n狂夫。\n素乏良图。\n从上策、赋归欤。\n有千亩松筠，三洲风月，尽随吾初。\n凭谁去西塞岸，问玄真、此意果如何。\n寂寞无人共乐，醉乡是我华胥。",
        "dynasty": "宋",
        "collection_info": null
    },
    {
        "uuid": "f56b0c29309916a4f129c86d7bf6d713",
        "title": "木兰花慢 对轩辕古镜",
        "author": "吕胜己",
        "content": "对轩辕古镜，照华发、短刁骚。\n念壮岁心情，平生志气，可笑徒劳。\n云中谩夸魏尚，请休论、定远说班超。\n总是黄粱一梦，怎如尘外逍遥。\n蛮徭。\n洞入云宵。\n算无分、到仙曹。\n愿归隐闽山，来临渭水，葺个云巢。\n楼居共、真仙伴侣，又有时、混迹入渔樵。\n且恁随缘玩世，帝乡路觉迢迢。",
        "dynasty": "宋",
        "collection_info": null
    },
    {
        "uuid": "8ea098995364d92d372d67efd697f1fa",
        "title": "木兰花慢 朝天门外路",
        "author": "吕胜己",
        "content": "朝天门外路，路坦坦、走瑶京。\n悔年少狂图，争名远宦，为米孤征。\n星星。\n半凋鬓发，事千端、回首只堪惊。\n居士新来悟也，渭川小隐初成。\n临清。\n巧创幽亭。\n真富贵、享安荣。\n有猿鸟清讴，松篁森卫，桧柏双旌。\n蛙鸣。\n自然鼓吹，粲林华、前后锦围屏。\n须信早朝鸡唱，未如夜枕滩声。",
        "dynasty": "宋",
        "collection_info": null
    },
    {
        "uuid": "c9df36058985d925d4bb7d88c9a3bd32",
        "title": "木兰花慢 平生花恨少",
        "author": "吕胜己",
        "content": "平生花恨少，又那得、酒中愁。\n自禅板停参，蒲团悟罢，身世忘忧。\n南柯旧时太守，尽当年、富贵即时休。\n莫羡痴儿小子，心心念念封侯。\n优游。\n取次凝眸。\n春浩浩、思悠悠。\n爱万木欣荣，幽泉流注，好鸟勾舟，感生生、自然造化，玩吾心、此外复何求。\n应有知音共赏，定当一语相投。",
        "dynasty": "宋",
        "collection_info": null
    },
    {
        "uuid": "3bab01214868ac6573cee988649cb5e4",
        "title": "柳梢青 叶下云行",
        "author": "吕胜己",
        "content": "叶下云行，亭皋风静，凉雨丝丝。\n断雁孤鸣，寒蛩相应，寂寂书帏。\n蒲团纸帐兰台。\n梦不到、邯郸便回。\n蚁穴荣华，人间功业，都恼人怀。",
        "dynasty": "宋",
        "collection_info": null
    },
    {
        "uuid": "628f5c3838e199d5c42ae3a71d6669ec",
        "title": "鹧鸪天 竹树萧萧屋数椽",
        "author": "吕胜己",
        "content": "竹树萧萧屋数椽。\n平湖漫漫纳通川。\n有时竹杖芒鞋至，醉着山光水色间。\n成小隐，未经年。\n功名夷路稳加鞭。\n逢时且数中书考，他日还寻独乐园。",
        "dynasty": "宋",
        "collection_info": null
    },
    {
        "uuid": "c1c580c6ef78204816be03ad5323a20b",
        "title": "鹧鸪天 记得追游故老家",
        "author": "吕胜己",
        "content": "记得追游故老家。\n红莲幕府在长沙。\n放船桥口秋随月，走马春园夜踏花。\n思往昔，谩咨磋。\n几番魂梦转天涯。\n葵轩老子今何在，岳麓风雩噪暮鸦。",
        "dynasty": "宋",
        "collection_info": null
    },
    {
        "uuid": "23024a24678ffa633eea9524be46bf1e",
        "title": "鹧鸪天 一夜春寒透锦帏",
        "author": "吕胜己",
        "content": "一夜春寒透锦帏。\n满庭花露起多时。\n垒金梳子双双耍，铺翠花儿袅袅垂。\n人去后，信来稀。\n等闲屈指数归期。\n门前恰限行人至，喜鹊如何圣得知。",
        "dynasty": "宋",
        "collection_info": null
    },
    {
        "uuid": "e40e405cc86ea76bbcb165141364ac85",
        "title": "鹧鸪天 日日楼心与画眉",
        "author": "吕胜己",
        "content": "日日楼心与画眉。\n松分蝉翅黛云低。\n象牙白齿双梳子，驼骨红纹小棹篦。\n朝暮宴，浅深杯。\n更阑生怕下楼梯。\n徐娘怪我今疏懒，不及庐郎年少时。",
        "dynasty": "宋",
        "collection_info": null
    },
    {
        "uuid": "fdd11b641de0d534f1b0164c78fd7dc3",
        "title": "鹧鸪天 纸帐虚明好醉眠",
        "author": "吕胜己",
        "content": "纸帐虚明好醉眠。\n博山轻袅水沉烟。\n了知世上都如梦，须信壶中别有天。\n知我者，为君言。\n道人有个好因缘。\n丹成有日归云路，且最梅花作地仙。",
        "dynasty": "宋",
        "collection_info": null
    },
    {
        "uuid": "3634300e41bee8817d02be07fcccea6f",
        "title": "点绛唇 满路梅花",
        "author": "吕胜己",
        "content": "满路梅花，为谁开遍春风萼。\n短亭萧索。\n草草传杯酌。\n送子先归，我羡辽东鹤。\n他年约。\n瘦藤芒履。\n共子同丘壑。",
        "dynasty": "宋",
        "collection_info": null
    },
    {
        "uuid": "c8c314fb103c68cdbbb891381898d24f",
        "title": "点绛唇 日月无根",
        "author": "吕胜己",
        "content": "日月无根，循环常共天难老。\n世间扰扰。\n只见闲烦恼。\n满酌高吟，便是今生了。\n还知道。\n旧时官好。\n几个新华表。",
        "dynasty": "宋",
        "collection_info": null
    },
    {
        "uuid": "470b2b0d2f2b38e7ad40c0ab47bb9551",
        "title": "点绛唇 一叶扁舟",
        "author": "吕胜己",
        "content": "一叶扁舟，浮家来向江边住。\n这回归去。\n作个渔樵侣。\n不挂征帆，也莫遥双橹。\n天涯路。\n云山烟渚。\n总是留人处。",
        "dynasty": "宋",
        "collection_info": null
    },
    {
        "uuid": "5d4842c1f99e1f4d8280bfc3170ceccc",
        "title": "点绛唇 桂子飘香",
        "author": "吕胜己",
        "content": "桂子飘香，江南秋老霜风作。\n自怜漂泊。\n几度伤离索。\n孤馆迢迢，满引村醪酌。\n情无着。\n好音难托。\n又失黄花约。",
        "dynasty": "宋",
        "collection_info": null
    },
    {
        "uuid": "14a604d49dc1ad1795b3027cd6f38302",
        "title": "点绛唇 瑞气盈门",
        "author": "吕胜己",
        "content": "瑞气盈门，神仙谪下看看到。\n已知消耗。\n弧矢呈祥了。\n种德阴功，自有多男报。\n还知道。\n果生蓬岛。\n不比人间早。",
        "dynasty": "宋",
        "collection_info": null
    },
    {
        "uuid": "d59116f67441afee49a3e4520b0cc566",
        "title": "鱼游春水 林梢听布谷",
        "author": "吕胜己",
        "content": "林梢听布谷。\n郭外舒怀仍快目。\n平田浩荡，虢虢泉鸣暗谷。\n香稻吐芒针棘细，秀麦遥风波浪绿。\n山童野老，意亲情热。\n我待休官弃禄。\n屏迹幽闲安退缩。\n渭三千亩修篁，巑巑绀玉。\n顾盼滩流萦八节，呼吸湖光穿九曲。\n贪求自乐，尽忘尘俗。",
        "dynasty": "宋",
        "collection_info": null
    },
    {
        "uuid": "4e49c71bb59c3c7a64aaf2b935fcda01",
        "title": "霜天晓角 晓来风作",
        "author": "吕胜己",
        "content": "晓来风作。\n病怯春衫薄。\n郭外溪山明秀，红尘里、自拘缚。\n村酒频斟酌。\n野花遍绰约。\n十载人非物是，惊回首、梦初觉。",
        "dynasty": "宋",
        "collection_info": null
    },
    {
        "uuid": "4b9063d5697c5f3f40cece9bb789e868",
        "title": "虞美人 疏风摆撼芙蓉沼",
        "author": "吕胜己",
        "content": "疏风摆撼芙蓉沼。\n垅上梅英小。\n谁家姊妹去寻芳。\n粉面云鬟参杂、汉宫妆。\n邯郸奏罢宫中乐。\n邂逅同杯酌。\n老来花酒制颓龄。\n为爱嫣然娇靥、斗盈盈。",
        "dynasty": "宋",
        "collection_info": null
    },
    {
        "uuid": "fb35caee3d6b2943eafc9eb8060ad337",
        "title": "虞美人 年年冬后心情快",
        "author": "吕胜己",
        "content": "年年冬后心情快。\n常是留宾醉。\n尊前笑靥粲金钿。\n更有半黄枨橘、满堆盘。\n人人爱道休官去。\n总是闲言语。\n古今文士与贤才。\n为甚独高陶令、赋归来。",
        "dynasty": "宋",
        "collection_info": null
    },
    {
        "uuid": "1b5f75e8d581e203c1d6847d6d21a9ca",
        "title": "虞美人 横波清翦西湖水",
        "author": "吕胜己",
        "content": "横波清翦西湖水。\n黛拂吴山翠。\n藕丝衫子水沈香。\n坐久冰肌玉骨、起微凉。\n金徽泛柳听佳句。\n叠叠胎仙舞。\n曲终松下小盘桓。\n风露泠泠、直欲便骖鸾。",
        "dynasty": "宋",
        "collection_info": null
    },
    {
        "uuid": "6909514264abbf3986a53184fce7ac7b",
        "title": "菩萨蛮 遥山几叠天边碧",
        "author": "吕胜己",
        "content": "遥山几叠天边碧。\n故教遮断天涯客。\n楼倚暮云端。\n春风罗袖寒。\n与君千里别。\n共此关山月。\n皓月一般明。\n君心怎敢凭。",
        "dynasty": "宋",
        "collection_info": null
    },
    {
        "uuid": "d9596f6ce6064e74706276c6cf5478cf",
        "title": "菩萨蛮 岭猿啸罢千山碧",
        "author": "吕胜己",
        "content": "岭猿啸罢千山碧。\n小庵虚室团团白。\n庵在小山头。\n从来少客游。\n道人方打坐。\n举袖来迎我。\n问我此来因。\n拈花与道人。",
        "dynasty": "宋",
        "collection_info": null
    },
    {
        "uuid": "4b9f59a697b3443aaf4eaf66d8193dc4",
        "title": "南歌子 湛露凉亭馆",
        "author": "吕胜己",
        "content": "湛露凉亭馆，香风散芰荷。\n晚来月色似金波。\n间绿围红、同伴雪儿歌。\n年少风流足，情深欢会多。\n佳人月下拜嫦娥。\n不似隔年牛女、望星河。",
        "dynasty": "宋",
        "collection_info": null
    },
    {
        "uuid": "611f8c92e7a91b3af2d1b2be46b5dd44",
        "title": "八声甘州 自秋来、多病意无聊",
        "author": "吕胜己",
        "content": "自秋来、多病意无聊，不作渭山游。\n想兰菊凋疏，松筠茂密，亭馆清幽。\n四望遥山万叠，叠叠翠光浮。\n人道蓬莱岛，仿佛瀛洲。\n居士心迷丘壑，念迂疏老懒，难觅封侯。\n看才能成事业，且自抽头。\n携老稚、团栾百口，要他年、在此作菟裘。\n无言也，此生心事，都付东流。",
        "dynasty": "宋",
        "collection_info": null
    },
    {
        "uuid": "ddfa525cebaecc623abfba8baf048d47",
        "title": "如梦令 花上娇莺哑咤",
        "author": "吕胜己",
        "content": "花上娇莺哑咤。\n着色江南图画。\n可惜好春风，有酒无人同把。\n拚舍。\n拚舍。\n独醉好天良夜。",
        "dynasty": "宋",
        "collection_info": null
    },
    {
        "uuid": "0812ca33a5208781bfcf10c316c51c46",
        "title": "如梦令 王谢堂前旧燕",
        "author": "吕胜己",
        "content": "王谢堂前旧燕。\n毕竟情高意远。\n只恐宠恩深，后会不教人见。\n深劝。\n深劝。\n不枉追欢一遍。",
        "dynasty": "宋",
        "collection_info": null
    },
    {
        "uuid": "11b4d54c066c17829b22fa57f62eedf7",
        "title": "如梦令 梅雪渐当时候",
        "author": "吕胜己",
        "content": "梅雪渐当时候。\n访问全无消耗。\n凭杖小阳春，催取南枝先到。\n然后。\n然后。\n雪月交光同照。",
        "dynasty": "宋",
        "collection_info": null
    },
    {
        "uuid": "4c5b64d5b784d510127f6017250de10e",
        "title": "西江月 日日齐眉举案",
        "author": "吕胜己",
        "content": "日日齐眉举案，年年劝酒持觥。\n今年着意寿卿卿。\n幼稚绵绵可庆。\n官冷未尝贫贱，家肥胜似功名。\n所为方便合人情。\n管取前途更永。",
        "dynasty": "宋",
        "collection_info": null
    },
    {
        "uuid": "1ecb677436ae7df37017750098a1ed32",
        "title": "渔家傲 长记浔阳江上宴",
        "author": "吕胜己",
        "content": "长记浔阳江上宴。\n庚公楼上凭阑遍。\n北望淮山连楚甸。\n真伟观。\n中原气象依稀见。\n漂泊江湖波浪远。\n依然身在蛮溪畔。\n愁里不知时节换。\n春早晚。\n杜娟声里飞花满。",
        "dynasty": "宋",
        "collection_info": null
    },
    {
        "uuid": "7f4632e67a181837026839de42dd6dad",
        "title": "渔家傲 闻道西洲梅已放",
        "author": "吕胜己",
        "content": "闻道西洲梅已放。\n几时乘兴同寻访。\n稚子携壶翁策杖。\n徐徐往。\n青山绿水皆堪赏。\n满月当空川晃晃。\n却呼艇子遥双桨。\n几阵浓香新酝酿。\n波溶漾。\n宛然身在西湖上。",
        "dynasty": "宋",
        "collection_info": null
    },
    {
        "uuid": "37d0859f000a86ab3b376d357fecc263",
        "title": "渔家傲 特为梅花来渭水",
        "author": "吕胜己",
        "content": "特为梅花来渭水。\n有人折得横梢至。\n粉毖香悭春意未。\n多应是。\n江南信息争先寄。\n水绿山青风日美。\n此时正惬幽人意。\n驱使风光佳句里。\n□满纸。\n却将旧日诗词比。",
        "dynasty": "宋",
        "collection_info": null
    },
    {
        "uuid": "5ed6865bdc604975d423eca7f377e44a",
        "title": "杏花天 当年悔我抛生计",
        "author": "吕胜己",
        "content": "当年悔我抛生计。\n趁升斗、蛮乡远地。\n谁知事向无心起。\n回首邯郸梦里。\n风雪满□□□□。\n最好处、吴头楚尾。\n青山本是强人意。\n更时见、梅花助美。",
        "dynasty": "宋",
        "collection_info": null
    },
    {
        "uuid": "1c49d75256b006e1500170d28e56742b",
        "title": "感皇恩 君欲问予年",
        "author": "唐致政",
        "content": "君欲问予年，八十有七。\n百岁十分尚留一。\n世间滋味，尝尽酸碱苦涩。\n时今倒食蔗、无甜汁。",
        "dynasty": "宋",
        "collection_info": null
    },
    {
        "uuid": "3f5e192b7e9f188af01e7316b395394b",
        "title": "浣溪沙 夏半阳乌景最长",
        "author": "楼锷",
        "content": "夏半阳乌景最长。\n小池不断藕花香。\n电影雷声催急雨，十分凉。\n芡剥明珠随意嚼，瓜分琼玉趁时尝。\n双枪堂深新酿好，且传觞。",
        "dynasty": "宋",
        "collection_info": null
    },
    {
        "uuid": "ee02521195abeb2f6c8dd93e3cbbb4ce",
        "title": "洞仙歌 飞梁压水",
        "author": "林外",
        "content": "飞梁压水，虹影澄清晓。\n橘里渔村半烟草。\n今来古往，物是人非，天地里，唯有江山不老。\n雨巾风帽。\n四海谁知我。\n一剑横空几番过。\n按玉龙、嘶未断，月冷波寒，归去也、林屋洞天无锁。\n认云屏烟障是吾庐，任满地苍苔，年年不扫。",
        "dynasty": "宋",
        "collection_info": null
    },
    {
        "uuid": "04f0ea2081d90bfe36147e05c8520797",
        "title": "西江月 南国秋光过二",
        "author": "梁安世",
        "content": "南国秋光过二，宾鸿未带初寒。\n洞中驼褐已嫌单。\n洞口犹须挥扇。\n夕照千峰互见，晴空万象都还。\n羡他渔艇系澄湾。\n敧枕玻璃一片。",
        "dynasty": "宋",
        "collection_info": null
    },
    {
        "uuid": "5df4877d7445437970a978a26fcba775",
        "title": "望海潮 梅天雨歇",
        "author": "黄岩叟",
        "content": "梅天雨歇，柳堤风定，江浮画鹢纵横。\n瀛女弄萧，冯夷伐鼓，云间凤咽鼍鸣。\n波面走长鲸。\n卷怒涛来往，搅碎沧溟。\n两岸游人笑语，罗绮间簪缨。\n灵均逝魄无凭。\n但湘沅一水，到底澄清。\n菰黍万家，丝桐五彩，年年吊古深情。\n锦帜片霞明。\n使操舟妙手，翻动心旌。\n向晚鱼龙戏罢，千里浪花平。",
        "dynasty": "宋",
        "collection_info": null
    },
    {
        "uuid": "25920cc432de8e6d2de8296b56b278ab",
        "title": "多丽 淡云收、晓来春满湘中",
        "author": "富ノ",
        "content": "淡云收、晓来春满湘中。\n柳如烟、花枝如糁，万红千翠织浓。\n照帘旌、微穿丽日，动罗幕、轻转香风。\n天上良辰，人间淑景，生贤和气显殊锺。\n映时表、南山北斗，相并两穹崇。\n须知道、英明罕此，文武谁同。\n奉慈亲、承颜戏彩，更闻吉梦占熊。\n扫蛮氛、遂清三楚，定徐方、行策元功。\n趣召遄归，康时佐主，指挥谈笑虏巢空。\n寿觞举、器舟斟海，不用水精锺。\n休辞醉，千龄会遇，美事重重。",
        "dynasty": "宋",
        "collection_info": null
    },
    {
        "uuid": "2d052d570309e04dfcfdb780eaa88ce4",
        "title": "水调歌头 香亲紫荷陌",
        "author": "邵怀英",
        "content": "香亲紫荷陌，和气满长沙。\n黄堂庶寝春晓，风软碧幢遮。\n天遣武夷仙客，来掌元戎金印，千骑拥高牙。\n收了绿林啸，喜动紫薇花。\n青藜杖，鸿宾略，属公家。\n长城应与借一，天语屡褒嘉。\n且伴彩衣行乐，指日丝纶飞诏，归去凤池夸。\n千岁祝眉寿，福海浩无涯。",
        "dynasty": "宋",
        "collection_info": null
    },
    {
        "uuid": "90e551cc3648619431e52b9b04911fde",
        "title": "水龙吟 韶华迤逦三春暮",
        "author": "赵长卿",
        "content": "韶华迤逦三春暮。\n飞尽繁红无数。\n多情为与，牡丹长约，年年为主。\n晓露凝香，柔条千里，轻盈清素。\n最堪怜，玉质冰肌婀娜，江梅谩休争妒。\n翠蔓扶疏隐映，似碧纱笼罩，越溪游女。\n从前爱惜娇姿，终日愁风怕雨。\n夜月一帘，小楼魂断，有思量处。\n恐因循易嫁，东风烂熳，暗随春去。",
        "dynasty": "宋",
        "collection_info": null
    },
    {
        "uuid": "c6ccda685252cefd2f191781ee658cbc",
        "title": "念奴娇 小春时候",
        "author": "赵长卿",
        "content": "小春时候，见早梅吐玉，裁琼妆白。\n点点枝头光照眼，恼损柔肠情客。\n暗里芳心，出群标致，经岁成疏隔。\n如今风韵，何人依旧冰雪。\n冷艳潇洒天然，香姿肯易许，游蜂狂蝶。\n夜半黄昏担带了，多少清风明月。\n宋玉虽悲，元超虽恨，见了千愁歇。\n东君还许，有情取次攀折。",
        "dynasty": "宋",
        "collection_info": null
    },
    {
        "uuid": "02ba245c609082baf37f775dcc44607c",
        "title": "满庭芳 爆竹声飞",
        "author": "赵长卿",
        "content": "爆竹声飞，屠苏香钿，华堂歌舞催春。\n百年消息，经半已凌人。\n念我功名冷落，又重是、一岁还新。\n惊心事，安仁华鬓，年少已逡巡。\n明知生似寄，何须苦苦，役慕蹄轮。\n最难忘、通经好学沈沦。\n况是读书万卷，辜负他、此志难伸。\n从今去，灯窗勉进，云路岂无因。",
        "dynasty": "宋",
        "collection_info": null
    },
    {
        "uuid": "d15f0b62342c1b0e1648f72633c33fc6",
        "title": "花心动 风软寒轻",
        "author": "赵长卿",
        "content": "风软寒轻，暗香飘、扑面无限清楚。\n乍淡乍浓，应想前村，定是早梅初吐。\n马儿行过坡儿下，危桥外、竹梢疏处。\n半斜露。\n花花蕊蕊，灿然满树。\n一晌看花凝伫。\n因念我西园，玉英真素。\n最是系心，婉娩精神，伴得水云仙侣。\n断肠没奈人千里，无计向、钗头频窥。\n泪如雨。\n那堪又还日暮。",
        "dynasty": "宋",
        "collection_info": null
    },
    {
        "uuid": "bed73136ae69c6418f48251eee07a138",
        "title": "踏莎行 柳暗披风",
        "author": "赵长卿",
        "content": "柳暗披风，桑柔宿雨。\n一番绿遍江头树。\n莺花已过苦无多，看看又是春归去。\n病酒情怀，光阴如许。\n闲愁俏没安排处。\n新来着意与兜笼，身心苦役伊知否。",
        "dynasty": "宋",
        "collection_info": null
    },
    {
        "uuid": "885248a622e0d2aff2635700cdf8c318",
        "title": "南歌子 春色烘衣暖",
        "author": "赵长卿",
        "content": "春色烘衣暖，宫梅破鼻香。\n尽驱和气入兰堂。\n又是轻云微雨、下巫阳。\n酒带欢情重，醺醺气味长。\n晚来拂拭略梳妆。\n笑指一钩新月、上迥廊。",
        "dynasty": "宋",
        "collection_info": null
    },
    {
        "uuid": "0e6d9b88705163e6d03a9c4dc4209269",
        "title": "蝶恋花 宿雨新晴天色好",
        "author": "赵长卿",
        "content": "宿雨新晴天色好。\n秾李夭桃，一霎都开了。\n燕子归来深院悄。\n柳绵铺迳无人扫。\n咫尺莺花还又老。\n绿入闲阶，只有青青草。\n参揣前期谁可表。\n此情不语知多少。",
        "dynasty": "宋",
        "collection_info": null
    },
    {
        "uuid": "157db297ecbf92a853ab5f6f9a9c61f7",
        "title": "鹧鸪天 镂玉裁琼莫比香",
        "author": "赵长卿",
        "content": "镂玉裁琼莫比香。\n娉婷枝上殢春光。\n风流别有千般韵，割舍昏沈入醉乡。\n蜂共蝶，尽干忙。\n檀心知未肯寻常。\n从来诗苦人消瘦，乞与幽窗富锦囊。",
        "dynasty": "宋",
        "collection_info": null
    },
    {
        "uuid": "4768a89e1964f10db883232ab5f75271",
        "title": "鹧鸪天 蜂蜜酿成花已飞",
        "author": "赵长卿",
        "content": "蜂蜜酿成花已飞。\n海棠次第雨胭脂。\n园林检点春归也，只有萦风柳带垂。\n情默默，恨依依。\n可人天气日长时。\n东风恰好寻芳去，何事驱弛作别离。",
        "dynasty": "宋",
        "collection_info": null
    },
    {
        "uuid": "c251ac8a44230b588b5d9c72b62ecda4",
        "title": "江神子・江城子 年年长见傲寒林",
        "author": "赵长卿",
        "content": "年年长见傲寒林。\n压群英。\n有馀清。\n曾被芳心，红日恼诗情。\n玉质暗香无限意，偏婉娩，尽轻盈。\n今年潇洒照歧亭。\n更芳馨。\n也峥嵘。\n无奈多情，终是惜飘零。\n谁与东君收拾取，怕风雨，挫瑶琼。",
        "dynasty": "宋",
        "collection_info": null
    },
    {
        "uuid": "a0f8198021bd845f53384c2a57d9f4ac",
        "title": "南歌子 春思浓如酒",
        "author": "赵长卿",
        "content": "春思浓如酒，离心乱似绵。\n一川芳草绿生烟。\n客里因循、重过艳阳天。\n屈指归期近，愁眉泪洒然。\n无端还被此情牵。\n为问桃源、还有再逢缘。",
        "dynasty": "宋",
        "collection_info": null
    },
    {
        "uuid": "36fabc113d22ec5d4e1b01fc8296197a",
        "title": "临江仙 忆昔去年花下饮",
        "author": "赵长卿",
        "content": "忆昔去年花下饮，团蛮争看酴醿。\n酒浓花艳两相宜。\n醉中尝记得，裙带写新诗。\n还是春光惊已暮，此身犹在天涯。\n断肠无奈苦相思。\n忧心徒耿耿，分付与他谁。",
        "dynasty": "宋",
        "collection_info": null
    },
    {
        "uuid": "16c93b858f9c70621503fceadc13f212",
        "title": "一丛花 柳莺啼晓梦初惊",
        "author": "赵长卿",
        "content": "柳莺啼晓梦初惊。\n香雾入帘清。\n胭脂淡注宫妆雅，似文君、犹带春酲。\n芳心婉娩，媚容绰约，桃李总消声。\n相如春思正萦萦。\n无奈惜花情。\n曲栏小槛幽深处，与殷勤、遮护娉婷。\n姚黄魏紫，十分颜色，终不似轻盈。",
        "dynasty": "宋",
        "collection_info": null
    },
    {
        "uuid": "25224523be6345b010e57d51a0ea629f",
        "title": "青玉案 天涯目断江南路",
        "author": "赵长卿",
        "content": "天涯目断江南路。\n见芳草，迷风絮。\n绿暗花梢春几许。\n小桃寂寞，海棠零乱，飞尽胭脂雨。\n子规声里山城暮。\n月挂西南梦回处。\n满抱离愁推不去。\n双眉百皱，寸肠千缕，若事凭鳞羽。",
        "dynasty": "宋",
        "collection_info": null
    },
    {
        "uuid": "a8198e56bae43136c1fe3b7bca4499c3",
        "title": "醉蓬莱 是三春已暮",
        "author": "赵长卿",
        "content": "是三春已暮，浪蕊彤残，牡丹零落。\n独殿清和，有佳名芍药。\n浅浅芳业，绣幢鼎鼎，更艳香绰约。\n浑似扬州，画楼卷起，翠帘红幕。\n倚槛轻盈，万娇千媚，故整霞裙，笑花寂寞。\n太守风流，拥笙歌围着。\n坐上诗人，二千里外，念此身飘泊。\n客眼看花，归心对酒，番成萧索。",
        "dynasty": "宋",
        "collection_info": null
    },
    {
        "uuid": "be8afe22b17525580a177071ff80fb7a",
        "title": "雨中花慢 宿霭凝阴",
        "author": "赵长卿",
        "content": "宿霭凝阴，天气未晴，峭寒勒住群葩。\n倚栏无语，羞辜负年华。\n柳媚梢头翠眼，桃蒸原上红霞。\n可堪那、尽日狂风荡荡，细雨斜斜。\n东君底事，无奈薄幸，着意残害莺花。\n惟是我，惜春情重，说奈咨磋。\n故与殷勤索酒，更将油幕高遮。\n对花欢笑，从教风雨，着醉酬他。",
        "dynasty": "宋",
        "collection_info": null
    },
    {
        "uuid": "713c75f595d1a048b336201d6e0b8c37",
        "title": "蓦山溪 晓来雨霁",
        "author": "赵长卿",
        "content": "晓来雨霁。\n弱柳摇新翠。\n丽日媚东风，正不暖不寒天气。\n幽禽弄舌，花上诉春光，高一饷，低一饷，清喨圆还碎。\n那知时势。\n春亦元无意。\n草木自敷荣，似人生、功名富贵。\n我咱谙分，随有亦随无，不妒富，不憎贫，歌酒闲游戏。",
        "dynasty": "宋",
        "collection_info": null
    },
    {
        "uuid": "c5db92bf2b2195e7aec11e035ebb57ab",
        "title": "蝶恋花 芍药开残春已尽",
        "author": "赵长卿",
        "content": "芍药开残春已尽。\n红浅香干，蝶子迷花阵。\n阵是清和人正困。\n行云散后空留恨。\n小字金书频与问。\n意曲心诚，未必他能信。\n千结柔肠愁寸寸。\n钿钗几日重相近。",
        "dynasty": "宋",
        "collection_info": null
    },
    {
        "uuid": "f04db64b80af984f21e1b46116513be9",
        "title": "虞美人 江梅虽是孤芳早",
        "author": "赵长卿",
        "content": "江梅虽是孤芳早。\n争似酴醿好。\n凡红飞尽草妻迷。\n婀娜枝头才见、细腰肢。\n玉容消得仙源惜。\n满架香堆白。\n檀心应共酒相宜。\n割舍花前猛饮、倒金卮。",
        "dynasty": "宋",
        "collection_info": null
    },
    {
        "uuid": "46f3709ee23f13e6e42af471dd0b74ea",
        "title": "虞美人 冰塘浅绿生芳草",
        "author": "赵长卿",
        "content": "冰塘浅绿生芳草。\n枝上青梅小。\n柳眉愁黛为谁开。\n似向东君、喜见故人来。\n碧桃销恨犹堪爱。\n妃子今何在。\n风光小院酒尊同。\n向晚一钩新月、落花风。",
        "dynasty": "宋",
        "collection_info": null
    },
    {
        "uuid": "7799e38263ece5253dd5c4c79c08b221",
        "title": "江神子・江城子 小溪清浅照孤芳",
        "author": "赵长卿",
        "content": "小溪清浅照孤芳。\n蕊珠娘。\n暗传香。\n春染粉容，清丽傅宫妆。\n金缕翠蝉曾记得，花密密、过雕墙。\n而今冷落水云乡。\n念平康。\n转情伤。\n梦断巫云，空恨楚襄王。\n冰雪肌肤消瘦损，愁满地、对斜阳。",
        "dynasty": "宋",
        "collection_info": null
    },
    {
        "uuid": "f7c1eb3f7fe0db1187c9657b2fc45134",
        "title": "醉蓬莱 是平分秋色",
        "author": "赵长卿",
        "content": "是平分秋色，梦草池塘，暖风帘幕。\n昨夜三台，灿天边芝角。\n自是君家，庆流泽远，降生申崧岳。\n厚德温良，高才粹雅，渊源学博。\n何事丹墀，尚淹阔步，未许中原，少勤方略。\n且对笙歌，醉黄金错落。\n蕊洞珠宫，媚人桃李，趁青春绰约。\n绿意红情，成阴结子，五云楼阁。",
        "dynasty": "宋",
        "collection_info": null
    },
    {
        "uuid": "28b9a6ac58cf9c7015db70e4c35ef461",
        "title": "临江仙 春事犹馀十日",
        "author": "赵长卿",
        "content": "春事犹馀十日，吴蚕早已三眠。\n多情忍对落花前。\n酴醿飘暖雪，荷叶媚晴天。\n香淡无心浸酒，绿浮可意邀船。\n时光堪恨也堪怜。\n单衣三月暮，歌扇一番圆。",
        "dynasty": "宋",
        "collection_info": null
    },
    {
        "uuid": "ab1bda4d9f29aadcd79b6365ad2d7ebd",
        "title": "青玉案 去年社日东风里",
        "author": "赵长卿",
        "content": "去年社日东风里。\n向三径、开桃李。\n脆管危弦随意起。\n绿阴红影，暖香繁蕊，伴我醺醺醉。\n今年社日空垂泪。\n客舍看花甚情意。\n江上危楼愁独倚。\n欲将心事，巧凭来燕，说与人憔悴。",
        "dynasty": "宋",
        "collection_info": null
    },
    {
        "uuid": "884090acd78fe5c9fa55b3ba1bcee5ca",
        "title": "南歌子 枝上红飞尽",
        "author": "赵长卿",
        "content": "枝上红飞尽，梢头绿已匀。\n游丝柳絮媚青春。\n向晚暖风帘幕、练光新。\n春已匆匆去，那堪话别情。\n刘郎几日便登程。\n告你觅些欢笑、送行人。",
        "dynasty": "宋",
        "collection_info": null
    },
    {
        "uuid": "03bc03aa7ab7802ee454de0053b6cf92",
        "title": "醉落魄・一斛珠 麦畦匀绿",
        "author": "赵长卿",
        "content": "麦畦匀绿。\n枝头屑屑飞梅玉。\n伤心何事人南北。\n断尽回肠，忍听阳关曲。\n倚窗青荫亭亭竹。\n好风敲动声相续。\n夜阑怕见银台烛。\n会得离情，他也泪速速。",
        "dynasty": "宋",
        "collection_info": null
    },
    {
        "uuid": "c1cf7eef48547d0f642b0270a3c36612",
        "title": "点绛唇 密雨随风",
        "author": "赵长卿",
        "content": "密雨随风，咋来一夜檐声溜。\n奈何僝僽。\n官路梅花瘦。\n赋得多情，怕到春时候。\n如今一病非因酒。\n试问君知否。",
        "dynasty": "宋",
        "collection_info": null
    },
    {
        "uuid": "40ec0ea7f27e2f9d7daf10b9fbab2194",
        "title": "点绛唇 春到垂杨",
        "author": "赵长卿",
        "content": "春到垂杨，嫩黄染就金丝软。\n丽晴新暖。\n涌翠千山远。\n为甚年年，眉向东风展。\n闲消遣。\n欲归犹懒。\n渔笛天将晚。",
        "dynasty": "宋",
        "collection_info": null
    },
    {
        "uuid": "f2b93bf0d992745ef943026f1fb82c1c",
        "title": "点绛唇 轻暖轻寒",
        "author": "赵长卿",
        "content": "轻暖轻寒，赏花天气春将半。\n柳摇金线。\n求友莺相唤。\n玉腕蛾眉，意眼频频眄。\n歌喉软。\n玉卮受劝。\n一醉应相拼。",
        "dynasty": "宋",
        "collection_info": null
    },
    {
        "uuid": "c026ddd710d70a1b2d89d882348c22d8",
        "title": "点绛唇 夜雨如倾",
        "author": "赵长卿",
        "content": "夜雨如倾，满溪添涨桃花水。\n落红铺地。\n枝上堆浓翠。\n去年如今，常伴酴醿醉。\n今年里。\n离家千里。\n独猛东风泪。",
        "dynasty": "宋",
        "collection_info": null
    },
    {
        "uuid": "6dab8b10fe8925341c1a307c71d45ec0",
        "title": "点绛唇 啼鸟喃喃",
        "author": "赵长卿",
        "content": "啼鸟喃喃，恨春归去春谁管。\n日和风暖。\n绿暗闲庭院。\n还忆当年，绮席新相见。\n人已远。\n水流云散。\n空结多情怨。",
        "dynasty": "宋",
        "collection_info": null
    },
    {
        "uuid": "b85e4f5cc3e6dfbcfa02dffb47ecdfc8",
        "title": "鹧鸪天 弱质纤姿俪素妆",
        "author": "赵长卿",
        "content": "弱质纤姿俪素妆。\n水沈山麝郁幽香。\n直疑姑射来天上，要恼人间傅粉郎。\n简酿酒，枕为囊。\n更馀风味胜糖霜。\n肯如红紫空姚冶，谩惹游蜂戏蝶忙。",
        "dynasty": "宋",
        "collection_info": null
    },
    {
        "uuid": "1babfb7bfce928c8644729b96fd81d28",
        "title": "鹧鸪天 玉容应不羡梅妆",
        "author": "赵长卿",
        "content": "玉容应不羡梅妆。\n檀心特地赛炉香。\n半臧密叶墙头女，勾引酡颜马上郎。\n樽乏酒，且倾囊。\n蟹螯糟熟似黏霜。\n一年光景浑如梦，可惜人生忙处忙。",
        "dynasty": "宋",
        "collection_info": null
    },
    {
        "uuid": "391e9d03747fe25329e8c3fb2a8772ba",
        "title": "鹧鸪天 洗尽铅华不着妆",
        "author": "赵长卿",
        "content": "洗尽铅华不着妆。\n一般真色自生香。\n飘飘何处凌波女，故故相迎马上郎。\n寻谱谍，发诗囊。\n绝胜梅萼嫁冰霜。\n故山寒食依然在，句引东坡旅兴忙。",
        "dynasty": "宋",
        "collection_info": null
    },
    {
        "uuid": "c9dc37780199a96c9c4582229b897969",
        "title": "鹧鸪天 镂玉裁琼学靓妆",
        "author": "赵长卿",
        "content": "镂玉裁琼学靓妆。\n不须沈水自然香。\n好随梅蕊妆宫额，肯似桃花误阮郎。\n羞傅粉，贱香囊。\n何劳傲雪与凌霜。\n新来句引无情眼，拼为东风一晌忙。",
        "dynasty": "宋",
        "collection_info": null
    },
    {
        "uuid": "fff0381921cfb54bbe56735834e3276f",
        "title": "鹧鸪天 绰约肌肤巧样妆",
        "author": "赵长卿",
        "content": "绰约肌肤巧样妆。\n风流元自有清香。\n未应傅粉疑平叔，却笑荷花似六郎。\n浮蚁瓮，入诗囊。\n学人消瘦怯风霜。\n午窗一枕庄周梦，甘作花心粉蝶忙。",
        "dynasty": "宋",
        "collection_info": null
    },
    {
        "uuid": "c25c4afd2823a4bfa7c38b04c2b673a1",
        "title": "探春令 去年元夜",
        "author": "赵长卿",
        "content": "去年元夜，正钱塘，看天街灯烛。\n闹蛾儿转处，熙熙语笑，百万红妆女。\n今年肯把轻辜负。\n列荧煌千炬。\n趁闲身未老，良辰美景，款醉新歌舞。",
        "dynasty": "宋",
        "collection_info": null
    },
    {
        "uuid": "7c4b6a7414ad6096d35afba81c6aa759",
        "title": "小重山 清晚窗前杜宇啼",
        "author": "赵长卿",
        "content": "清晚窗前杜宇啼。\n游仙惊梦醉，断魂迷。\n起来窗下看盆池。\n伤春去，消瘦不胜衣。\n柳陌记年时。\n行云音信杳、与心违。\n空教攒恨入双眉。\n人已远，红叶莫题诗。",
        "dynasty": "宋",
        "collection_info": null
    },
    {
        "uuid": "a08b70eff1cd02b36b41f757c9d1b6b5",
        "title": "小重山 绿示阴阴春已休",
        "author": "赵长卿",
        "content": "绿示阴阴春已休。\n群花飘尽也，不胜愁。\n游丝飞絮两悠悠。\n迷芳草，日暖雨初收。\n深院小迟留。\n好香烧一炷，细烟浮。\n更听羯鼓打梁州。\n恼人处，宿酒尚扶头。",
        "dynasty": "宋",
        "collection_info": null
    },
    {
        "uuid": "8b50db7d49cfe11c67f898395271c562",
        "title": "菩萨蛮 梅花有意舒香粉",
        "author": "赵长卿",
        "content": "梅花有意舒香粉。\n舒香已得先春信。\n香与露华清。\n露浓愁杀人。\n酒多愁愈重。\n此意谁能共。\n泪湿染衣斑。\n夜霜金缕寒。",
        "dynasty": "宋",
        "collection_info": null
    },
    {
        "uuid": "150c334fa03ebee1ec8852755ebe0609",
        "title": "菩萨蛮 梅花枝上东风软",
        "author": "赵长卿",
        "content": "梅花枝上东风软。\n朝来吹散真香远。\n雅淡有馀清。\n客心和泪倾。\n美人临别夜。\n月晃灯初灺。\n玉枕小屏山。\n眉尖曾细看。",
        "dynasty": "宋",
        "collection_info": null
    },
    {
        "uuid": "84b47388929a1de1a227197a06fe6473",
        "title": "水龙吟 烟姿玉骨尘埃外",
        "author": "赵长卿",
        "content": "烟姿玉骨尘埃外，看自有神仙格。\n花中越样风流，曾是名标清客。\n月夜香魂，雪天孤艳，可堪怜惜。\n向枝间且作，东风第一，和羹事、期他日。\n闻道春归未识。\n问伊家、却知消息。\n当时恼杀林逋，空绕团栾千百。\n横管轻吹处，馀香散、阿谁偏得。\n寿阳宫、应有佳人，待与点、新妆额。",
        "dynasty": "宋",
        "collection_info": null
    },
    {
        "uuid": "870e09ea3172b4e817726d882861a527",
        "title": "水龙吟 苇绡开得仙花",
        "author": "赵长卿",
        "content": "苇绡开得仙花，就中最有佳人似。\n香肌胜雪，千般揉缚，禁他风雨。\n缟夜精神，繁春标致，忍教孤负。\n怅潘郎去后，河阳满县，知他是、谁为主。\n多谢文章吏部。\n遇衔杯、不曾轻许。\n应知这底，无言情绪，难为分付。\n吹遍春风，耀残明月，总伤心处。\n待闲亭夜永，游人散后，作飞仙去。",
        "dynasty": "宋",
        "collection_info": null
    },
    {
        "uuid": "49d9e58d60c0b589ef52f410b24be30d",
        "title": "水龙吟 天教占得如簧",
        "author": "赵长卿",
        "content": "天教占得如簧，巧声乍啭千娇媚。\n金衣衬着，风流模样，于中可是。\n红杏香中，绿杨阴处，多应饶你。\n向黄昏、苦苦娇啼怨别，那堪更、东风起。\n别有诗肠鼓吹。\n未关他、等闲俗耳。\n双柑斗酒，当时曾是，高人留意。\n南国春归，上阳花落，止添憔悴。\n念啼声欲碎，何人解作留春计。",
        "dynasty": "宋",
        "collection_info": null
    },
    {
        "uuid": "40268daa6cd44c651cac377b4e827bda",
        "title": "水龙吟 淡烟轻霭蒙蒙",
        "author": "赵长卿",
        "content": "淡烟轻霭蒙蒙，望中乍歇凝晴昼。\n才惊一霎催花，还又随风过了。\n清带梨梢，晕含桃脸，添春多少。\n向海棠点点，香红染遍，分明是、胭脂透。\n无奈芳心滴碎，阻游人、踏青携手。\n檐头线断，空中丝乱，才晴却又。\n帘幕闲垂处，轻风送、一番寒峭。\n正留君不住，潇潇更下黄昏后。",
        "dynasty": "宋",
        "collection_info": null
    },
    {
        "uuid": "325c56b5eaa312ef4b290e74cce094c9",
        "title": "胜胜慢・声声慢 浓芳满地",
        "author": "赵长卿",
        "content": "浓芳满地，秀色连天，和烟带雨萋萋。\n几许芳心，还解报得春晖。\n当时谢郎梦里，似殷勤、传与新诗。\n却为甚、动长门怨感，南浦伤离。\n追想天涯行客，应解拥车轮，步步相随。\n惆怅如丝，正是欲断肠时。\n凭高望中不见，路悠悠、南北东西。\n春去也，怨王孙、犹自未归。",
        "dynasty": "宋",
        "collection_info": null
    },
    {
        "uuid": "1e8748bd9d17357cd719ace43027db0d",
        "title": "胜胜慢・声声慢 金垂烟重",
        "author": "赵长卿",
        "content": "金垂烟重，雪扬风轻，东风惯得多娇。\n秀色依依，偏应绿水朱楼。\n腰肢先来太瘦，更眉尖、惹得闲愁。\n牵情处，是张郎年少，一种风流。\n别后长堤目断，空记得当时，马上墙头。\n细雨轻烟，何处夕系扁舟。\n叮咛再须折赠，劝狂风、休挽长条。\n春未老，到成阴、终待共游。",
        "dynasty": "宋",
        "collection_info": null
    },
    {
        "uuid": "07cf44167a739e45c54db055cb554500",
        "title": "南歌子 黯霭阴云覆",
        "author": "赵长卿",
        "content": "黯霭阴云覆，滂沱急雨飞。\n洗残枝上乱红稀。\n恰是退花天气、困人时。\n向晓春酲重，偎人起较迟。\n薄罗初见拭轻衣。\n笑拭新妆、须要剪酴醿。",
        "dynasty": "宋",
        "collection_info": null
    },
    {
        "uuid": "d96ad95b8fdb24913c595d08bad17153",
        "title": "浣溪沙 寒食风霜最可人",
        "author": "赵长卿",
        "content": "寒食风霜最可人。\n梨花榆火一时新。\n心头眼底总宜春。\n薄暮归吟芳草路，落红深处鹧鸪声。\n东风疏雨唤愁生。",
        "dynasty": "宋",
        "collection_info": null
    },
    {
        "uuid": "a75021a698c1cc1fd3930dea0e77a73e",
        "title": "浣溪沙 柳老抛绵春已深",
        "author": "赵长卿",
        "content": "柳老抛绵春已深。\n夹衣初试晓寒轻。\n别离无奈此时情。\n先自愁怀容易感，不堪闻底子规声。\n西楼料得数回程。",
        "dynasty": "宋",
        "collection_info": null
    },
    {
        "uuid": "dc0aaa886b2da47f00e925df6a1cb150",
        "title": "浣溪沙 不愤江梅喷暗香",
        "author": "赵长卿",
        "content": "不愤江梅喷暗香。\n春前腊后正凄凉。\n霜风雪月忍思量。\n斜倚幽林如有恨，玉鳞飞后转堪伤。\n时人那解识孤芳。",
        "dynasty": "宋",
        "collection_info": null
    },
    {
        "uuid": "e8b22329521eb56f90c2c44f2fbda9dc",
        "title": "朝中措 别来无事不思量",
        "author": "赵长卿",
        "content": "别来无事不思量。\n霜日最凄凉。\n凝想倚栏干处，攒眉应为萧郎。\n梅花岂管人消瘦，只恁自芬芳。\n寄语行人知否，梅花得似人香。",
        "dynasty": "宋",
        "collection_info": null
    },
    {
        "uuid": "b0d7bf12749ea7e4dd511fcea4ef36b8",
        "title": "昭君怨 隔叶乳鸦声软",
        "author": "赵长卿",
        "content": "隔叶乳鸦声软。\n啼断日斜影转。\n杨柳小腰肢。\n画楼西。\n役损风流心眼。\n眉上新愁无限。\n极目送云行。\n此时情。",
        "dynasty": "宋",
        "collection_info": null
    },
    {
        "uuid": "af81b7d08e73d9aa2879568d8fe4165c",
        "title": "桃源忆故人 夜来一夜东风暖",
        "author": "赵长卿",
        "content": "夜来一夜东风暖。\n春到桃腮柳眼。\n对景可堪肠断。\n强把愁眉展。\n花期惹起归期念。\n前事从头忖遍。\n凝想水遥山远。\n空结相思怨。",
        "dynasty": "宋",
        "collection_info": null
    },
    {
        "uuid": "43f56d1e021f2e8dfdd9b0aee2976aac",
        "title": "长相思 花飞飞",
        "author": "赵长卿",
        "content": "花飞飞。\n柳依依。\n帘卷东风日正迟。\n社前双燕归。\n药栏东，药栏西。\n记得当时素手携。\n弯弯月似眉。",
        "dynasty": "宋",
        "collection_info": null
    },
    {
        "uuid": "d3b5ad3870745fdc30a2f9462eff57ce",
        "title": "感皇恩 景物一番新",
        "author": "赵长卿",
        "content": "景物一番新，熙熙时候。\n小院融和渐长昼。\n东君有意，为怜纤腰消瘦。\n软风吹破眉间皱。\n袅袅枝头，轻黄微透。\n舞到春深转清秀。\n锦囊多感，又更新来伤酒。\n断肠无语凭栏久。",
        "dynasty": "宋",
        "collection_info": null
    },
    {
        "uuid": "1fb12117ef68aea5695af720ababa346",
        "title": "探春令 笙歌间错华筵启",
        "author": "赵长卿",
        "content": "笙歌间错华筵启。\n喜新春新岁。\n菜传纤手青丝细。\n和气入、东风里。\n幡儿胜儿都姑媂。\n戴得更忔戏。\n愿新春已后，吉吉利利。\n百事都入意。",
        "dynasty": "宋",
        "collection_info": null
    },
    {
        "uuid": "1b1c53a7fa0a58ec9b6ba73536421f56",
        "title": "菩萨蛮 赤栏干外桃花雨",
        "author": "赵长卿",
        "content": "赤栏干外桃花雨。\n飞花已觉春归去。\n柳色碧依依。\n浓阴春昼迟。\n海棠红未破。\n匀糁胭脂颗。\n风雨也相饶。\n应怜粉面娇。",
        "dynasty": "宋",
        "collection_info": null
    },
    {
        "uuid": "8c5d4e2a91355393cf99a3dd6d9fe7d7",
        "title": "丑奴儿・采桑子 牡丹已过酴醿谢",
        "author": "赵长卿",
        "content": "牡丹已过酴醿谢，飞尽繁花。\n浓翠啼鸦。\n绿水桥边卖酒家。\n年时携手寻春去，满引流霞。\n往事堪嚓。\n犹喜潘郎鬓未华。",
        "dynasty": "宋",
        "collection_info": null
    },
    {
        "uuid": "a9ef3480e55d9aa02728db18a6e5c02c",
        "title": "浣溪沙 帘卷轻风怜小春",
        "author": "赵长卿",
        "content": "帘卷轻风怜小春。\n荷枯菊悴正愁人。\n江梅喜见一枝新。\n料得主人偏爱惜，也应冰雪好精神。\n故园桃李莫生嗔。",
        "dynasty": "宋",
        "collection_info": null
    },
    {
        "uuid": "48c790b5d77044ad4dc9895fa0baa962",
        "title": "清平乐 楚梅娇小",
        "author": "赵长卿",
        "content": "楚梅娇小。\n好是霜天晓。\n宿酒恼人香暗绕。\n浸影碧波池沼。\n生成素淡芳容。\n不须抹黛匀红。\n准拟凝成阴结子，莫教枉费春工。",
        "dynasty": "宋",
        "collection_info": null
    },
    {
        "uuid": "13081155045e98d335f9d1af142e2338",
        "title": "清平乐 绮疏新晓",
        "author": "赵长卿",
        "content": "绮疏新晓。\n学语雏莺巧。\n烟暖瑶阶梧叶老。\n满地东风芳草。\n少年不合风流。\n偿他酒债花愁。\n望断绿芜春去，销魂懒上层楼。",
        "dynasty": "宋",
        "collection_info": null
    },
    {
        "uuid": "e89e11915ae3ee331faed188ee53ad9c",
        "title": "更漏子 日彤彤",
        "author": "赵长卿",
        "content": "日彤彤，风荡荡。\n帘外柳花飞扬。\n红有限，绿无穷。\n雨晴芳径中。\n肠寸结。\n萦离别。\n还是去年时节。\n春暮也，子归啼。\n伤春三月时。",
        "dynasty": "宋",
        "collection_info": null
    },
    {
        "uuid": "35fdd5fe78dc4507066074bbd90b3473",
        "title": "诉衷情 檀心刻玉几千重",
        "author": "赵长卿",
        "content": "檀心刻玉几千重。\n开处对房栊。\n黄昏淡月笼艳，香与酒争浓。\n宜轻素，鄙轻红。\n思无穷。\n化工着意，南南北北，一种东风。",
        "dynasty": "宋",
        "collection_info": null
    },
    {
        "uuid": "7ff436f03e0a1a214aa0f98a87be6ec2",
        "title": "小重山 枝上杨花糁玉尘",
        "author": "赵长卿",
        "content": "枝上杨花糁玉尘。\n晚风扶起处，雪轻盈。\n扑人点点细无声。\n谁能惜，撩乱满江城。\n忍泪未须倾。\n十年追往事，叹流莺。\n晓来雨过转伤情。\n铺池绿，遣恨寄浮萍。",
        "dynasty": "宋",
        "collection_info": null
    },
    {
        "uuid": "991476f9491459f89e3761f8db4d392d",
        "title": "蝶恋花 绿尽烧痕芳草遍",
        "author": "赵长卿",
        "content": "绿尽烧痕芳草遍。\n不暖不寒，切莫辜良宴。\n罨画屏风开羽扇。\n薄罗衫子仙衣练。\n晚雨小池添水面。\n戏跃赪鳞，又向波心见。\n持酒伊听声宛转。\n樽前唱彻昭阳怨。",
        "dynasty": "宋",
        "collection_info": null
    },
    {
        "uuid": "07fa7b63c05d258d7ef3eff245203c2c",
        "title": "鹧鸪天 梁上双双海燕归",
        "author": "赵长卿",
        "content": "梁上双双海燕归。\n故人应不寄新诗。\n柳梧阴里高还下，帘幕中间去复回。\n追盛事，忆乌衣。\n王家巷陌日沈西。\n兴亡无限惊心语，说与时人总不知。",
        "dynasty": "宋",
        "collection_info": null
    },
    {
        "uuid": "b76f0d1b68f600fde4739abf4355fe02",
        "title": "鹧鸪天 谡谡东风作雨寒",
        "author": "赵长卿",
        "content": "谡谡东风作雨寒。\n无言独自凭栏干。\n绿肥红瘦春归去，恨逼愁侵酒怎宽。\n追往事，惜花残。\n残花往事总相关。\n风光台上伤心处，此意人休作等闲。",
        "dynasty": "宋",
        "collection_info": null
    },
    {
        "uuid": "c621daf5f7757c5465d51d618cda169d",
        "title": "探春令 新元才过",
        "author": "赵长卿",
        "content": "新元才过，渐融和气，先到帘帏。\n谩闲绕、柳径花蹊里。\n探看试、春来未。\n年时曾把春抛弃。\n与春光陪泪。\n待今春、日日花前沈醉。\n款细偎红翠。",
        "dynasty": "宋",
        "collection_info": null
    },
    {
        "uuid": "f81249998cebe45327687dedd283a87b",
        "title": "探春令 数声回雁",
        "author": "赵长卿",
        "content": "数声回雁。\n几番疏雨，东风回暖。\n甚今年、立得春来晚。\n过人日、方相见。\n缕金幡胜教先办。\n着工夫裁剪。\n到那时睹当，须教滴惜，称得梅妆面。",
        "dynasty": "宋",
        "collection_info": null
    },
    {
        "uuid": "4a7786c667ae50360b3ab9c0165d2cef",
        "title": "探春令 冰檐垂箸",
        "author": "赵长卿",
        "content": "冰檐垂箸，雪花飞絮，时方严肃。\n向寻常摇曳，凡花野草，怎生敢夸红绿。\n江梅孤洁无拘束。\n只温然如玉。\n自一般天赋，风流清秀，总不同粗俗。",
        "dynasty": "宋",
        "collection_info": null
    },
    {
        "uuid": "549d21deb7d09483497a8bd600eab118",
        "title": "探春令 而今风韵",
        "author": "赵长卿",
        "content": "而今风韵，旧时标致，总皆奇绝。\n再相逢还是，春前腊后，粉面凝香雪。\n芳心自与群花别。\n尽孤高清洁。\n那情怀最是，与人好处，冷淡黄昏月。",
        "dynasty": "宋",
        "collection_info": null
    },
    {
        "uuid": "2001a0856d2edc200e2f45abdec8ffd5",
        "title": "探春令 雕墙风定",
        "author": "赵长卿",
        "content": "雕墙风定，绮窗烛灺，沈吟独坐。\n料雪霜深处，司花神女，暗里焚百和。\n恼人一阵香初过。\n把清愁熏破。\n更那堪得，冰姿玉貌，痛与惜则个。",
        "dynasty": "宋",
        "collection_info": null
    },
    {
        "uuid": "f366fe15e2310c5333370f22dbde8dbe",
        "title": "探春令 龟纱隔雾",
        "author": "赵长卿",
        "content": "龟纱隔雾，绣帘钩月，那时曾见。\n照影儿、觑了千回百转。\n素艳明于练。\n柔肠堆满相思愿。\n更重看几遍。\n是天然不用，施朱栊翠，羞损桃花面。",
        "dynasty": "宋",
        "collection_info": null
    },
    {
        "uuid": "8c0d1df1bcaa51f1c9325d57dc749a2d",
        "title": "探春令 疏篱横出",
        "author": "赵长卿",
        "content": "疏篱横出，绿枝斜露，笑盈盈地。\n悄一似、初睹东邻女，有无限、风流意。\n半开折得琼瑰蕊。\n惹新香沾袂。\n放曲屏珠幌胆瓶儿里，伴我醺醺睡。",
        "dynasty": "宋",
        "collection_info": null
    },
    {
        "uuid": "b18d9b53e9586fb4311dcf7920ac0b17",
        "title": "探春令 冰澌池面",
        "author": "赵长卿",
        "content": "冰澌池面。\n柳摇金线，春光无限。\n问梅花底事，收香藏蕊，到此方舒展。\n百花头上俱休管。\n且惊开俗眼。\n看绿阴结子，成功调鼎，有甚迟和晚。",
        "dynasty": "宋",
        "collection_info": null
    },
    {
        "uuid": "935d4fde6e2a276a4e2e9facbfe28fcc",
        "title": "探春令 溪桥山路",
        "author": "赵长卿",
        "content": "溪桥山路。\n竹篱茅舍，凄凉风雨。\n被摧残沮挫，精神依旧，无奈相思苦。\n东君故与收拾取。\n忍教他尘土。\n向绿窗绣户，朱栏小槛，做个名花主。",
        "dynasty": "宋",
        "collection_info": null
    },
    {
        "uuid": "a6a792dcf8121b7e4313f2b79b54a6d0",
        "title": "探春令 雨孱风瘦",
        "author": "赵长卿",
        "content": "雨孱风瘦，雪欺霜妒，时光牢落。\n怎奈向、天与孤高出众，一任傍人恶。\n凡花且莫相嘲谑。\n尽强伊寂寞。\n便饶他、百计千方就做，酝藉如何学。",
        "dynasty": "宋",
        "collection_info": null
    },
    {
        "uuid": "f9703a60cad542c280f8d1ec9acc56bb",
        "title": "探春令 楼头月满",
        "author": "赵长卿",
        "content": "楼头月满。\n栏干风度，有人肠断。\n为多情、役得神魂撩乱。\n又被梅萦绊。\n对花沈醉应须拼。\n且尊前相伴。\n恨无端玉笛，穿帘透幕，好梦还惊散。",
        "dynasty": "宋",
        "collection_info": null
    },
    {
        "uuid": "f992b762efc14bef668a52e80d9ab1c7",
        "title": "探春令 清江平淡",
        "author": "赵长卿",
        "content": "清江平淡，暗香潇洒，满林风露。\n渐枝上、也学杨花柳絮。\n轻逐春归去。\n东君着意勤遮护。\n总留他不住。\n幸西园别有，能言花貌，委曲关心愫。",
        "dynasty": "宋",
        "collection_info": null
    },
    {
        "uuid": "bfb04d3d1ef6397b3bbac3d9f11a4b34",
        "title": "宝鼎现 嚣尘尽扫",
        "author": "赵长卿",
        "content": "嚣尘尽扫，碧落辉腾，元宵三五。\n更漏永、迟迟停鼓。\n天上人间当此遇。\n正年少、尽香车宝马，次第追随士女。\n看往来、巷陌连甍，簇起星逑无数。\n政简物阜清闲处。\n听笙歌、鼎沸频举。\n灯焰暖、庭帏高下，红影相交知几户。\n恣欢笑、道今宵景色，胜前时几度。\n细算来、皇都此夕，消得喧传今古。\n排备绮席成行，炉喷袅、沈檀轻缕。\n睹遨游彩仗，疑是神仙伴侣。\n欲飞去、恨难留住。\n渐到蓬瀛步。\n愿永逢、恁时恁节，且与风光为主。",
        "dynasty": "宋",
        "collection_info": null
    },
    {
        "uuid": "9c40e88854df1e5cbcb26d4b93c80b1b",
        "title": "青玉案 梅黄又见纤纤雨",
        "author": "赵长卿",
        "content": "梅黄又见纤纤雨。\n客里情怀两眉聚。\n何处烟村啼杜宇。\n劝人归去，早思家转，听得声声苦。\n利名萦绊何时住。\n恼乱愁肠成万缕。\n满眼兴亡知几许。\n不如寻个，老松石畔，作个柴门户。",
        "dynasty": "宋",
        "collection_info": null
    },
    {
        "uuid": "c5af2e93131786ceaf14f55f15f06872",
        "title": "烛影摇红 梅雪飘香",
        "author": "赵长卿",
        "content": "梅雪飘香，杏花开艳燃春昼。\n铜驼烟淡晓风轻，摇曳青青柳。\n海燕归来未久。\n向雕梁、初成对偶。\n日长人困，绿水池塘，清明时候。\n帘幕低垂，麝煤烟喷黄金兽。\n天涯人去杳无凭，不念东阳瘦。\n眉上新愁压旧。\n要消遣、除非殢酒。\n酒醒人静，月满南楼，相思还又。",
        "dynasty": "宋",
        "collection_info": null
    },
    {
        "uuid": "2e587e1280a00b54c8de9c93ecaaa5a1",
        "title": "念奴娇 银蟾光满",
        "author": "赵长卿",
        "content": "银蟾光满，弄馀辉、冷浸江梅无力。\n缓引柔条浮素蕊，横在闲窗虚壁。\n染纸挥毫，粉涂墨晕，不似今端的。\n天然造化，别是一般，清瘦踪迹。\n今夜翠葆堂深，梦回风定，因月才相识。\n先自离愁，那更被、晓角残更催逼。\n曙色将分，轻阴移尽，过眼难寻觅。\n江南图上，画工应为描得。",
        "dynasty": "宋",
        "collection_info": null
    },
    {
        "uuid": "50787e1f4509f30347ed1918bc64495a",
        "title": "念奴娇 玉龙声杳",
        "author": "赵长卿",
        "content": "玉龙声杳，正瑶台曲舞，香山初彻。\n褪粉掐酥千万颗，满地平铺银雪。\n草褥香茵，苔钱买住，留待黄昏月。\n有人妆罢，对花凝伫愁绝。\n休更恨落羞开，东君情分，自古多离别。\n好把芳心收拾取，与个和羹人说。\n摆脱风尘，消停酸苦，终有成时节。\n浮花浪蕊，到头不是生活。",
        "dynasty": "宋",
        "collection_info": null
    },
    {
        "uuid": "6703c8b1389862d577dd5b7bf65e6e22",
        "title": "阮郎归 和风暖日小层楼",
        "author": "赵长卿",
        "content": "和风暖日小层楼。\n人闲春事幽。\n杏花深处一声鸠。\n花飞水自流。\n寻旧梦，续扬州。\n眉山相对愁。\n忆曾和泪送行舟。\n清江古渡头。",
        "dynasty": "宋",
        "collection_info": null
    },
    {
        "uuid": "21c5d455fec1ce16de5d22e0884b6d93",
        "title": "虞美人 东风卷尽辛夷雪",
        "author": "赵长卿",
        "content": "东风卷尽辛夷雪。\n逆旅清明节。\n黄昏烟雨失前山。\n陟遍朱栏、酒噤不禁寒。\n归来谁护衣篝火。\n倒拥文鸳卧。\n可堪连夜子规啼。\n唤得春归、人却未成归。",
        "dynasty": "宋",
        "collection_info": null
    },
    {
        "uuid": "80627ae9639d96620b484525c470bcc7",
        "title": "念奴娇 兰枯菊槁",
        "author": "赵长卿",
        "content": "兰枯菊槁。\n是返魂香入，江南春早。\n谷静林幽人不见，梦与梨花颠倒。\n雪刻檀心，玉匀丰颊，妆趁严锺晓。\n海山么凤，绿衣何处飞绕。\n竹外孤袅一枝，古今解道，只有东坡老。\n莫倚广平心似铁，闲把珠玑挥扫。\n桃李舆台，冰霜宾客，月地还凄悄。\n暗香消尽，和羹心事谁表。",
        "dynasty": "宋",
        "collection_info": null
    },
    {
        "uuid": "2f34f2b2a7ebac9bc76681280de9afa7",
        "title": "玉楼春 江村百六春强半",
        "author": "赵长卿",
        "content": "江村百六春强半。\n拍拍池塘春水满。\n风团柳絮舞如狂，雨压橘花香不散。\n阴阴巷陌闲庭院。\n小立危栏羞燕燕。\n不知何事未还乡，除却青春谁作伴。",
        "dynasty": "宋",
        "collection_info": null
    },
    {
        "uuid": "6a176059804070e8de5b2ecbb69fb45a",
        "title": "谒金门 风又雨",
        "author": "赵长卿",
        "content": "风又雨。\n满地残红无数。\n花不能言莺解语。\n晓来啼更苦。\n把酒东皋日暮。\n抵死留春春去。\n拟倩杨花寻去处。\n杨花无定据。",
        "dynasty": "宋",
        "collection_info": null
    },
    {
        "uuid": "b4b778b78211af6946e104c7904a1814",
        "title": "菩萨蛮 杨花飞尽莺声涩",
        "author": "赵长卿",
        "content": "杨花飞尽莺声涩。\n杜娟唤得春归急。\n病酒起来迟。\n娇慵懒画眉。\n宝奁金鸭冷。\n重唤烧香饼。\n着意炼龙涎。\n纤纤手逴烟。",
        "dynasty": "宋",
        "collection_info": null
    },
    {
        "uuid": "23fdda410055a5725c04ff4014fc8402",
        "title": "画堂春 小亭烟柳水溶溶",
        "author": "赵长卿",
        "content": "小亭烟柳水溶溶。\n野花白白红红。\n恼人池上晚来风。\n吹损春容。\n又是清明天气，记当年、小院相逢。\n凭栏幽思几千重。\n残杏香中。",
        "dynasty": "宋",
        "collection_info": null
    },
    {
        "uuid": "7fc5ecdeda7ec9f76db9721969cb2b65",
        "title": "画堂春 夜来暖趁海棠时",
        "author": "赵长卿",
        "content": "夜来暖趁海棠时。\n脸边匀透胭脂。\n乱红娇影困垂垂。\n睡损杨妃。\n多少肉温香润，朱唇绿鬓相偎。\n晚风何苦过台西。\n断送春归。",
        "dynasty": "宋",
        "collection_info": null
    },
    {
        "uuid": "0e8f6d30d45cf5d45a156b6826090bb0",
        "title": "卜算子 春水满江南",
        "author": "赵长卿",
        "content": "春水满江南，三月多芳草。\n幽鸟闲将远恨来，一一都啼了。\n不学鸳鸯老。\n回首临平道。\n人道长眉似远山，山不似长眉好。",
        "dynasty": "宋",
        "collection_info": null
    },
    {
        "uuid": "d97a5edcd5caeb0fcd59860a80c039bd",
        "title": "念奴娇 水边篱落独横枝",
        "author": "赵长卿",
        "content": "水边篱落独横枝，冉冉风烟岑寂。\n踏雪寻芳村路永，竹屋西头遥识。\n蕙草香销，小桃红未，醉眼惊春色。\n离愁何处，断肠无限陈迹。\n憔悴素脸朱唇，天寒日暮，倚栏干无力。\n岁晚天涯驿使远，难寄江南消息。\n自笑平生，怜清惜淡，故园曾亲植。\n百花虽好，问还有恁标格。",
        "dynasty": "宋",
        "collection_info": null
    },
    {
        "uuid": "90858056c3297f27ff921001d8908e3e",
        "title": "菩萨蛮 肩舆晓踏江头月",
        "author": "赵长卿",
        "content": "肩舆晓踏江头月。\n月华冷浸消残雪。\n雪月照疏篱。\n梅花三两枝。\n人怜花淡薄。\n花恨人牢落。\n不似那回时。\n醺醺醉玉肌。",
        "dynasty": "宋",
        "collection_info": null
    },
    {
        "uuid": "e5358467cba2eda7725a42d75921c600",
        "title": "点绛唇 开尽梅花",
        "author": "赵长卿",
        "content": "开尽梅花，雪残庭户春来早。\n岁华偏好。\n只恐催人老。\n惟有诗情，犹被花枝恼。\n金樽倒。\n共成欢笑。\n终是清狂少。",
        "dynasty": "宋",
        "collection_info": null
    },
    {
        "uuid": "961ae65c3e61ab7d5cffbb741819a128",
        "title": "鹧鸪天 手种梅花三四株",
        "author": "赵长卿",
        "content": "手种梅花三四株。\n要看冰霜照清臞。\n朝来几朵茅檐下，竹外江头恐不如。\n凝玉面，吐香须。\n莫嫌孤瘦渐丰馀。\n化工不肯辜人意，做底欢娱报答渠。",
        "dynasty": "宋",
        "collection_info": null
    },
    {
        "uuid": "1f96be48c805ca276758ab40ad45c572",
        "title": "鹧鸪天 只惯娇痴不惯愁",
        "author": "赵长卿",
        "content": "只惯娇痴不惯愁。\n离情浑不挂眉头。\n可怜恼尽尊前客，却趁东风上小舟。\n真个去，不忺留。\n落花流水一春休。\n自怜不及春江水，随到滕王阁下流。",
        "dynasty": "宋",
        "collection_info": null
    },
    {
        "uuid": "1243b1f1aa14c039fee1a9ac0dd1be45",
        "title": "瑞鹤仙 海棠花半落",
        "author": "赵长卿",
        "content": "海棠花半落。\n正蕙圃风生，兰亭香扑。\n青英暝池阁。\n任翻红飞絮，游丝穿幕。\n情怀易着。\n奈宿酲、情绪正恶。\n叹韶光渐改，年华荏苒，旧欢如许。\n追念凭肩盟誓，枕臂私言，尽成离索。\n记得忘却。\n当时事，那时约。\n怕灯前月下，得见则个，厌厌只待窥着。\n问新来、为谁萦牵，又还瘦削。",
        "dynasty": "宋",
        "collection_info": null
    },
    {
        "uuid": "e67dbc7476c56dfd90bd084e4b2816d4",
        "title": "临江仙 过尽征鸿来尽燕",
        "author": "赵长卿",
        "content": "过尽征鸿来尽燕，故园消息茫然。\n一春憔悴有谁怜。\n怀家寒食夜，中酒落花天。\n见说江头春浪渺，殷勤欲送归船。\n别来此处最萦牵。\n断篷南浦雨，疏柳断桥烟。",
        "dynasty": "宋",
        "collection_info": null
    },
    {
        "uuid": "03c689ca8ebbebcf4b2a33099b45e15d",
        "title": "一丛花 阶前春草乱愁芽",
        "author": "赵长卿",
        "content": "阶前春草乱愁芽。\n尘暗绿窗纱。\n钗盟镜约知何限，最断肠、湓浦琵琶。\n南渚送船，西城折柳，遗恨在天涯。\n夜来魂梦到侬家。\n一笑脸如霞。\n莺啼燕恨西窗下，问何事、潘鬓先华。\n钟动五更，魂归千里，残角怨梅花。",
        "dynasty": "宋",
        "collection_info": null
    },
    {
        "uuid": "f62a085a42033f14b310e230c428b1b5",
        "title": "柳梢青 桃杏舒红",
        "author": "赵长卿",
        "content": "桃杏舒红。\n迟迟暖日，媚景芳浓。\n紫燕穿帘，香泥着地，未乳巢空。\n千山万水重重。\n烟雨里、王维画中。\n芳草斜阳，无人江渡，蓑笠渔翁。",
        "dynasty": "宋",
        "collection_info": null
    },
    {
        "uuid": "f871a1851964bb238753875595b24ff1",
        "title": "花心动 绿水平湖",
        "author": "赵长卿",
        "content": "绿水平湖，浸芙渠烂锦，艳胜倾国。\n半敛半开，斜立斜敧，好似困娇无力。\n水仙应赴瑶池宴，醉归去、美人扶策。\n驻香驾、拥波心媚容，倩妆颜色。\n曾见苕川澄碧。\n匀粉面、溪头旧时相识。\n翠被绣裀，彩扇香篝，度岁杳无消息。\n露痕滴尽风前泪，追往恨、悠悠踪迹。\n动怨忆。\n多情自家赋得。",
        "dynasty": "宋",
        "collection_info": null
    },
    {
        "uuid": "12656122a73589bd16e1a7ed7859c38d",
        "title": "鼓笛慢・水龙吟 暑风吹雨仙源过",
        "author": "赵长卿",
        "content": "暑风吹雨仙源过，深院静，凉于水。\n莲花郎面，翠幢红粉，烘人香细。\n别院新番，曲成初按，词清声脆。\n奈难堪羞涩，朦松病眼，无心听，笙簧美。\n还记当年此际。\n叹飘零、萍踪千里。\n楚云寂寞，吴歌凄切，成何情意。\n因念而今，水乡潇洒，风亭高致。\n对花前可是，十分蒙斗，肯辜欢醉。",
        "dynasty": "宋",
        "collection_info": null
    },
    {
        "uuid": "8571b1f06ad8a9bad83c741cdd473077",
        "title": "念奴娇 晚妆才罢",
        "author": "赵长卿",
        "content": "晚妆才罢，见栊丝匀玉，一团娇秀。\n趁得年光，长是向、金谷无花时候。\n不比莺莺，不关燕燕，不似章台柳。\n清凉无汗，雪肌潇洒难偶。\n好是斜月黄昏，瑶阶钿砌，百媚初含酒。\n恼杀多情香喷喷，双靥盈盈回首。\n倾国倾城，千金莫惜，兰蕙应难友。\n沈郎拚了，为花一味销瘦。",
        "dynasty": "宋",
        "collection_info": null
    },
    {
        "uuid": "e338de8494cc9c62c68ffc0a3adeff0d",
        "title": "满庭芳 竹飐斜梢",
        "author": "赵长卿",
        "content": "竹飐斜梢，荷倾馀沥，晚风初到南池。\n雨收池上，高柳乱蝉嘶。\n冉冉莲香满院，夕阳映、红浸庭闱。\n凉生到，碧瓜破玉，白酒酌玻璃。\n思量，浮世事，枯荣辱宠，欢喜忧悲。\n算劳心劳力，得甚便宜。\n粗有田园笑傲，拣些个、朋友追随。\n好时景，莫教挫过，撞着醉如泥。",
        "dynasty": "宋",
        "collection_info": null
    },
    {
        "uuid": "2ad8518a25efc4852d9e6a45e7aa99b9",
        "title": "满庭芳 红藕洲塘",
        "author": "赵长卿",
        "content": "红藕洲塘，黄葵庭院，渚风时动清飔。\n素纨轻飐，凉色爽征衣。\n一一光阴日月，关情处、前事难期。\n空凝想，临鸾有恨，谁与画新眉。\n刀头，心寸折，江南厚约，惟是侬知。\n念默歌停舞，冷落屏帏。\n何日朱笼鹦鹉，迎门报、金勒东归。\n罗弦管，合欢声里，烂醉玉东西。",
        "dynasty": "宋",
        "collection_info": null
    },
    {
        "uuid": "8433f1bdc0bcd3290e1285423339a220",
        "title": "好事近 山路乱蝉吟",
        "author": "赵长卿",
        "content": "山路乱蝉吟，声隐茂林修竹。\n恰值快风收雨，递荷香芬馥。\n破除愁虑酒宜多，把酒再三嘱。\n遥想溪亭潇洒，称晚凉新浴。",
        "dynasty": "宋",
        "collection_info": null
    },
    {
        "uuid": "88fc6405d8511b82fb86ebf0b5f3e8b8",
        "title": "虞美人 二乔姊妹新妆了",
        "author": "赵长卿",
        "content": "二乔姊妹新妆了。\n照水盈盈笑。\n多情相约五湖游。\n似向群花丛里、骋风流。\n丁香枝上千千结。\n怨惹相思切。\n争如特地嫁熏风。\n吐尽芳心点点、绛唇红。",
        "dynasty": "宋",
        "collection_info": null
    },
    {
        "uuid": "d5bd64f48603a344fb329331c8b67f4c",
        "title": "醉蓬莱 正火山槐夏",
        "author": "赵长卿",
        "content": "正火山槐夏，黛叶湘枝，荔子新摘。\n千里驰驱，荐仙源佳席。\n浪比龙晴，未输崖蜜，灿烂然红摘。\n满贮雕盘，纤纤素手，丹苞新擘。\n梨栗粗疏，带酸橘柚，凡品多般，总羞标格。\n何以浓香，洗烦襟仙液。\n为爱真妃，再三珍重，价倾城倾国。\n玉骨冰肌，风流酝藉，直宜消得。",
        "dynasty": "宋",
        "collection_info": null
    },
    {
        "uuid": "f0f5e106894ffb9b417d46523e7a3c7c",
        "title": "醉蓬莱 见浴兰才罢",
        "author": "赵长卿",
        "content": "见浴兰才罢，拂掠新妆，巧梳云髻。\n初试生衣，恰三裁贴体。\n艾虎宜男，朱符辟恶，好储祥纳吉。\n金凤钗头，应时戴了，千般忔戏。\n那更殷勤，再三祝愿，斗巧合欢，彩丝缠臂。\n刻玉香蒲，泛金觥迎醉。\n午日熏风，楚词高咏，度遏云声脆。\n赤口白舌，从今消灭，诸馀可意。",
        "dynasty": "宋",
        "collection_info": null
    },
    {
        "uuid": "e3176c164d1028227c5f8d9080791717",
        "title": "踏莎行 树影将圆",
        "author": "赵长卿",
        "content": "树影将圆，林梢不动。\n汗珠挹透纱衣重。\n荷风忽送雨飞来，晚凉习习生幽梦。\n珠箔高钩，瑶琴闲弄。\n移樽邀取蝉娟共。\n今宵拼着醉眠呵，夜香闻早添金凤。",
        "dynasty": "宋",
        "collection_info": null
    },
    {
        "uuid": "fdf286de21a33db0fd5181f123135c80",
        "title": "醉落魄・一斛珠 淡妆浓抹",
        "author": "赵长卿",
        "content": "淡妆浓抹。\n西湖人面两奇绝。\n菖蒲角黍家家节。\n水戏鱼龙，十里画帘揭。\n凌波无限生尘袜。\n冰肌莹彻香罗雪。\n游船且莫催归楫。\n遮莫黄昏，天外有新月。",
        "dynasty": "宋",
        "collection_info": null
    },
    {
        "uuid": "fc18cb0316e682d613fef13939098245",
        "title": "阮郎归 东城沙软马蹄轻",
        "author": "赵长卿",
        "content": "东城沙软马蹄轻。\n清和雨乍晴。\n柳阴曲径泣流莺。\n凄凉不忍听。\n休苦怨，莫悲鸣。\n何须雨泪倾。\n但将巧语写心诚。\n东君肯薄情。",
        "dynasty": "宋",
        "collection_info": null
    },
    {
        "uuid": "5e28fa7eb7e62847029ea7912913b9e7",
        "title": "蝶恋花 乱叠青钱荷叶小",
        "author": "赵长卿",
        "content": "乱叠青钱荷叶小。\n浓绿阴阴，学语雏莺巧。\n小树飞花芳径草。\n堆红衬碧于中好。\n梅子弄黄枝上早。\n春已归时，戏蝶游蜂少。\n细把新词才和了。\n鸡声已唤纱窗晓。",
        "dynasty": "宋",
        "collection_info": null
    },
    {
        "uuid": "e3e3ddf817107229af48eb2578a2c834",
        "title": "鹧鸪天 新晴水暖藕花红",
        "author": "赵长卿",
        "content": "新晴水暖藕花红。\n烘人暑意晚来浓。\n共携纤手桥东路，杨柳青青一径风。\n深翠里，艳香中。\n双莺初下蕊珠宫。\n月笼粉面三更露，凉透萧萧一梦中。",
        "dynasty": "宋",
        "collection_info": null
    },
    {
        "uuid": "62022ae02b821a3fb4cb6106a71507a7",
        "title": "江神子・江城子 彩云飞尽楚天空",
        "author": "赵长卿",
        "content": "彩云飞尽楚天空。\n碧溶溶。\n一帘风。\n吹起荷花，香雾喷人浓。\n明月凄凉多少恨，恨难许，我情锺。\n相思魂梦几时穷。\n洞房中。\n忆从容。\n须信别来，应也敛眉峰。\n好景良宵添怅望，无计与，一樽同。",
        "dynasty": "宋",
        "collection_info": null
    },
    {
        "uuid": "dee809e33148f7aeaaac003b943cef76",
        "title": "新荷叶 冷彻蓬壶",
        "author": "赵长卿",
        "content": "冷彻蓬壶，翠幢鼎鼎生香。\n十顷玻璃，望中无限清凉。\n遮风掩日，高低衬、密护红妆。\n阴阴湖里，羡他双浴鸳鸯。\n猛忆西湖，当年一梦难忘。\n折得曾将盖雨，归思如狂。\n水云千里，不堪更、回首思量。\n而今把酒，为伊沈醉何妨。",
        "dynasty": "宋",
        "collection_info": null
    },
    {
        "uuid": "d3dda8c4ec893d2396363726b0d2a606",
        "title": "临江仙 帘幕轻风洒洒",
        "author": "赵长卿",
        "content": "帘幕轻风洒洒，园林绿荫垂垂。\n楝花开遍麦秋时。\n雨深芳草渡，蝴蝶正慵飞。\n憔悴三春心事，风流一弄金衣。\n韶光老尽起深思。\n日长庭院里，徙倚听催归。",
        "dynasty": "宋",
        "collection_info": null
    },
    {
        "uuid": "e3cd33319b0420b1d6ba1dd3fab0096c",
        "title": "朝中措 荷钱浮翠点前溪",
        "author": "赵长卿",
        "content": "荷钱浮翠点前溪。\n梅雨日长时。\n恰是清和天气，雕鞍又作分携。\n别来几日愁心折，针线小蛮衣。\n羞对绿阴庭院，衔泥燕燕于飞。",
        "dynasty": "宋",
        "collection_info": null
    },
    {
        "uuid": "3b04128b79141802062cee0e9bdbe002",
        "title": "减字木兰花 柳丝摇翠",
        "author": "赵长卿",
        "content": "柳丝摇翠。\n翠幄笼阴无限意。\n不绊行舟。\n只向江边绊客愁。\n月明风细。\n分付一江流去水。\n娇眼伤春。\n谁是章台欲折人。",
        "dynasty": "宋",
        "collection_info": null
    },
    {
        "uuid": "30ebb0d5025ee5451afbb63b279422fd",
        "title": "卜算子 执手送行人",
        "author": "赵长卿",
        "content": "执手送行人，水满荷花浦。\n旧恨新愁不忍论，泪压潇潇雨。\n行计已匆匆，无计留伊住。\n一点相思万里心，谁怕关山阻。",
        "dynasty": "宋",
        "collection_info": null
    },
    {
        "uuid": "34d9e81e841994a599ec686871a41765",
        "title": "临江仙 柳上斜阳红万缕",
        "author": "赵长卿",
        "content": "柳上斜阳红万缕，烘人满院荷香。\n晚凉初浴略梳妆。\n冠儿轻替枕，衫子染莺黄。\n蓄意新词轻缓唱，殷勤满捧瑶觞。\n醉乡日月得能长。\n仙源正闲散，伴我老高唐。",
        "dynasty": "宋",
        "collection_info": null
    },
    {
        "uuid": "809aa940f47024ffb1f597037c51dfbb",
        "title": "雨中花令 绿锁窗纱梧叶底",
        "author": "赵长卿",
        "content": "绿锁窗纱梧叶底。\n麦秋时、晓寒慵起。\n宿酒厌厌，残香冉冉，浑似那时天气。\n别日不堪频屈指。\n回头早、一年不啻。\n搔首无言，栏干十二，倚了又还重倚。",
        "dynasty": "宋",
        "collection_info": null
    },
    {
        "uuid": "e0809e462f38a853702354f716740cfc",
        "title": "画堂春 湖光乘雨碧连天",
        "author": "赵长卿",
        "content": "湖光乘雨碧连天。\n绕堤映、草色芊芊。\n舞风杨柳欲撕绵。\n依依起翠烟。\n还是春风客路，对花时、空负蝉娟。\n暮寒楼阁碧云间。\n罗袖成斑。",
        "dynasty": "宋",
        "collection_info": null
    },
    {
        "uuid": "75a1a1abf8c382757b58c77af74d80e5",
        "title": "浣溪沙 露挹新荷扑鼻香",
        "author": "赵长卿",
        "content": "露挹新荷扑鼻香。\n恼人更漏乡浪浪。\n柳梳斜月上纱窗。\n小醉耳边私语好，五云楼阁羡刘郎。\n酒阑烛暗断回肠。",
        "dynasty": "宋",
        "collection_info": null
    },
    {
        "uuid": "b79183977147477820cc8013b15f1a85",
        "title": "西江月 水满平塘过雨",
        "author": "赵长卿",
        "content": "水满平塘过雨，洗妆红褪芙蕖。\n绿荷美影荫龟鱼。\n无限闲中景趣。\n潇洒高堂邃馆，那堪左右图书。\n凌云赋得似相如。\n多少风流态度。",
        "dynasty": "宋",
        "collection_info": null
    },
    {
        "uuid": "f75f53516daacf3bc330b76235fc098c",
        "title": "卜算子 闲路踏花来",
        "author": "赵长卿",
        "content": "闲路踏花来，闲逐清和云。\n来去虽然总是闲，有多少伤心处。\n红碧好池塘，朱绿深庭户。\n随分山歌社舞中，且乐陶陶趣。",
        "dynasty": "宋",
        "collection_info": null
    },
    {
        "uuid": "3f0c4798804e1e007bc76d4f74cd5411",
        "title": "清平乐 水乡清楚",
        "author": "赵长卿",
        "content": "水乡清楚。\n襟袖销袢暑。\n绰约藕花初过雨。\n出浴杨妃无语。\n葡萄满酌玻璃。\n已拼一醉酬伊。\n浪卷夕阳红碎，池光飞上帘帏。",
        "dynasty": "宋",
        "collection_info": null
    },
    {
        "uuid": "523b83d39c39ec90ff600b3fce897dc9",
        "title": "清平乐 清和时候",
        "author": "赵长卿",
        "content": "清和时候。\n底事休交瘦。\n满酌流霞看舞袖。\n步步锦裀红皱。\n六么舞到虚催。\n几多深意徘徊。\n拼了明朝中酒，为伊更饮琼杯。",
        "dynasty": "宋",
        "collection_info": null
    },
    {
        "uuid": "aab9b6513e9fb4166aea37d471db5856",
        "title": "浣溪沙 雾透龟纱月映栏",
        "author": "赵长卿",
        "content": "雾透龟纱月映栏。\n麦秋天气怯衣单。\n楝花风软晓来寒。\n懒起麝煤重换火，暖香浓处敛眉山。\n眼波横浸绿云鬟。",
        "dynasty": "宋",
        "collection_info": null
    },
    {
        "uuid": "294ed8c367371fd6512bd6a38a9343d3",
        "title": "浣溪沙 薄雾轻阴酿晓寒",
        "author": "赵长卿",
        "content": "薄雾轻阴酿晓寒。\n起来宿酒尚酡颜。\n柳莺何事苦关关。\n新恨旧愁俱唤起，当年紫袖看弓弯。\n泪和梅雨两潸潸。",
        "dynasty": "宋",
        "collection_info": null
    },
    {
        "uuid": "ca9a2b3597854fd7c0cdca61ab980b5d",
        "title": "鹧鸪天 牙领番腾一线红",
        "author": "赵长卿",
        "content": "牙领番腾一线红。\n花儿新样喜相逢。\n薄纱衫子轻笼玉，削玉身材瘦怯风。\n人易老，恨难穷。\n翠屏罗幌两心同。\n既无闲事萦怀抱，莫把双蛾皱碧峰。",
        "dynasty": "宋",
        "collection_info": null
    },
    {
        "uuid": "e584923e32e9482a002c9afd746aedc1",
        "title": "菩萨蛮 方池新涨蒲萄绿",
        "author": "赵长卿",
        "content": "方池新涨蒲萄绿。\n晓来雨过花如浴。\n测测杏园风。\n梢头一捻红。\n危楼愁独倚。\n一寸心千里。\n宿酒尚微醺。\n懒装堆髻云。",
        "dynasty": "宋",
        "collection_info": null
    },
    {
        "uuid": "2082ac71affcf7f2b03961412b2f1c7b",
        "title": "西江月 稳唱巧翻新曲",
        "author": "赵长卿",
        "content": "稳唱巧翻新曲，灵犀密意潜通。\n荷花香染晚来风。\n相对恍然如梦。\n有恨眉尖皱碧，多情酒晕生红。\n此愁不是等闲浓。\n应为仙源倾动。",
        "dynasty": "宋",
        "collection_info": null
    },
    {
        "uuid": "315edb48b323fc6e62267d1f471ad13b",
        "title": "浣溪沙 睡起风帘一派垂",
        "author": "赵长卿",
        "content": "睡起风帘一派垂。\n失巢燕子傍人飞。\n日长深院委香泥。\n绿笋出林翻锦箨，红葵着雨褪胭脂。\n微风度竹入轻衣。",
        "dynasty": "宋",
        "collection_info": null
    },
    {
        "uuid": "baf8d016f9f1b228cdd7e4684fcfc5d2",
        "title": "蝶恋花 忆昔临平山下过",
        "author": "赵长卿",
        "content": "忆昔临平山下过。\n无数荷花，照水无纤黦。\n短艇直疑天上坐。\n醉眠花里香无那。\n雨浥红妆娇娜娜。\n脉脉含情，欲向风前破。\n莫道晚来风景可。\n青房着子千千颗。",
        "dynasty": "宋",
        "collection_info": null
    },
    {
        "uuid": "e3bc87440d93d2bc5a011423eecc629b",
        "title": "浣溪沙 密叶阴阴翠幄深",
        "author": "赵长卿",
        "content": "密叶阴阴翠幄深。\n梅黄弄雨正频频。\n榴花照眼一枝新。\n缑岭有人今毓粹，飞凫不日簉严宸。\n一尊敬寿太夫人。",
        "dynasty": "宋",
        "collection_info": null
    },
    {
        "uuid": "3ffd3469890d225fbf5de78934a9d617",
        "title": "浣溪沙 雨过西湖绿涨平",
        "author": "赵长卿",
        "content": "雨过西湖绿涨平。\n环湖密柳暗藏莺。\n麦秋天气似清明。\n对策有人新切直，逢春不日尽施行。\n扁舟未用速归程。",
        "dynasty": "宋",
        "collection_info": null
    },
    {
        "uuid": "e28710c9d0b04893473d8af82256618e",
        "title": "青玉案 结堂雄占云烟表",
        "author": "赵长卿",
        "content": "结堂雄占云烟表。\n万象争呈巧。\n老木参天溪四绕。\n乱山横秀，一湖澄照。\n天付阴晴好。\n夜空唤客清樽倒。\n明月飞来上林杪。\n凉满九宵风露浩。\n酒慵起舞，一声清啸。\n平压波声小。",
        "dynasty": "宋",
        "collection_info": null
    },
    {
        "uuid": "f31e8239d7523a04f2520eb777233828",
        "title": "青玉案 恍如辽鹤归华表",
        "author": "赵长卿",
        "content": "恍如辽鹤归华表。\n阅尽人间巧。\n天乞一堂山对绕。\n微波不动，岸巾时照。\n照见星星好。\n舞风荷盖从敧倒。\n碧树生凉自天杪。\n谁识元龙胸次浩。\n骑鲸欲去，引杯独啸。\n醉眼青天小。",
        "dynasty": "宋",
        "collection_info": null
    },
    {
        "uuid": "3fdf64eed6a11dc7bcff37e603bb0087",
        "title": "谒金门 今夜雨",
        "author": "赵长卿",
        "content": "今夜雨。\n扫尽一番袢暑。\n宛似潇潇鸣远浦。\n短蓬何日去。\n自漉床头玉醑。\n清兴有谁知否。\n反笑功名能几许。\n槐宫非浪语。",
        "dynasty": "宋",
        "collection_info": null
    },
    {
        "uuid": "f5d0a4a82ffa0af1ffbf9b6731379df1",
        "title": "念奴娇 江城向晓",
        "author": "赵长卿",
        "content": "江城向晓，被西风揉碎，一天丝雨。\n乱织离愁千万缕，多少关心情绪。\n促织鸣时，木犀开后，秋色还如许。\n那堪飘泊，异乡千里孤旅。\n应想帘幕闲垂，西楼东院，齐把归期数。\n记得临歧收泪眼，执手叮咛言语。\n白酒红萸，黄花绿橘，莫等闲辜负。\n朱笼归骑，甚时先报鹦鹉。",
        "dynasty": "宋",
        "collection_info": null
    },
    {
        "uuid": "b0003fbe1164b6455e2c7c842230f6f7",
        "title": "念奴娇 花王有意",
        "author": "赵长卿",
        "content": "花王有意，念三秋寂寞，凄凉天气。\n木落烟深山雾冷，不比寻常风味。\n勒驾闲来，柳蒲憔悴，无限惊心事。\n仙容香艳，俨然春盛标致。\n雅态出格天姿，风流酝藉，羞杀岩前桂。\n寄语芙蓉临水际，莫骋芳颜妖丽。\n一朵凭栏，千花退避，恼得骚人醉。\n等闲风雨，更休僝僽容易。",
        "dynasty": "宋",
        "collection_info": null
    },
    {
        "uuid": "89621bc81d9197070bb03c658c1d9dbc",
        "title": "声声慢 金风玉露",
        "author": "赵长卿",
        "content": "金风玉露，绿橘黄澄，商秋爽气飘逸。\n南斗腾光，应是间生贤出。\n照人紫芝眉宇，更仙风、谁能俦匹。\n细屈指，到小春时候，恰则三日。\n莫论早年富贵，也休问文章，有如椽笔。\n尧舜逢君，启沃定知多术。\n而今且张锦幄，麝煤泛、暖香郁郁。\n华堂里，听瑶琴轻弄，水仙新律。",
        "dynasty": "宋",
        "collection_info": null
    },
    {
        "uuid": "8fdf143a54890b22cf3d70a53b88ed6b",
        "title": "瑞鹤仙 西风苹末起",
        "author": "赵长卿",
        "content": "西风苹末起。\n动院落清秋，新凉如水。\n纤歌遏云际。\n正美人翻曲，阳春轻丽。\n兰衣玉佩。\n拥南斗、光中一醉。\n有邦人、万口同声，赞叹我公恺悌。\n百里。\n年丰谷稔，事简刑清，颂声盈耳。\n鹏程九万，摹空展、垂天翼。\n定丹书飞下，彤墀归去，秘略家传小试。\n看封留、亘古功名，未容退避。",
        "dynasty": "宋",
        "collection_info": null
    },
    {
        "uuid": "ba9f07ecd6a1aee57dd82016f7d04859",
        "title": "满庭芳 雨洗长空",
        "author": "赵长卿",
        "content": "雨洗长空，风清云路，又还毕备佳期。\n夜凉如水，一似去秋时。\n渺渺银河浪静，星桥外、香霭馡馡。\n霞轺举，鸾骖鹊驭，稳稳过飞梯。\n经年，成间阻，相逢无语，应喜应悲。\n怕玉绳低处，依旧睽离。\n和我愁肠万缕，嫦娥怨、底事来迟。\n广寒殿，春风桂魄，首与慰相思。",
        "dynasty": "宋",
        "collection_info": null
    },
    {
        "uuid": "78aa891df0b8ccbbed2317dd13cb8f7e",
        "title": "水调歌头 今夕知何夕",
        "author": "赵长卿",
        "content": "今夕知何夕，秋色正平分。\n嫦娥此际，底事越样好精神。\n已是天高气肃，那更清风洒洒，万里没纤云。\n把酒临风饮，酒面起红鳞。\n歌一曲，舞一曲，捧金樽。\n从他妄想，老兔憔悴正纷纷。\n我为桂花拚醉，明日扶头不起，颠倒白纶巾。\n天若知人意，夜雨莫倾盆。",
        "dynasty": "宋",
        "collection_info": null
    },
    {
        "uuid": "eeb8772b11267ee764778be36e0ed41f",
        "title": "蓦山溪 满城风雨",
        "author": "赵长卿",
        "content": "满城风雨，又是重阳近。\n黄菊媚清秋，倚东篱、商量开尽。\n红萸白酒，景物一年年，人渐远，梦还稀，赢得无穷恨。\n钗分镜破，一一关方寸。\n强醉欲消除，醉魂醒、凄凉越闷。\n鸳鸯宿债，偿了恶因缘，当时事，只今愁，斑尽安仁鬓。",
        "dynasty": "宋",
        "collection_info": null
    },
    {
        "uuid": "818bee8b8eda86c2d9a9f84c07ebb5d9",
        "title": "洞仙歌 芰荷已老",
        "author": "赵长卿",
        "content": "芰荷已老，菊与芙蓉未。\n一夜秋容上岩桂。\n间蘩芜、嫩黄染就琼瑰，开未足，已早香传十里。\n从前分付处，明月清风，不用斜晖照佳丽。\n叹浮花，徒解咤，浅白深红，争似我、潇洒堆金积翠。\n看天阔、秋高露华清，见标致风流，更无尘意。",
        "dynasty": "宋",
        "collection_info": null
    },
    {
        "uuid": "38ee283d9aac20036a42b95ad1929e7e",
        "title": "虞美人 西风明月临台榭",
        "author": "赵长卿",
        "content": "西风明月临台榭。\n准拟中秋夜。\n一年等待到而今。\n为甚今宵陡顿、却无情。\n姮娥应怨孤眠苦。\n取次为云雨。\n素蟾特地暗中圆。\n未放清光容易、到仙源。",
        "dynasty": "宋",
        "collection_info": null
    },
    {
        "uuid": "5a349471a19c3618811a8fc3423879d7",
        "title": "醉蓬莱 正金风无露",
        "author": "赵长卿",
        "content": "正金风无露。\n玉宇生凉，楚郊无暑。\n催起行人，恰槐黄时序。\n万里晴宵，几人争睹，快鹏抟一举。\n明月圆时，素秋中夜，凌云新赋。\n那更渊源，词锋轻锐，笔阵纵横，学通今古。\n誉望飞腾，是麟宗文虎。\n魁荐归来，华堂香里，与管弦为主。\n待看明年，彤墀射策，鳌头独步。",
        "dynasty": "宋",
        "collection_info": null
    },
    {
        "uuid": "98c8c7276a0c10c1e8bdcc0b4805d85f",
        "title": "洞仙歌 黄花满地",
        "author": "赵长卿",
        "content": "黄花满地，庭院重阳后。\n天气凄清透襟袖。\n动离情、最苦旅馆萧条，那更堪、风剪凋零飞柳。\n临歧曾执手。\n祝付叮咛，知会别来念人否。\n为多情，生怕分离，只知道、准拟别来消瘦。\n甚苦苦、促装赴归期，要趁他、橘绿澄黄时候。",
        "dynasty": "宋",
        "collection_info": null
    },
    {
        "uuid": "b60da6e3954a92f0e0136e0cba7422c0",
        "title": "夏云峰 露华清",
        "author": "赵长卿",
        "content": "露华清。\n天气爽、新秋已觉凉生。\n朱户小窗，坐来低按秦筝。\n几多妖艳，都总是、白雪馀声。\n那更、玉肌肤韵胜，体段轻盈。\n照人双眼偏明，况周郎、自来多病多情。\n把酒为伊，再三着意须听。\n销魂无语，一任侧耳与心倾。\n是我不卿卿，更有谁可卿卿。",
        "dynasty": "宋",
        "collection_info": null
    },
    {
        "uuid": "842f080d1608ff8381d69636f59bfb03",
        "title": "感皇恩 碧水浸芙容",
        "author": "赵长卿",
        "content": "碧水浸芙容，秋风楚岸。\n三岁光阴转头换。\n且留都骑，未许匆匆分散。\n更持杯酒殷勤劝。\n休作等闲，别离人看。\n且对笙歌醉须拼。\n如君才调，掌得玉堂词翰。\n定应不久劳州县。",
        "dynasty": "宋",
        "collection_info": null
    },
    {
        "uuid": "4175c30cdb5cd40e2cb1ab8cf22620c5",
        "title": "瑞鹤仙 败荷擎沼面",
        "author": "赵长卿",
        "content": "败荷擎沼面，红叶舞林梢，光阴何速。\n碧天静如水，金风透帘幕，露清蝉伏。\n追思往事，念当年、悲伤宋玉。\n渐危楼向晚，魂销处、倚遍阑干曲。\n凝目。\n一霎微雨，塞鸿声断，酒病相续。\n无情赏处，金井梧，东篱菊。\n渐兰桡归去，银蟾满夜，水村烟渡怎宿。\n负伊家、万愁千恨，甚时是足。",
        "dynasty": "宋",
        "collection_info": null
    },
    {
        "uuid": "ad6254762a31b57413d75da9f0191fcc",
        "title": "临江仙 万里西风吹去旆",
        "author": "赵长卿",
        "content": "万里西风吹去旆，满城无奈离情。\n甘棠也似戴公深。\n晓来风露里，叶叶做秋声。\n十载两番遗爱在，须知愁满宜春。\n楚天低处是归程。\n夕阳疏雨外，莫遣乱蝉鸣。",
        "dynasty": "宋",
        "collection_info": null
    },
    {
        "uuid": "198f690b234828ed34f77128775f0646",
        "title": "临江仙 枫叶白苹秋未老",
        "author": "赵长卿",
        "content": "枫叶白苹秋未老，晚风吹泛轻艎。\n青山沥沥水茫茫。\n情随流水远，恨逐暮山长。\n一点相思千点泪，眼前无限情伤。\n佳人犹自捧离觞。\n阳关休唱彻，唱彻断人肠。",
        "dynasty": "宋",
        "collection_info": null
    },
    {
        "uuid": "f70724d76f56dd18345b65d905d8ba61",
        "title": "鹧鸪天 亭树萧萧生暮凉",
        "author": "赵长卿",
        "content": "亭树萧萧生暮凉。\n安排清梦到胡床。\n楚山楚水秋江外，江北江南客恨长。\n苹渚冷，橘汀黄。\n断魂残梦更斜阳。\n欲将此日悲秋泪，洒向江天哭楚狂。",
        "dynasty": "宋",
        "collection_info": null
    },
    {
        "uuid": "f053d9751a231345c14aea223df305d8",
        "title": "蓦山溪 木犀开了",
        "author": "赵长卿",
        "content": "木犀开了。\n还是生辰到。\n一笑对西风，喜人与、花容俱好。\n寿筵开处，香雾扑帘帏，笙簧奏，星河晓，拼取金罍倒。\n当年仙子，容易抛蓬岛。\n月窟与花期，要同向、人间不老。\n拈枝弄蕊，此乐几时穷，一岁里，一番新，莫与蟠桃道。",
        "dynasty": "宋",
        "collection_info": null
    },
    {
        "uuid": "c6c6e2a61e0d160f6d80f894ed63ff5a",
        "title": "醉落魄・一斛珠 伤离恨别",
        "author": "赵长卿",
        "content": "伤离恨别。\n愁肠又似丁香结。\n不应斗顿音书绝。\n烟水连天，何处认红叶。\n残更数尽银缸灭。\n边城画角声呜咽。\n罗衾泪滴相思血。\n花影移来，摇碎半窗月。",
        "dynasty": "宋",
        "collection_info": null
    },
    {
        "uuid": "70738b6cc04ea9515c582b46458c747c",
        "title": "好事近 初过菊花天",
        "author": "赵长卿",
        "content": "初过菊花天，饯送月宫仙客。\n丹桂拒霜浓淡，映眉间黄色。\n红裙歌夜饮离觞，努力赴劲敌。\n惟愿捷书来到，道一声都得。",
        "dynasty": "宋",
        "collection_info": null
    },
    {
        "uuid": "ab9bb7e26235be46575e8641560b0a73",
        "title": "菩萨蛮 倚楼小小穿针女",
        "author": "赵长卿",
        "content": "倚楼小小穿针女。\n秋光点点蛛丝雨。\n今夕是何宵。\n龙车乌鹊桥。\n经年谋一笑。\n岂解令人巧。\n不用问如何。\n人间巧更多。",
        "dynasty": "宋",
        "collection_info": null
    },
    {
        "uuid": "2805f47b806928005f5ec9321342e802",
        "title": "卜算子 凉夜竹堂空",
        "author": "赵长卿",
        "content": "凉夜竹堂空，小睡匆匆醒。\n庭院无人月上阶，满地栏干影。\n何处最知秋，风在梧桐井。\n夜半骖鸾弄玉笙，露湿衣裳冷。",
        "dynasty": "宋",
        "collection_info": null
    },
    {
        "uuid": "c0bc85acea0272f42bcf5fbf5857d336",
        "title": "点绛唇 蓼岸西风",
        "author": "赵长卿",
        "content": "蓼岸西风，小舟江上渔歌唱。\n倚栏凝想。\n幂幂云垂帐。\n好事因循，寂寞闲惆怅。\n如何向。\n又来心上。\n空向高亭望。",
        "dynasty": "宋",
        "collection_info": null
    },
    {
        "uuid": "0d2ca23e2cc2e698d1dd32e6fbf1bb45",
        "title": "好事近 淅淅蓼花风",
        "author": "赵长卿",
        "content": "淅淅蓼花风，怪道晓来凄恻。\n翻见密云抛雨，动一山秋色。\n从前多感为伤时，无处顿然寂。\n个事已寒前约，只晚阴凝碧。",
        "dynasty": "宋",
        "collection_info": null
    },
    {
        "uuid": "c344a128572a0e059dd0baa0ac4ab464",
        "title": "品令 情难托",
        "author": "赵长卿",
        "content": "情难托。\n离愁重、悄愁没处安着。\n那堪更、一叶知秋后，天色儿、渐冷落。\n马上征衫频搵泪，一半斑斑污却。\n别来为、思忆叮咛话，空赢得、瘦如削。",
        "dynasty": "宋",
        "collection_info": null
    },
    {
        "uuid": "9adc6e2a9cbea7230bf259f22f7f1507",
        "title": "小重山 一夜西风响翠条",
        "author": "赵长卿",
        "content": "一夜西风响翠条。\n碧纱窗外雨，长凉飙。\n朝来绿涨水平桥。\n添清景，疏韵入芭蕉。\n坐久篆烟销。\n多情人去后，信音遥。\n即今消瘦沈郎腰。\n悲秋切，虚度可人宵。",
        "dynasty": "宋",
        "collection_info": null
    },
    {
        "uuid": "fdd792a42ff3d6ccd8ff616dee60ad6d",
        "title": "采桑子 去年岩桂花香里",
        "author": "赵长卿",
        "content": "去年岩桂花香里，着意非常。\n月在东厢。\n酒与繁华一色黄。\n今年杯酒流连处，银烛交光。\n往事难忘。\n待把真诚问阿郎。",
        "dynasty": "宋",
        "collection_info": null
    },
    {
        "uuid": "c8562f9f79af704d4bdb301754d3cceb",
        "title": "朝中措 柳林幂幂暮烟斜",
        "author": "赵长卿",
        "content": "柳林幂幂暮烟斜。\n秋水浅平沙。\n楼外碧天无际，紫山断处横霞。\n星稀渐觉，东檐隐月，凉到窗纱。\n多少伤怀往事，隔溪灯火人家。",
        "dynasty": "宋",
        "collection_info": null
    },
    {
        "uuid": "a9ee47638aee1f593fab92356bfaa923",
        "title": "朝中措 征帆一缕转弯斜",
        "author": "赵长卿",
        "content": "征帆一缕转弯斜。\n惊鹭起沙汀。\n点点随风逆上，满江飞破残霞。\n楼前光景，楼心红粉，蝉翼轻纱。\n却忆钱塘江上，曲栏横槛他家。",
        "dynasty": "宋",
        "collection_info": null
    },
    {
        "uuid": "c27dc309cfef908882e76274b5d8d4b5",
        "title": "洞仙歌 广寒宫殿",
        "author": "赵长卿",
        "content": "广寒宫殿，不在人间世。\n分付天香与岩桂。\n向西风、遥曳处，数十里知闻，金翠里、别有出群标致。\n东园盛事。\n五亩浓阴芘。\n必以诗书取荣贵。\n况一门，三秀才，未足钦崇，那更是、异姓同居兄弟。\n更细把、繁英祝姮娥，看禹浪飞腾，定应来岁。",
        "dynasty": "宋",
        "collection_info": null
    },
    {
        "uuid": "59a298a62fca364b45fccb87433d8cd4",
        "title": "似娘儿 橘绿与澄黄",
        "author": "赵长卿",
        "content": "橘绿与澄黄。\n今小春、已过重阳。\n晚来一霎霏微雨，单衣渐觉，西风冷也，无限情伤。\n孤馆最凄凉。\n天色儿、苦恁凄惶。\n离愁一枕灯残后，睡来不是，行行坐坐，月在迥廊。",
        "dynasty": "宋",
        "collection_info": null
    },
    {
        "uuid": "bc74c0d6369055c059c709c6932bcf43",
        "title": "蝶恋花 一梦十年劳忆记",
        "author": "赵长卿",
        "content": "一梦十年劳忆记。\n社燕宾鸿，来去何容易。\n宿酒半醒便午睡。\n芭蕉叶映纱窗翠。\n衬粉泥书双合字。\n鸾凤鸳鸯，总是双双意。\n已作吹箫长久计。\n鸳衾空有中宵泪。",
        "dynasty": "宋",
        "collection_info": null
    },
    {
        "uuid": "16b851e34bff9888cc1a38d31dcb8ebe",
        "title": "夜行船 泪眼江头看锦树",
        "author": "赵长卿",
        "content": "泪眼江头看锦树。\n别离又还秋暮。\n细水浮浮，轻风冉冉，稳送扁舟去。\n归去江山应得助。\n新诗定须多赋。\n有雁南来，槐溪千万，寄我惊人句。",
        "dynasty": "宋",
        "collection_info": null
    },
    {
        "uuid": "d536659ec7b256cadb8b91de597a81dc",
        "title": "清平乐 鸿来燕去",
        "author": "赵长卿",
        "content": "鸿来燕去。\n又是秋光暮。\n冉冉流年嗟暗度。\n这心事还无据。\n寒窗露冷风清。\n旅魂幽梦频惊。\n何日利名俱赛，为予笑下愁城。",
        "dynasty": "宋",
        "collection_info": null
    },
    {
        "uuid": "bae222f692bdbe0fb9e385e351536d90",
        "title": "清平乐 秋容眼界",
        "author": "赵长卿",
        "content": "秋容眼界。\n随寓浑堪爱。\n远岫连天横淡霭。\n望断孤鸿飞外。\n夕阳红树林垧。\n重重锦障横陈。\n一段江南景色，倩谁为下丹青。",
        "dynasty": "宋",
        "collection_info": null
    },
    {
        "uuid": "ea22dbbb6c48bf87fd7cf171be84c35b",
        "title": "一翦梅 霁霭迷空晓未收",
        "author": "赵长卿",
        "content": "霁霭迷空晓未收。\n羁馆残灯，永夜悲秋。\n梧桐叶上三更雨，别是人间一段愁。\n睡又不成梦又休。\n多愁多病，当甚风流。\n真情一点苦萦人，才下眉尖，恰上心头。",
        "dynasty": "宋",
        "collection_info": null
    },
    {
        "uuid": "47c342ee7dfabc12ddff7253a52dd5d1",
        "title": "南歌子 此日知何日",
        "author": "赵长卿",
        "content": "此日知何日，他乡忆故乡。\n乱山深处过重阳。\n走马吹花、无复少年狂。\n黄菊擎枝重，红茱湿露香。\n扁舟随雁过潇湘。\n遥想莱庭、应恨不同觞。",
        "dynasty": "宋",
        "collection_info": null
    },
    {
        "uuid": "cc6585bf5ba634188f3332e4488f6150",
        "title": "醉花阴 老去悲秋人转瘦",
        "author": "赵长卿",
        "content": "老去悲秋人转瘦。\n更异乡重九。\n人意自凄凉，只有茱萸，岁岁香依旧。\n登高无奈空搔首。\n落照归鸦后。\n六代旧江山，满眼兴亡，一洗黄花酒。",
        "dynasty": "宋",
        "collection_info": null
    },
    {
        "uuid": "da111512bd2811a83fdd36203c02b7d5",
        "title": "菩萨蛮 西风转柂蒹葭浦",
        "author": "赵长卿",
        "content": "西风转柂蒹葭浦。\n客愁生怕秋阑雨。\n衾冷梦魂惊。\n声声滴到明。\n不眠敧枕听。\n故故添新恨。\n新恨有谁知。\n天寒雁正稀。",
        "dynasty": "宋",
        "collection_info": null
    },
    {
        "uuid": "94927b7b0d1f659819a9b1c06e392524",
        "title": "菩萨蛮 炊烟一点孤村迥",
        "author": "赵长卿",
        "content": "炊烟一点孤村迥。\n娇容敛尽天容净。\n雁字忽横秋。\n秋江泻客愁。\n银钩空寄恨。\n恨满凭谁问。\n袖手立西风。\n舟行秋色中。",
        "dynasty": "宋",
        "collection_info": null
    },
    {
        "uuid": "21b5753da9cc8102a7175f0cdb950635",
        "title": "浣溪沙 雨滴梧桐点点愁",
        "author": "赵长卿",
        "content": "雨滴梧桐点点愁。\n冷催秋色上帘钩。\n蛩声何事早知秋。\n一夜凉风惊去燕，满川晴涨漾轻鸥。\n怀人千里思悠悠。",
        "dynasty": "宋",
        "collection_info": null
    },
    {
        "uuid": "43cbe0eb87634ff5fb9fc034c4db7752",
        "title": "满庭芳 晚色沈沈",
        "author": "赵长卿",
        "content": "晚色沈沈，雨声寂莫，夜寒初冻云头。\n晓来阶砌，一捻冷光浮。\n目断江天霭霭，低迷映、绿竹修修。\n多才客，高吟柳絮，还更上层楼。\n烹茶，新试水，人间清楚，物外遨游。\n胜似他、销金暖帐情柔。\n细看流风迥舞，终日价、浅酌轻讴。\n醺醺地，美人翻曲，消尽古今愁。",
        "dynasty": "宋",
        "collection_info": null
    },
    {
        "uuid": "1314ec00cf19e3382f4cda79d6b4395a",
        "title": "御街行 晚来无奈伤心处",
        "author": "赵长卿",
        "content": "晚来无奈伤心处。\n见红叶、随风舞。\n解鞍还向乱山深，黄昏后、不成情绪。\n先来离恨，打叠不下，天气还凄楚。\n风儿住后云来去。\n装撰些儿雨。\n无眠托首对孤灯，好语向谁分付。\n从来烦恼，吓得胆碎，此度难担负。",
        "dynasty": "宋",
        "collection_info": null
    },
    {
        "uuid": "65ffd986d9911d257b4c36d3a11a5dbf",
        "title": "有有令 前山减翠",
        "author": "赵长卿",
        "content": "前山减翠。\n疏竹度轻风，日移金影碎。\n还又年华暮，看看是、新春至。\n那更堪、有个人人，似花似玉，温柔伶俐。\n准拟。\n恩情忔戏。\n拈弄上、则人难比。\n我也埋根竖柱，你也争些气。\n大家一捺头地。\n美中更美。\n厮守定、共伊百岁。",
        "dynasty": "宋",
        "collection_info": null
    },
    {
        "uuid": "1fd2076c59003d0f0200d1835dcc566e",
        "title": "摊破丑奴儿・采桑子 树头红叶飞都尽",
        "author": "赵长卿",
        "content": "树头红叶飞都尽，景物凄凉。\n秀出群芳。\n又见江梅浅淡妆。\n也啰，真个是、可人香。\n兰魂蕙魄应羞死，独占风光。\n梦断高堂。\n月送疏枝过女墙。\n也啰，真个是、可人香。",
        "dynasty": "宋",
        "collection_info": null
    },
    {
        "uuid": "5be22f10d09b0699e2fbf86b1da1794f",
        "title": "临江仙 日欲低时江景好",
        "author": "赵长卿",
        "content": "日欲低时江景好，暮山紫翠重重。\n钓筒收尽碧潭空。\n一船霜夜月，两岸荻花风。\n遥忆暖春新向火，黄昏下了帘栊。\n水村渔浦舣孤篷。\n单衾愁梦断，无梦转愁浓。",
        "dynasty": "宋",
        "collection_info": null
    },
    {
        "uuid": "b24a01b7142ef18a1cffe6bed22cd778",
        "title": "南歌子 霜结凝寒夜",
        "author": "赵长卿",
        "content": "霜结凝寒夜，星辉识晓晴。\n兰膏重剔且教明。\n为照梢头香缕、一丝轻。\n坐久看看困，新词缀未成。\n梅花熏得酒初醒。\n更向耳边低道、月三更。",
        "dynasty": "宋",
        "collection_info": null
    },
    {
        "uuid": "fd8cc69d7192a3c3d253ac8b0eed5003",
        "title": "永遇乐 宵露珠零",
        "author": "赵长卿",
        "content": "宵露珠零，溅冰花薄，凝瑞偏早。\n月练轻翻，风刀碎剪，青女呈纤巧。\n微丹枫缬，低摧蕉尾，不觉半池莲倒。\n最好是、千林橘柚，轻黄一村封了。\n佳人指冷，暗惊罗幕，一夜斜飞多少。\n怕倚银屏，愁看玉砌，金菊鲜鲜晓。\n伤嗟傅粉，佳期还未，何处冷沾衣透。\n争知人、临鸾试罢，与梅共瘦。",
        "dynasty": "宋",
        "collection_info": null
    },
    {
        "uuid": "be30a24c5b1f18708ca3e3af064c9468",
        "title": "玉蝴蝶 片片空中剪水",
        "author": "赵长卿",
        "content": "片片空中剪水，巧妆春色，照耀江湖。\n渐觉花球转柳，荚阵飞榆。\n散银杯、时时逐马。\n翻缟带、一一随车。\n遍帘隅。\n寒生冰箸，光剖明珠。\n应须。\n浅斟低唱，毡垂红帐，兽爇金炉。\n更向高楼，纵观吟醉谢娘扶。\n静时闻、竹声岩谷，漫不见、禽影江湖。\n尽踌躇。\n歌阑宝玉，赋就相如。",
        "dynasty": "宋",
        "collection_info": null
    },
    {
        "uuid": "24749d0c2c88a96dca9dd0a57931b38d",
        "title": "潇湘夜雨・满庭芳 斜点银缸",
        "author": "赵长卿",
        "content": "斜点银缸，高擎莲炬，夜寒不奈微风。\n重重帘幕掩堂中。\n香渐远、长烟袅穟，光不定、寒影摇红。\n偏奇处，当庭月暗，吐焰如虹。\n红裳呈艳丽，□娥一见，无奈狂纵。\n试烦他纤手，卷上纱龙。\n开正好、银花照夜，堆不尽、金粟凝空。\n叮咛语，频将好事，来报主人公。",
        "dynasty": "宋",
        "collection_info": null
    },
    {
        "uuid": "77d2d1666b0edd90ba5063827eaeedd8",
        "title": "念奴娇 据炉肃坐",
        "author": "赵长卿",
        "content": "据炉肃坐，听瓶笙、别有天然宫征。\n纸帐屏山浑不俗，写出江南烟水。\n檠短灯青，灰闲香软，所欠惟梅矣。\n风飞无定，数声时颤窗纸。\n试问夜已何其，呼童起看，月上东墙未。\n天外忽闻征雁过，还把音书来寄。\n短笠埋烟，轻蓑鸣雨，已办征船计。\n放教归去，故乡江上鱼美。",
        "dynasty": "宋",
        "collection_info": null
    },
    {
        "uuid": "6e62954d7783d27d4b1b40a9e3eba698",
        "title": "摊破丑奴儿・采桑子 又是两分携",
        "author": "赵长卿",
        "content": "又是两分携。\n憔悴损、看怎医治。\n烟村一带寒红绕，悲风红叶，残阳暮草，还似年时。\n愁绪暗犹夷。\n谩屈指、数遍归期。\n短檠灯烬无人问，此时只有，窗前素月，刚伴相思。",
        "dynasty": "宋",
        "collection_info": null
    },
    {
        "uuid": "17b2ccb237c4611763745218ce25fc8c",
        "title": "柳梢青 云暗天低",
        "author": "赵长卿",
        "content": "云暗天低。\n枫林凋翠，寒雁声悲。\n茅店儿前，竹篱巴后，初见横枝。\n盈盈粉面香肌。\n记月榭、当年见伊。\n有恨难传，无肠可断，立马多时。",
        "dynasty": "宋",
        "collection_info": null
    },
    {
        "uuid": "a5a92cb4f91d349c1369b7cf8d8a78e6",
        "title": "祝英台近 记临歧",
        "author": "赵长卿",
        "content": "记临歧，销黯处。\n离恨惨歌舞。\n恰是江梅，开遍小春暮。\n断肠一曲金衣，两行玉箸，酒阑后、欲行难去。\n恶情绪。\n因念锦幄香奁，别来负情素。\n冷落深闺，知解怨人否。\n料应宝瑟慵弹，露华懒傅，对鸾镜、终朝凝伫。",
        "dynasty": "宋",
        "collection_info": null
    },
    {
        "uuid": "13f5e2b4d7acc12c566d32d46bca2417",
        "title": "点绛唇 瓦湿鸳鸯",
        "author": "赵长卿",
        "content": "瓦湿鸳鸯，夜深霜重江风冷。\n月华明映。\n清浸梅梢粉。\n漏断寒浓，惹起当年恨。\n君休问。\n雁飞欲尽。\n没个南来信。",
        "dynasty": "宋",
        "collection_info": null
    },
    {
        "uuid": "7adee98322bb6aba351f80f14dfcbfd0",
        "title": "点绛唇 当日相逢",
        "author": "赵长卿",
        "content": "当日相逢，枕衾清夜纱窗冷。\n翠梅低映。\n汗湿香腮粉。\n美满风情，结下无穷恨。\n凭谁问。\n此心难尽。\n说与他争信。",
        "dynasty": "宋",
        "collection_info": null
    },
    {
        "uuid": "f4d9498e435e4be5719366cc3c25b285",
        "title": "点绛唇 云霁山横",
        "author": "赵长卿",
        "content": "云霁山横，翠涛拥起千重恨。\n砌成愁闷。\n那更梅花褪。\n凤管云笙，无不萦方寸。\n叮咛问。\n泪痕羞愠。\n界破香腮粉。",
        "dynasty": "宋",
        "collection_info": null
    },
    {
        "uuid": "2a1ce717abfde58a267b4b65b213ddc0",
        "title": "柳梢青 千林落叶声声悲",
        "author": "赵长卿",
        "content": "千林落叶声声悲。\n听凄惨、江皋雁飞。\n难似玉肌，总惊花貌，压倒芳菲。\n香心吐尽因谁。\n料调鼎、工夫易期。\n休唱阳关，莫歌白雪，雨泪沾衣。",
        "dynasty": "宋",
        "collection_info": null
    },
    {
        "uuid": "b90fbbfa4dcb6b58b49b5f4f6fd10116",
        "title": "西江月 背日犹馀残雪",
        "author": "赵长卿",
        "content": "背日犹馀残雪，向阳初绽红梅。\n腊寒那事更相宜。\n醉了还醒又醉。\n堪笑多愁早老，管他闲是闲非。\n对花酌酒两忘机。\n唱个哩啰啰哩。",
        "dynasty": "宋",
        "collection_info": null
    },
    {
        "uuid": "423fe2cdb94c11db26182d762e91a3ae",
        "title": "眼儿媚 一钩新月照西楼",
        "author": "赵长卿",
        "content": "一钩新月照西楼。\n清夜思悠悠。\n那堪更被，征鸿嘹唳，绊惹离愁。\n倚栏不语情如醉，都总寄眉头。\n从前只为，惜他伶俐，举措风流。",
        "dynasty": "宋",
        "collection_info": null
    },
    {
        "uuid": "8db08a57397a53686e3c420f751b6612",
        "title": "别怨 娇马频嘶",
        "author": "赵长卿",
        "content": "娇马频嘶。\n晓霜浓、寒色侵衣。\n凤帷私语处，翻成离怨不胜悲。\n更与叮咛祝后期。\n素约谐心事，重来了、比看相思。\n如何见得，明年春事浓时。\n稳乘金腰袅，来烂醉、玉东西。",
        "dynasty": "宋",
        "collection_info": null
    },
    {
        "uuid": "203c950d96777bdea0265da33537164a",
        "title": "减字木兰花 小春天气",
        "author": "赵长卿",
        "content": "小春天气。\n未唱阳关心已醉。\n红蓼秋容。\n后会何时得再逢。\n归期好事。\n仰看皇州扬雨露。\n百里恩波。\n拟欲留公无奈何。",
        "dynasty": "宋",
        "collection_info": null
    },
    {
        "uuid": "8b9695a8ab5787db8d8a826348b57299",
        "title": "好事近 去路马蹄轻",
        "author": "赵长卿",
        "content": "去路马蹄轻，正是小春时节。\n爱日暖烘江树，缀梅梢新雪。\n范滂揽辔正澄清，知我公明洁。\n分此仁风恺悌，济邻邦欢悦。",
        "dynasty": "宋",
        "collection_info": null
    },
    {
        "uuid": "afa00093c7833ee04984edaf21a8e5df",
        "title": "霜天晓角 合儿幽静处",
        "author": "赵长卿",
        "content": "合儿幽静处，围炉面小窗。\n好是斗头儿坐，梅烟炷、返魂香。\n对火怯夜冷，猛饮消漏长。\n饮罢且收拾睡，斜月照、满帘霜。",
        "dynasty": "宋",
        "collection_info": null
    },
    {
        "uuid": "14396d29023d82a0350f963c5147e6e1",
        "title": "鹧鸪天 宝篆龙煤烧欲残",
        "author": "赵长卿",
        "content": "宝篆龙煤烧欲残。\n细听铜漏已更阑。\n纱窗斜月移梅影，特地笼灯仔细看。\n幽梦断，旧盟寒。\n那时屈曲小屏山。\n风光得似而今不，肯把花枝作等闲。",
        "dynasty": "宋",
        "collection_info": null
    },
    {
        "uuid": "5a21fa1462402caea86c780fcf01c1ec",
        "title": "蓦山溪 玉妃整佩",
        "author": "赵长卿",
        "content": "玉妃整佩，绛节参差御。\n一笑唤春回，正江南、天寒岁暮。\n孤标独立，占断世间香，云屋冷，雪篱深，长记西湖路。\n人间尘土，不是留花处。\n羌管一声催，碎琼瑶、纷纷似雨。\n枝头着子，聊与世调羹，功就后，盍归休，还记来时不。",
        "dynasty": "宋",
        "collection_info": null
    },
    {
        "uuid": "9bab9d1908c52b85c4954aadf4ed396a",
        "title": "浣溪沙 雪压前村曲径迷",
        "author": "赵长卿",
        "content": "雪压前村曲径迷。\n万山寒立玉参差。\n孤舟独钓一蓑归。\n别坞时听风折竹，断桥闲看水流澌。\n一枝冻蕊出疏篱。",
        "dynasty": "宋",
        "collection_info": null
    },
    {
        "uuid": "6e8e4b750f9da50a84e2ff839ba836b3",
        "title": "浣溪沙 风卷霜林叶叶飞",
        "author": "赵长卿",
        "content": "风卷霜林叶叶飞。\n雁横寒影一行低。\n淡烟衰草不胜诗。\n白酒已篘浮蚁熟，黄鸡未老藁头肥。\n问侬不醉待何时。",
        "dynasty": "宋",
        "collection_info": null
    },
    {
        "uuid": "ff30a3c76252d65479bb48d9001f4232",
        "title": "浣溪沙 忆为梅花醉不醒",
        "author": "赵长卿",
        "content": "忆为梅花醉不醒。\n断桥流水去无声。\n鹭翘沙嘴亦多情。\n疏影卧波波不动，暗香浮月月微明。\n高楼羌管未须横。",
        "dynasty": "宋",
        "collection_info": null
    },
    {
        "uuid": "a84f27183c669719e63727dace3a91bc",
        "title": "点绛唇 离绪千重",
        "author": "赵长卿",
        "content": "离绪千重，角声偏着羁人枕。\n那堪酒醒。\n句引愁难整。\n门锁黄昏，月浸梅花冷。\n人初静。\n斗垂天迥。\n雁落清江影。",
        "dynasty": "宋",
        "collection_info": null
    },
    {
        "uuid": "0d6dbe687931f9ebdae62f96be1e102c",
        "title": "鹧鸪天 门外寒江泊小船",
        "author": "赵长卿",
        "content": "门外寒江泊小船。\n月明留客小窗前。\n夜香烧尽更声远，斗帐低垂暖意生。\n醺着酒，炙些灯。\n伴他针线懒成眠。\n情知今夜鸳鸯梦，不似孤篷宿雁边。",
        "dynasty": "宋",
        "collection_info": null
    },
    {
        "uuid": "df25b5cf48b04f2426d3fce13e1f8951",
        "title": "望江南・忆江南 山又水",
        "author": "赵长卿",
        "content": "山又水，云岫插峰峦。\n断雁飞时霜月冷，乱鸦啼处日衔山。\n疑在画图间。\n金乌转，游子损朱颜。\n别泪盈襟双袖湿，春心不放两眉间。\n此去几时还。",
        "dynasty": "宋",
        "collection_info": null
    },
    {
        "uuid": "125919074aae7f3cd5b776b21753fbb5",
        "title": "菩萨蛮 枫林飒飒凋寒叶",
        "author": "赵长卿",
        "content": "枫林飒飒凋寒叶。\n汀苹败蓼遥相接。\n景物已非秋。\n凄凉动客愁。\n还家贫亦好。\n肯厌杯中草。\n香饭滑流匙。\n三登快乐时。",
        "dynasty": "宋",
        "collection_info": null
    },
    {
        "uuid": "7b41bd201e77bbe703b847352dcff8d8",
        "title": "菩萨蛮 霜风飒飒溪山碧",
        "author": "赵长卿",
        "content": "霜风飒飒溪山碧。\n寒波一望伤行色。\n落日淡荒村。\n人家半掩门。\n孤舟移野渡。\n古木栖鸦聚。\n着雨晚风酸。\n貂裘不奈寒。",
        "dynasty": "宋",
        "collection_info": null
    },
    {
        "uuid": "2686afeaee00367b7a5976799a11d7c2",
        "title": "菩萨蛮 败荷倒尽芙蓉老",
        "author": "赵长卿",
        "content": "败荷倒尽芙蓉老。\n寒光黯淡迷衰草。\n行客易销魂。\n笛飞何处村。\n云寒天借碧。\n树瘦烟笼直。\n若个是乡关。\n夕阳西去山。",
        "dynasty": "宋",
        "collection_info": null
    },
    {
        "uuid": "3e03133cdc62ab13bb53c84aea447405",
        "title": "阮郎归 年年为客遍天涯",
        "author": "赵长卿",
        "content": "年年为客遍天涯。\n梦迟归路赊。\n无端星月浸窗纱。\n一枝寒影斜。\n肠未断，鬓先华。\n新来瘦转加。\n角声吹彻小梅花。\n夜长人忆家。",
        "dynasty": "宋",
        "collection_info": null
    },
    {
        "uuid": "8f7144b12f7af196204c0e0a4b2b539e",
        "title": "霜天晓角 香来不歇",
        "author": "赵长卿",
        "content": "香来不歇。\n谁把南枝折。\n的砾疏花初破，都因是、夜来雪。\n清绝。\n十分绝。\n孤标难细说。\n独立野塘清浅，谁作伴、空夜月。",
        "dynasty": "宋",
        "collection_info": null
    },
    {
        "uuid": "9cef3ace686d651f57ac7cfd3eccfc7e",
        "title": "霜天晓角 雪花飞歇",
        "author": "赵长卿",
        "content": "雪花飞歇。\n好向前村折。\n行至断桥斜处，寒蕊瘦、不禁雪。\n韵绝。\n香更绝。\n归来人共说。\n最爱夜堂深迥，疏影占、半窗月。",
        "dynasty": "宋",
        "collection_info": null
    },
    {
        "uuid": "67c8f19455b2e8ab21112f1907f0db6b",
        "title": "菩萨蛮 客帆卸尽风初定",
        "author": "赵长卿",
        "content": "客帆卸尽风初定。\n夜空霜落无江冷。\n幸自不思归。\n无端乌夜啼。\n鸡鸣残月落。\n到枕秋声恶。\n有酒不须斟。\n酒深愁转深。",
        "dynasty": "宋",
        "collection_info": null
    },
    {
        "uuid": "ee965cfc8a309d198ea732e6951ff57d",
        "title": "忆秦娥 寒萧索",
        "author": "赵长卿",
        "content": "寒萧索。\n征鸿过尽离怀恶。\n离怀恶。\n江空天迥，夜寒枫落。\n有人应误刀头约。\n情深翻恨郎情薄。\n郎情薄。\n梦回长是，半床闲却。",
        "dynasty": "宋",
        "collection_info": null
    },
    {
        "uuid": "e09a1c819c739adb493a8fd7737669fd",
        "title": "如梦令 何处一声鸣橹",
        "author": "赵长卿",
        "content": "何处一声鸣橹。\n惊起满川寒鹭。\n一着画难成，雪霁乱山无数。\n且住。\n且住。\n数遍溪南烟树。",
        "dynasty": "宋",
        "collection_info": null
    },
    {
        "uuid": "b50e4f42ebe68a02b4ec45385be59e85",
        "title": "水龙吟 危楼横枕清江上",
        "author": "赵长卿",
        "content": "危楼横枕清江上，两岸碧山如画。\n夕烟幂幂，晚灯点点，楼台新夜。\n明月当天，白沙流水，冷光连野。\n浸栏干万顷，琉璃软皱，打鱼艇、相高下。\n何处一声羌管，是谁家、倚楼人也。\n多情对景，无言有恨，欲歌还罢。\n把酒临筵，阿谁知我，此怀难写。\n忍思量后夜，芳容不似，暗尘随马。",
        "dynasty": "宋",
        "collection_info": null
    },
    {
        "uuid": "58e2c67fc6ba18740f36f36e9d037aef",
        "title": "水调歌头 离愁晚如织",
        "author": "赵长卿",
        "content": "离愁晚如织，托酒与消磨。\n奈何酒薄愁重，越醉越愁多。\n忍对碧天好夜，皓月流光无际，光影转庭柯。\n有恨空垂泪，无语但悲歌。\n因凝想，从别后，蹙双蛾。\n春来底事，孤负紫袖与红靴。\n速整雕鞍归去，着意浅斟低唱，细看小婆娑。\n万蕊千花里，一任玉颜酡。",
        "dynasty": "宋",
        "collection_info": null
    },
    {
        "uuid": "4b562563160a6ac2b5dfc94141288517",
        "title": "水龙吟 酒潮匀颊双眸溜",
        "author": "赵长卿",
        "content": "酒潮匀颊双眸溜。\n美映远山横秀。\n风流俊雅，娇痴体态，眼前稀有。\n莲步弯弯，移归拍里，凌波难偶。\n对仙源醉眼，玉纤笼巧，拨轻声、鱼纹皱。\n我自多情多病，对人前、只推伤酒。\n瞒他不得，诗情懒倦，沈腰销瘦。\n多谢东君，殷勤知我，曲翻红袖。\n拼来朝又是，扶头不起，江楼知不。",
        "dynasty": "宋",
        "collection_info": null
    },
    {
        "uuid": "b14527e9aeed6c17a730fa3b250924dd",
        "title": "念奴娇 夕阳底尽",
        "author": "赵长卿",
        "content": "夕阳底尽，望楚天空阔，稀星帘幕。\n暮霭横江烟万缕，照水参差楼阁。\n两两三三，楼前归鹭，飞过栏干角。\n霜风何事，绕檐吹动寂寞。\n消散我已忘机，而今百念，灰了心头火。\n对酒当歌浑冷淡，一任他懑嗔恶。\n松竹园林，柳梧庭院，自有人间乐。\n闲云休问，去来本是无着。",
        "dynasty": "宋",
        "collection_info": null
    },
    {
        "uuid": "1adead8fddffbc9da6ff46dc624488bc",
        "title": "水调歌头 贪痴无了日",
        "author": "赵长卿",
        "content": "贪痴无了日，人事没休期。\n白驹过隙，百岁能得几多时。\n自古腰金结绶，着意经营辛苦，回首不胜悲。\n名未能安稳，身已至倾危。\n空剜刻，休巧诈，莫心欺。\n须知天定，只见高冢与新碑。\n我已从头识破，赢得当歌临酒，欢笑且随宜。\n较甚荣和辱，争甚是和非。",
        "dynasty": "宋",
        "collection_info": null
    },
    {
        "uuid": "74eeb637251729e07d9ceb0547d82656",
        "title": "水龙吟 �稍�着意斟量过",
        "author": "赵长卿",
        "content": "�稍�着意斟量过，天下事、无穷尽。\n贪荣贪富，朝思夕计，空劳方寸。\n蹑足封王，功名盖世，谁如韩信。\n更堆金积玉，石崇豪侈，当时望、倾西晋。\n长乐宫中一叹，又何须累累悬印。\n坠楼效死，轻车东市，头膏血刃。\n尤物虚名，于身何补，一齐休问。\n遇当歌临酒，舒眉展眼，且随缘分。",
        "dynasty": "宋",
        "collection_info": null
    },
    {
        "uuid": "aa1ae7ea9114ea1179b11fa78d1445c6",
        "title": "蓦山溪 壶天冰雪",
        "author": "赵长卿",
        "content": "壶天冰雪，消尽虚堂暑。\n多谢故人风，送花香传小树。\n香风初过，一曲断肠声，如怨诉。\n诉闲愁，落落琵琶语。\n江边马上，弹指成千古。\n泪眼与啼妆，叹风流、只今何处。\n芳心役损，触事起悲酸，招玉素。\n拨檀槽，整理金衣缕。",
        "dynasty": "宋",
        "collection_info": null
    },
    {
        "uuid": "11e0de5161d17d0e2fe6d2f6bb59e7d4",
        "title": "念奴娇 精神俊雅",
        "author": "赵长卿",
        "content": "精神俊雅，更那堪、天与风流标格。\n罗绮丛中偏艳冶，偷处教人怜惜。\n目剪秋波，指纤春笋，新样冠儿直。\n高堂云雨，甚人有分消得。\n忔戏笑里含羞，回眸低盼，此意谁能识。\n密约幽欢空怅望，何日能谐端的。\n玳席歌馀，兰堂香散，此际愁如织。\n人归空对，晚阴庭树横碧。",
        "dynasty": "宋",
        "collection_info": null
    },
    {
        "uuid": "86dd39c156b149ab040ff568e35c3dd9",
        "title": "瑞鹤仙 无言屈指也",
        "author": "赵长卿",
        "content": "无言屈指也。\n算年年底事，长为旅也。\n凄惶受尽也。\n把良辰美景，总成虚也。\n自嗟叹也。\n这情怀、如何诉也。\n谩愁明怕暗，单栖独宿，怎生禁也。\n闲也。\n有时临镜，渐觉形容，日消减也。\n光阴换也。\n空辜负、少年也。\n念仙源深处，暖香小院，赢得群花怨也。\n是亏他见了，多教骂几句也。",
        "dynasty": "宋",
        "collection_info": null
    },
    {
        "uuid": "290dd741123d16f6e6b31e000bc15455",
        "title": "蓦山溪 无非无是",
        "author": "赵长卿",
        "content": "无非无是。\n好个闲居士。\n衣食不求人，又识得、三文两字。\n不贪不伪，一味乐天真，三径里。\n四时花，随分堪游戏。\n学些沓拖，也似没意志。\n诗酒度流年，熟谙得、无争三昧。\n风波歧路，成败霎时间，你富贵。\n你荣华，我自关门睡。",
        "dynasty": "宋",
        "collection_info": null
    },
    {
        "uuid": "45b399ae021f013e3de8ea091893a2cd",
        "title": "青玉案 东门杨柳空盈路",
        "author": "赵长卿",
        "content": "东门杨柳空盈路。\n系得征鞍能驻不。\n暗绿枝头新过雨。\n柔丝千尺，乳莺百啭，似怨行人去。\n行人去后如何处。\n去向天边簉鹓鹭。\n瑶管琼台多雅趣。\n花砖稳上，玉阶阔步，肯念人尘土。",
        "dynasty": "宋",
        "collection_info": null
    },
    {
        "uuid": "af6f72b16b230a1a013f7fb41e0e84ae",
        "title": "虞美人 雨声破晓催行桨",
        "author": "赵长卿",
        "content": "雨声破晓催行桨。\n拍拍溪流长。\n绿杨绕岸水痕斜。\n恰似画桥西畔、那人家。\n人家楼阁临江渚。\n应是停歌舞。\n珠帘整日不闲钩。\n目断征帆、犹未识归舟。",
        "dynasty": "宋",
        "collection_info": null
    },
    {
        "uuid": "be572bf7758789c5016f4b3fef16d9f0",
        "title": "虞美人 灯前忍见啼红面",
        "author": "赵长卿",
        "content": "灯前忍见啼红面。\n别酒频斟劝。\n愁蛾敛翠不胜情。\n报道看看天色、待平明。\n殷勤重把阳关唱。\n休要教人望。\n出门犹自尚叮咛。\n厮养频催恰好、趁凉行。",
        "dynasty": "宋",
        "collection_info": null
    },
    {
        "uuid": "ba9cbb8920a7b482db18e7c5f724b1e8",
        "title": "临江仙 十里春风杨柳路",
        "author": "赵长卿",
        "content": "十里春风杨柳路，年年带雨披云。\n柔条万缕不胜情。\n还将无意眼，识遍有心人。\n饿损宫腰终不似，效颦总是难成。\n只愁秋色入高林。\n残蝉和落叶，此际不堪论。",
        "dynasty": "宋",
        "collection_info": null
    },
    {
        "uuid": "20a95af253206bd82c3b28f7db4e15d8",
        "title": "渔家傲 客里情怀谁可表",
        "author": "赵长卿",
        "content": "客里情怀谁可表。\n凄凉举目知多少。\n强饮强歌还强笑。\n心悄悄。\n从头彻底思量了。\n当日相逢非草草。\n果然恩爱成烦恼。\n稳整征鞍归去好。\n重厮守。\n相期待与同偕老。",
        "dynasty": "宋",
        "collection_info": null
    },
    {
        "uuid": "2952f60fceeb50e9a7984a88fe29249c",
        "title": "江神子・江城子 当时得意两心齐",
        "author": "赵长卿",
        "content": "当时得意两心齐。\n绮窗西。\n共于飞。\n拂掠宫妆，长与画新眉。\n一自别来烟水阔，愁易积，梦还稀。\n相逢恰似旧家时。\n恨依依。\n语低低。\n多少关情，冷暖有谁知。\n只此定应谐素愿，但指日，约鸾栖。",
        "dynasty": "宋",
        "collection_info": null
    },
    {
        "uuid": "874dd2d5e54486a53a196e2e235d0649",
        "title": "御街行 香熏斗帐相逢乍",
        "author": "赵长卿",
        "content": "香熏斗帐相逢乍。\n正宫漏、沈沈夜。\n月飞梅影上帘栊，标致风流娇雅。\n眼波横浸，照人百媚，无限叮咛话。\n玉鞍门上嘶归马。\n趱行色、难留也。\n别来花艳不禁春，浪向东风轻嫁。\n空馀小院，博山修竹，依旧窗儿下。",
        "dynasty": "宋",
        "collection_info": null
    },
    {
        "uuid": "c1b668c273397529cf65ff15a3dae196",
        "title": "一丛花 当歌临酒恨难穷",
        "author": "赵长卿",
        "content": "当歌临酒恨难穷。\n酒不似愁浓。\n风帆正起归与兴，岸东西、芳草茸茸。\n楚梦乍回，吴音初听，谁念我孤踪。\n藏春小院暖融融。\n眼色与心通。\n乌云有意重梳掠，便安排、金屋房栊。\n云雨厚因，鸳鸯宿债，作个好家风。",
        "dynasty": "宋",
        "collection_info": null
    },
    {
        "uuid": "14134a7c6c0ff62f203cc11e7a56104a",
        "title": "天仙子 眼色媚人娇欲度",
        "author": "赵长卿",
        "content": "眼色媚人娇欲度。\n行尽巫阳云又雨。\n花时还复见芳姿，情几许。\n愁何许。\n莫向耳边传好语。\n往事悠悠曾记否。\n忍听黄鹂啼锦树。\n啼声惊碎百花心。\n分付与。\n谁为主。\n落蕊飞红知甚处。",
        "dynasty": "宋",
        "collection_info": null
    },
    {
        "uuid": "85caf574e31197af01f8c37b777f73e6",
        "title": "瑞鹧鸪 宝奁常见晓妆时",
        "author": "赵长卿",
        "content": "宝奁常见晓妆时。\n面药香融傅口脂。\n扰扰亲曾撩绿鬓，纤纤巧与画新眉。\n浓欢已散西风远，忆泪无多为你垂。\n各自从今好消遣，莫将红叶浪题诗。",
        "dynasty": "宋",
        "collection_info": null
    },
    {
        "uuid": "d4519123e6d620d8b33964112a19df45",
        "title": "瑞鹧鸪 结丝千绪不胜愁",
        "author": "赵长卿",
        "content": "结丝千绪不胜愁。\n莫怪安仁鬓早秋。\n檀口未歌先愠泪，柳眉将敛半凝羞。\n杯倾潋滟送行酒，岸舣飘飘欲去舟。\n待得名登天府后，归来茱菊映钗头。",
        "dynasty": "宋",
        "collection_info": null
    },
    {
        "uuid": "06cbdbb6ee024a5716e71fd2159ca1f7",
        "title": "行香子 骄马花骢",
        "author": "赵长卿",
        "content": "骄马花骢。\n柳陌经从。\n小春天、十里和风。\n个人家住，曲巷墙东。\n好轩窗，好体面，好仪容。\n烛灺歌慵。\n斜月朦胧。\n夜新寒、斗帐香浓。\n梦回画角，云雨匆匆。\n恨相逢，恨分散，恨情锺。",
        "dynasty": "宋",
        "collection_info": null
    },
    {
        "uuid": "6d7c662caee4cf519cb8546ec65b534a",
        "title": "夜行船 龟甲炉烟轻袅",
        "author": "赵长卿",
        "content": "龟甲炉烟轻袅。\n帘栊静、乳莺啼晓。\n拂掠新妆，时宜头面，绣草冠儿小。\n衫子揉蓝初着了。\n身材称、就中恰好。\n手拈双纨，菱花重照，带朵宜男草。",
        "dynasty": "宋",
        "collection_info": null
    },
    {
        "uuid": "130fcae3702af1fca2356db7fdf94621",
        "title": "采桑子 疏帘乍卷孜孜看",
        "author": "赵长卿",
        "content": "疏帘乍卷孜孜看，冰玉精神。\n体白停匀。\n端的于人不薄情。\n更无背约和焦燥，各表真诚。\n才得相亲。\n切莫分张向别人。",
        "dynasty": "宋",
        "collection_info": null
    },
    {
        "uuid": "06dff8e0a4c4c309849d3332e9166347",
        "title": "蝶恋花 闲上西楼供远望",
        "author": "赵长卿",
        "content": "闲上西楼供远望。\n一曲新声，巧媚谁家唱。\n独倚危栏听半晌。\n长江快泻澄无浪。\n清泪恰同清水涨。\n拭尽重流，触事如何向。\n不觉黄昏灯已上。\n旧愁还是新愁样。",
        "dynasty": "宋",
        "collection_info": null
    },
    {
        "uuid": "acca768fe7429b522375642447834775",
        "title": "蝶恋花 天净姮娥初整驾",
        "author": "赵长卿",
        "content": "天净姮娥初整驾。\n桂魄蟾辉，来趁清和夜。\n费尽丹青无计画。\n纤纤侧向疏桐挂。\n人在扶疏桐影下。\n耳畔轻轻，细说家常话。\n年少难留应不借。\n未歌先咽歌还罢。",
        "dynasty": "宋",
        "collection_info": null
    },
    {
        "uuid": "f9ca6cd1ab771f7490f9ad95facb9121",
        "title": "蝶恋花 叶底蜂衙催日晚",
        "author": "赵长卿",
        "content": "叶底蜂衙催日晚。\n向晚匀妆，巧画宫眉浅。\n翠幕无风香自远。\n金船酌酒须教满。\n未说别离魂已断。\n雨幌云屏，只恐良宵短。\n心事不随飞絮乱。\n宦情肯把恩情换。",
        "dynasty": "宋",
        "collection_info": null
    },
    {
        "uuid": "453dfa0d2ad57ed0471e314d5fd2abc3",
        "title": "鹧鸪天 睡觉扶头听晓钟",
        "author": "赵长卿",
        "content": "睡觉扶头听晓钟。\n隔帘花雾湿香红。\n翠摇钿砌梧桐影，暖透罗襦芍药风。\n闲对影，记曾逢。\n画眉临镜霎时同。\n相思已有无穷恨，忍见孤鸾宿镜中。",
        "dynasty": "宋",
        "collection_info": null
    },
    {
        "uuid": "0db64cbe7de48717829954b4c3c61d3e",
        "title": "鹧鸪天 宝篆烟消香已残",
        "author": "赵长卿",
        "content": "宝篆烟消香已残。\n蝉娟月色浸栏干。\n歌喉不作寻常唱，酒令从他各自还。\n传杯手，莫教闲。\n醉红潮脸媚酡颜。\n相携共学骖鸾侣，却笑卢郎旧约寒。",
        "dynasty": "宋",
        "collection_info": null
    },
    {
        "uuid": "c7ded46c5752653d83d64b064fa6a165",
        "title": "鹧鸪天 绿水澄江得胜游",
        "author": "赵长卿",
        "content": "绿水澄江得胜游。\n浪平风软称轻舟。\n樽前我易伤前事，柳外人谁独倚楼。\n空感慨，惜风流。\n风流赢得谩多愁。\n愁多着甚销磨得，莫怪安仁鬓早秋。",
        "dynasty": "宋",
        "collection_info": null
    },
    {
        "uuid": "87e3c00bd06d9036e8842af493ecb2d5",
        "title": "鹧鸪天 一曲清歌金缕衣",
        "author": "赵长卿",
        "content": "一曲清歌金缕衣。\n巧佼心事有谁知。\n自从别后难相见，空解题红寄好诗。\n忆携手，过阶墀。\n月笼花影半明时。\n玉钗头上轻轻颤，摇落钗头豆蔻枝。",
        "dynasty": "宋",
        "collection_info": null
    },
    {
        "uuid": "fbdb8889a81c3899f80ce37bad6dd28c",
        "title": "眼儿媚 人随社节去匆匆",
        "author": "赵长卿",
        "content": "人随社节去匆匆。\n此恨几时穷。\n阳台寂寞，巫山凄惨，云雨成空。\n芭蕉密处窗儿下，冷落旧香中。\n黄昏静也，蛩声满院，明月清风。",
        "dynasty": "宋",
        "collection_info": null
    },
    {
        "uuid": "6a1fa68c2968b110a4176cae55a33e9f",
        "title": "眼儿媚 槐阴密处啭黄鹂",
        "author": "赵长卿",
        "content": "槐阴密处啭黄鹂。\n午日正长时。\n一番过雨，绿荷池面，冷浸琉璃。\n红尘不到华堂里，纤楚对蛾眉。\n笑偎人道，新词觅个，美底腔儿。",
        "dynasty": "宋",
        "collection_info": null
    },
    {
        "uuid": "ea55e36a9420f1d244e0a06302568b57",
        "title": "眼儿媚 当年策马过钱塘",
        "author": "赵长卿",
        "content": "当年策马过钱塘。\n曲径小平康。\n繁红酽白，娇莺姹燕，争唤何郎。\n而今又客东风里，浑不似寻常。\n只愁别后，月房云洞，啼损红妆。",
        "dynasty": "宋",
        "collection_info": null
    },
    {
        "uuid": "5886e4dfd69de8a559f4817a72da4529",
        "title": "临江仙 蕊嫩花房无限好",
        "author": "赵长卿",
        "content": "蕊嫩花房无限好，东风一样春工。\n百年欢笑酒樽同。\n笙吹雏凤语，裙染石榴红。\n且向五云深处住，锦衾绣幌从容。\n如何即是出樊笼。\n蓬莱人少到，云雨事难穷。",
        "dynasty": "宋",
        "collection_info": null
    },
    {
        "uuid": "0bd5fb2ed48997955b7749fe63b91c15",
        "title": "临江仙 破靥盈盈巧笑",
        "author": "赵长卿",
        "content": "破靥盈盈巧笑，举杯滟滟迎逢。\n慧心端有谢娘风。\n烛花香雾，娇困面微红。\n别恨彩笺虽寄，清歌浅酌难同。\n梦回楚馆雨云空。\n相思春暮，愁满绿芜中。",
        "dynasty": "宋",
        "collection_info": null
    },
    {
        "uuid": "99aa835386045cb3f8bdf31546ba03ed",
        "title": "临江仙 夜久笙箫吹彻",
        "author": "赵长卿",
        "content": "夜久笙箫吹彻，更深星斗还稀。\n醉拈裙带写新诗。\n锁窗风露，烛灺月明时。\n水调悠扬声美，幽情彼此心知。\n古香烟断彩云归。\n满倾蕉叶，齐唱传花枝。",
        "dynasty": "宋",
        "collection_info": null
    },
    {
        "uuid": "df7a4d1e05630fc116bbe5d9b119d528",
        "title": "惜奴娇 洛浦娇魂",
        "author": "赵长卿",
        "content": "洛浦娇魂，恐得到、人间少。\n把风流、分付花貌。\n六出精神，腊寒射、香试到。\n清秀。\n与江梅、争相先后。\n檐卜粗疏，怎似妖娆体调。\n比山樊、也应错道。\n最是殷勤，捧出金盏银台笑。\n拼了。\n仙源与、奇葩醉倒。",
        "dynasty": "宋",
        "collection_info": null
    },
    {
        "uuid": "b4de6a1d655915f5c26a198c9bb5814c",
        "title": "水龙吟 无情风掠芭蕉响",
        "author": "赵长卿",
        "content": "无情风掠芭蕉响，还是重门已闭。\n银缸独对，相思方切，教人怎睡。\n解叹从前事，解叹了、依前鳖气。\n想他家那里，知人憔悴，相应是、睡也未。\n且恁和衣强寝，奈无寐、依前重起。\n起来思想，当初与你，忒煞容易。\n及至而今也，半头天眼，不存不济。\n最消魂苦是，黄昏前后，冷清清地。",
        "dynasty": "宋",
        "collection_info": null
    },
    {
        "uuid": "2083ac413bbeb7e78a7443ccfeb6c3d1",
        "title": "水调歌头 把酒相劳苦",
        "author": "赵长卿",
        "content": "把酒相劳苦，月色耀天章。\n冰轮碾破寒碧，飞入酒樽凉。\n击节词人妙句，吸此清辉万丈，肺腑亦生光。\n揽袂欲仙举，逸兴共天长。\n日边客，幕中俊，坐间狂。\n浩歌清啸，恍然云海渺茫茫。\n唤醒谪仙苏二，何事常愁客少，更恐被云妨。\n月与人长好，广大醉为乡。",
        "dynasty": "宋",
        "collection_info": null
    },
    {
        "uuid": "cb392201a5d833cf43fd0f1871b9453b",
        "title": "水龙吟 先来天与精神",
        "author": "赵长卿",
        "content": "先来天与精神，更因丽景添殊态。\n拖轻苒苒，才凝一段，还分五彩。\n毕竟非烟，有时为雨，惹情无奈。\n道无心，怎被歌声遏断，迟迟向、青天外。\n宜伴先生醉卧，得饶道、和山须买。\n也曾恼杀襄王，谁道依前不会。\n我欲乘风归去，翻怅恨、帝乡何在。\n念佳期未展，天长莫合，尽空相对。",
        "dynasty": "宋",
        "collection_info": null
    },
    {
        "uuid": "18198db2f1578150a1ec771089747304",
        "title": "诉衷情 花前月下会鸳鸯",
        "author": "赵长卿",
        "content": "花前月下会鸳鸯。\n分散两情伤。\n临行祝付真意，臂间皓齿留香。\n还更毒，又何妨。\n尽成疮。\n疮儿可后，痕儿见在，见后思量。",
        "dynasty": "宋",
        "collection_info": null
    },
    {
        "uuid": "44ef67cd3328a79cb870a4c9400de180",
        "title": "满江红 懊恼平生",
        "author": "赵长卿",
        "content": "懊恼平生，奈天赋、恩情太薄。\n二三岁、看伊受尽，眼尖眉角。\n记得当初低耳畔，是谁先有于飞约。\n惟到今、划地误盟言，还先恶。\n天眼见，人难度。\n天易感，人难托。\n人心险，天又怎生捉摸。\n莫问傍人非与是，手儿但把心儿托。\n便不成、厮守许多时，干休却。",
        "dynasty": "宋",
        "collection_info": null
    },
    {
        "uuid": "e961c5f15fd6c2c02400650c8ad4f84a",
        "title": "贺新郎 负你千行泪",
        "author": "赵长卿",
        "content": "负你千行泪。\n大都来、一寸心儿，万般萦系。\n似恁愁烦那里洎。\n故自三年二岁。\n为你后、甘心憔悴。\n终待说、山盟海誓。\n这恩情、到此非容易。\n拼做个，久长计。\n紧要事须评议。\n怕人人、蓦地知时，怎生处置。\n毒害心肠祆知是。\n怕你生烦到底。\n便莫待、将人轻弃。\n不是我多疑你。\n被傍人、赚后失圈圚。\n经一事，长一智。",
        "dynasty": "宋",
        "collection_info": null
    },
    {
        "uuid": "f56dfac3249a6be542e9b7d6959cc7e5",
        "title": "眼儿媚 连沧危观暮江前",
        "author": "赵长卿",
        "content": "连沧危观暮江前。\n几醉使君筵。\n少年俊气，曾将吟笔，买断江天。\n重来细把朋游数，回首一辛酸。\n兰成已老，文园多病，负此江山。",
        "dynasty": "宋",
        "collection_info": null
    },
    {
        "uuid": "c0cff08e5fbf8d077b941b031210f1ca",
        "title": "簇水 长忆当初",
        "author": "赵长卿",
        "content": "长忆当初，是他见我心先有。\n一钩才下，便引得鱼儿开口。\n好是重门深院，寂寞黄昏后。\n厮觑着、一面儿酒。\n试撋就。\n便把我、得人意处，闵子里、施纤手。\n云情雨意，似十二巫山旧。\n更向枕前言约，许我长相守。\n忺人也，犹自眉头皱。",
        "dynasty": "宋",
        "collection_info": null
    },
    {
        "uuid": "2a48fe56443dcd0b01d2b8d401f36f46",
        "title": "摊破丑奴儿・采桑子 最苦是离愁",
        "author": "赵长卿",
        "content": "最苦是离愁。\n行坐里、只在心头。\n待要作个巫山梦，孤衾展转，无眠到晓，和梦都休。\n梦里也无由。\n谁敢望、真个绸缪。\n暂时不见浑闲事，只愁柳絮杨花，自来摆荡难留。",
        "dynasty": "宋",
        "collection_info": null
    },
    {
        "uuid": "a07efab3aefd622d3f417542e7648528",
        "title": "更漏子 烛消红",
        "author": "赵长卿",
        "content": "烛消红，窗送白。\n冷落一衾寒色。\n鸦唤起，马忘行月来衣上明。\n酒香唇，妆印臂。\n亿共人人睡。\n魂蝶乱，梦鸾孤。\n知他睡也无。",
        "dynasty": "宋",
        "collection_info": null
    },
    {
        "uuid": "6a7ac6f2ad56663ee7023125e0d67aa9",
        "title": "浣溪沙 一味风流一味香",
        "author": "赵长卿",
        "content": "一味风流一味香。\n十分浓艳十分妆。\n自然娇态自然芳。\n楼上好风楼下水，雪前栏槛竹前窗。\n也宜单着也宜双。",
        "dynasty": "宋",
        "collection_info": null
    },
    {
        "uuid": "55643582eec47928a76eec323af86378",
        "title": "浣溪沙 恻恻笙竽万籁风",
        "author": "赵长卿",
        "content": "恻恻笙竽万籁风。\n阳关叠遍酒尊空。\n相逢草草别匆匆。\n满眼泪珠和雨洒，一襟愁绪抵秋浓。\n相思今夜五云东。",
        "dynasty": "宋",
        "collection_info": null
    },
    {
        "uuid": "c8fe3900c2f92ab4abffa6ba7a6ffbb7",
        "title": "汉宫春 讲柳谈花",
        "author": "赵长卿",
        "content": "讲柳谈花，我从来口快，忺说他家。\n眼前见了，无限楚女吴娃。\n千停万稳，较量来、终不如他。\n便做得，宫仪院体，歌谈不带烟花。\n从前万事堪夸。\n爱拈笺弄管，锦字敧斜。\n新来与人臑着，不许胡巴。\n嚎懑谩惹，料福缘、浅似他些。\n谁为我，传诗递曲，殷勤题上窗纱。",
        "dynasty": "宋",
        "collection_info": null
    },
    {
        "uuid": "2f1da555bd2ad051863befb22b3606e0",
        "title": "雨中花慢 帊子分香",
        "author": "赵长卿",
        "content": "帊子分香，罗巾拭泪，别来时、未觅凄惶。\n上得船儿来了，刬地凄凉。\n可惜花前月里，却成水远山长。\n做成恩爱，如今赢得，万里千乡。\n情知这场寂寞，不干你事，伤我穷忙。\n不道是、久长活路，终要称量。\n我则匆匆归去，知你且、种种随娘。\n下梢睚彻，有时共你风光。",
        "dynasty": "宋",
        "collection_info": null
    },
    {
        "uuid": "62e8f36194c51ca326a2db4fefdb73b7",
        "title": "柳梢青 小窗闲适",
        "author": "赵长卿",
        "content": "小窗闲适。\n云髻亸肩，香肌偎膝。\n玉局无尘，明琼欲碎，春纤同掷。\n不争百万呼卢，赌今夜、鸳帷痛惜。\n好忍马儿，若还输了，当甚则剧。",
        "dynasty": "宋",
        "collection_info": null
    },
    {
        "uuid": "f2a6b8caed2539a412955ce557d97c73",
        "title": "南歌子 梅萼和霜晓",
        "author": "赵长卿",
        "content": "梅萼和霜晓，梨花带雪春。\n玉肌琼艳本无尘。\n肯把铅华容易、污天真。\n汤饼尝初罢，罗巾拭转新。\n几回贪耍失黄昏。\n月里归来无处、觅精神。",
        "dynasty": "宋",
        "collection_info": null
    },
    {
        "uuid": "fbb13f4b074c076452ef807f334d2106",
        "title": "临江仙 人在梦云楼上别",
        "author": "赵长卿",
        "content": "人在梦云楼上别，残灯影里迟留。\n依稀绿惨更红羞。\n露痕双脸湿，山样两眉愁。\n几幅片帆天际去，云涛烟浪悠悠。\n今宵独立古江头。\n水腥鱼菜市，风碎荻花舟。",
        "dynasty": "宋",
        "collection_info": null
    },
    {
        "uuid": "b6562230dd48f5ccb3d10d4c8dda0510",
        "title": "浣溪沙 画角声沈卷暮霞",
        "author": "赵长卿",
        "content": "画角声沈卷暮霞。\n寒生促索锦屏遮。\n沈檀半爇髻堆鸦。\n蝴蝶梦回馀烛影，子规啼处隔窗纱。\n夜深明月浸梨花。",
        "dynasty": "宋",
        "collection_info": null
    },
    {
        "uuid": "4181ddd9f686b7c43daff86aaa0e4e87",
        "title": "浪淘沙 帘卷露花容",
        "author": "赵长卿",
        "content": "帘卷露花容。\n几度相逢。\n他知我意欲相通。\n偏奈天教多阻间，积恨何穷。\n云雨杳无踪。\n愁怕东风。\n时闻语笑恣欢浓。\n惟有俺咱真分浅，往事成空。",
        "dynasty": "宋",
        "collection_info": null
    },
    {
        "uuid": "cc6c704943aba3bf3a2b949b5d900e2a",
        "title": "如梦令 竹外半窥娇面",
        "author": "赵长卿",
        "content": "竹外半窥娇面。\n真个出尘体段。\n没处可偷怜，空恁眼穿肠断。\n休恋。\n休恋。\n只是与伊分浅。",
        "dynasty": "宋",
        "collection_info": null
    },
    {
        "uuid": "bf33547b2cdb6facee928a5bdb3b48de",
        "title": "浣溪沙 闲理丝簧听好音",
        "author": "赵长卿",
        "content": "闲理丝簧听好音。\n西楼剪烛夜深深。\n半嗔半喜此时心。\n暖语温存无恙语，韵开香靥笑吟吟。\n别来烦恼到如今。",
        "dynasty": "宋",
        "collection_info": null
    },
    {
        "uuid": "a42f7d462228dc8e2a072cc136e04e5f",
        "title": "减字木兰花 阳关唱彻",
        "author": "赵长卿",
        "content": "阳关唱彻。\n断尽离肠声哽咽。\n酒已三巡。\n今夜王孙是路人。\n此情难说。\n莫负等闲风与月。\n欲问归期。\n来戴钗头艾虎儿。",
        "dynasty": "宋",
        "collection_info": null
    },
    {
        "uuid": "4a4fe1ee383b3db21bf815e695cc0d6e",
        "title": "减字木兰花 半窗斜月",
        "author": "赵长卿",
        "content": "半窗斜月。\n茅店萧条灯已灭。\n床下蛩声。\n声动凄凉不忍听。\n终宵无寐。\n覆去翻来真个是。\n屈指归期。\n应是梅花烂熳时。",
        "dynasty": "宋",
        "collection_info": null
    },
    {
        "uuid": "e3f00b31a09d71ab42ad02442e6bbe60",
        "title": "夜行船 短棹轻舟排办了",
        "author": "赵长卿",
        "content": "短棹轻舟排办了。\n歌声断、晚霞残照。\n红蓼坡头，绿杨堤外，离恨知多少。\n别后莫教音信杳。\n叹光阴、初自来堪笑。\n画角谯门，槐溪归路，正是楚天清晓。",
        "dynasty": "宋",
        "collection_info": null
    },
    {
        "uuid": "44fc0a5ef5ac4e7e0a23a27c72f5d153",
        "title": "眼儿媚 玉楼初见念奴娇",
        "author": "赵长卿",
        "content": "玉楼初见念奴娇。\n无处不妖娆。\n眼传密意，樽前烛外，怎不魂消。\n西风明月相逢夜，枕簟正凉宵。\n殢人记得，叮咛残漏，且慢明朝。",
        "dynasty": "宋",
        "collection_info": null
    },
    {
        "uuid": "49a81c23c7835992c351ca8c54fd7ed5",
        "title": "品令 黄昏时候",
        "author": "赵长卿",
        "content": "黄昏时候，诮不语、心如醉。\n无眠凝想，别来绣阁，多应憔悴。\n上了灯儿，知是睡哩坐哩。\n蓦思归计。\n又还是重屈指。\n从今已后，暌离千万，且休容易。\n这底凄惶，你看是谁不是。",
        "dynasty": "宋",
        "collection_info": null
    },
    {
        "uuid": "e96ec97de9a1decf2a84dc0dcfc6993b",
        "title": "柳梢青 甜言软语",
        "author": "赵长卿",
        "content": "甜言软语。\n长记那时，萧娘叮嘱。\n清管危弦，前欢难断，鳞鸿无据。\n纷纷眼底浮花，拈弄动、几多思虑。\n千结丁香，且须珍重，休胡分付。",
        "dynasty": "宋",
        "collection_info": null
    },
    {
        "uuid": "21fa2dd925e39a82bdb48a31411bf436",
        "title": "浣溪沙 金兽喷香瑞霭氛",
        "author": "赵长卿",
        "content": "金兽喷香瑞霭氛。\n夜凉如水酒醺醺。\n照人娇眼媚生春。\n我自愁多魂已断，不禁楚雨带巫云。\n人情又是一番新。",
        "dynasty": "宋",
        "collection_info": null
    },
    {
        "uuid": "2015bcf4a0a52db01ea21244e466ef99",
        "title": "浣溪沙 坐看销金暖帐中",
        "author": "赵长卿",
        "content": "坐看销金暖帐中。\n羔儿酒美兽煤红。\n浅斟低唱好家风。\n爱客东君多解事，晚妆新与画眉峰。\n便须催唤出房栊。",
        "dynasty": "宋",
        "collection_info": null
    },
    {
        "uuid": "00db85d2754488f8eced3ad65322c443",
        "title": "浣溪沙 堆枕冠儿翡翠钗",
        "author": "赵长卿",
        "content": "堆枕冠儿翡翠钗。\n蒙金领子满絣鞋。\n于中沈净好情怀。\n新欲晚凉梳洗罢，半娇微笑下堂来。\n莲花因甚未曾开。",
        "dynasty": "宋",
        "collection_info": null
    },
    {
        "uuid": "2f60043db7ba15f9b29c56b453029b7c",
        "title": "临江仙 天外浓云云外雨",
        "author": "赵长卿",
        "content": "天外浓云云外雨，雨声初上檐牙。\n红蕖应褪洗妆花。\n晚凉如有意，霫霫到山家。\n为唤山童多索酒，金锺细酌流霞。\n晕生玉颊酒潮斜。\n闲中无宠辱，醉里是生涯。",
        "dynasty": "宋",
        "collection_info": null
    },
    {
        "uuid": "c207f002de12808a4851798b7ef9dcfc",
        "title": "夜行船 绿盖红幢笼碧水",
        "author": "赵长卿",
        "content": "绿盖红幢笼碧水。\n鱼跳处、浪痕匀碎。\n惜别殷勤，留连无计，歌声与、泪和柔脆。\n一叶扁舟烟浪里。\n曲滩头、此情无际。\n窈窕眉山，暮霞红处，雨云想、翠峰十二。",
        "dynasty": "宋",
        "collection_info": null
    },
    {
        "uuid": "574002d21d3f86e92c1e2381ee37cf6d",
        "title": "浪淘沙 窈窕绣帏深",
        "author": "赵长卿",
        "content": "窈窕绣帏深。\n窈窕娉婷。\n梅花初试晚妆新。\n那更娇痴年纪小，冰雪精神。\n举措忒轻盈。\n歌彻新声。\n柔肠魂断不堪听。\n但恐巫山留不住，飞作行云。",
        "dynasty": "宋",
        "collection_info": null
    },
    {
        "uuid": "8e66a4676915b6b502eb6c0d63b6707a",
        "title": "如梦令 居士年来懒散",
        "author": "赵长卿",
        "content": "居士年来懒散。\n凡事只从宽简。\n身外更无求，祗要夏凉冬暖。\n美满。\n美满。\n得过何须积趱。",
        "dynasty": "宋",
        "collection_info": null
    },
    {
        "uuid": "bd2380e08573545ccb26cacfe9cf512d",
        "title": "卜算子 十载仰高明",
        "author": "赵长卿",
        "content": "十载仰高明，一见心相许。\n来日孤舟西水门。\n风饱征帆腹。\n后夜起相思，明月清江曲。\n若见秋风寒雁来，能寄音书否。",
        "dynasty": "宋",
        "collection_info": null
    },
    {
        "uuid": "6c2159b3ce9a577cc613203ed628cb42",
        "title": "眼儿媚 先来客路足伤悲",
        "author": "赵长卿",
        "content": "先来客路足伤悲。\n那更话别离。\n玉骢也解，知人欲去，骧首频嘶。\n马蹄动是三千里，后会莫相违。\n切须更把，丁香珍重，待我重期。",
        "dynasty": "宋",
        "collection_info": null
    },
    {
        "uuid": "db824e45ffc750d0d33b2705e6389b23",
        "title": "南乡子 楚楚窄衣裳",
        "author": "赵长卿",
        "content": "楚楚窄衣裳。\n腰身占却，多少风光。\n共说春来春去事，凄凉。\n懒对菱花晕晓妆。\n闲立近红芳。\n游峰戏蝶，误采真香。\n何事不归巫峡去，思量。\n故来尘世断人肠。",
        "dynasty": "宋",
        "collection_info": null
    },
    {
        "uuid": "ea864d4bc1d0b2e7efde0a5cbc3a9e3d",
        "title": "南乡子 月转水晶盘",
        "author": "赵长卿",
        "content": "月转水晶盘。\n楼上初闻一鼓残。\n又是去年天气好，栏干。\n风动梅梢玉斗寒。\n无奈壮情阑。\n对酒如何欲强欢。\n谁道破愁须仗酒，君看。\n酒到愁多破亦难。",
        "dynasty": "宋",
        "collection_info": null
    },
    {
        "uuid": "bcbbe29994efb7b7a7aaa3b8ec210897",
        "title": "谒金门 灯乍灭",
        "author": "赵长卿",
        "content": "灯乍灭。\n忽见一天明月。\n恰舞霓裳歌未歇。\n露寒回绛阙。\n羽服明晖玉雪。\n笑语轻参环玦。\n香泽恼人情不彻。\n夜长窗自白。",
        "dynasty": "宋",
        "collection_info": null
    },
    {
        "uuid": "8a4fd6dc08b955c6cc8cfaa8578b87e6",
        "title": "点绛唇 云亸宫鬟",
        "author": "赵长卿",
        "content": "云亸宫鬟，淡黄衫子轻香透。\n晚凉时候。\n睡起新妆就。\n冰枕生寒，玉浸纤纤手。\n沈吟久。\n眉山敛秀。\n爱道奴家瘦。",
        "dynasty": "宋",
        "collection_info": null
    },
    {
        "uuid": "6dff28d40716eddf34ceacc3c1098c96",
        "title": "菩萨蛮 春山已蹙眉峰绿",
        "author": "赵长卿",
        "content": "春山已蹙眉峰绿。\n春心骀荡难拘束。\n惆怅为春伤。\n惜花心更狂。\n对花深有意。\n且向花前醉。\n花作有情香。\n与人相久长。",
        "dynasty": "宋",
        "collection_info": null
    },
    {
        "uuid": "ea27448c752e41d4bc20647194e80a93",
        "title": "画堂春 当时巧笑记相逢",
        "author": "赵长卿",
        "content": "当时巧笑记相逢。\n玉梅枝上玲珑。\n酒杯流处已愁浓。\n寒雁横空。\n去程无记更从容。\n到归来好事匆匆。\n一时分付不言中。\n此恨难穷。",
        "dynasty": "宋",
        "collection_info": null
    },
    {
        "uuid": "77fd6d1e281008490d59da50a3e1313d",
        "title": "如梦令 居士年来病酒",
        "author": "赵长卿",
        "content": "居士年来病酒。\n肉食百不宜口。\n蒲合与波薐，更着同蒿葱韭。\n亲手。\n亲手。\n分送卧龙诗友。",
        "dynasty": "宋",
        "collection_info": null
    },
    {
        "uuid": "663eac142eba88a19278c79b50eed567",
        "title": "如梦令 别恨眉尖无数",
        "author": "赵长卿",
        "content": "别恨眉尖无数。\n后夜王孙何处。\n歌馆与妆楼，目断行云凝伫。\n凝伫。\n凝伫。\n忆泪千行红雨。",
        "dynasty": "宋",
        "collection_info": null
    },
    {
        "uuid": "9e5da84f304cc121677b309f2f24e98c",
        "title": "菩萨蛮 隔江一带春山好",
        "author": "赵长卿",
        "content": "隔江一带春山好。\n平林新绿春光老。\n休去倚阑干。\n飞红不忍看。\n东流何处去。\n便是归舟路。\n芳草外斜阳。\n行人更断肠。",
        "dynasty": "宋",
        "collection_info": null
    },
    {
        "uuid": "8b941e215d2eaa4e34410c5a79c1c7e5",
        "title": "长相思 敛愁眉",
        "author": "赵长卿",
        "content": "敛愁眉。\n恨依依。\n肠断关情怨别离。\n云中过雁悲。\n瘦因谁。\n病因谁。\n屈指无言忖后期。\n此时人怎知。",
        "dynasty": "宋",
        "collection_info": null
    },
    {
        "uuid": "aabc34e167565ed3b0a71abf4c0f2aa1",
        "title": "柳梢青 潇洒仙源",
        "author": "赵长卿",
        "content": "潇洒仙源。\n夭桃秾李，曾对华筵。\n歌媚惊尘，舞弯低月，满劝金船。\n鉴湖烟水连天。\n政归棹、红妆斗妍。\n花雾香中，人询居士，切莫多传。",
        "dynasty": "宋",
        "collection_info": null
    },
    {
        "uuid": "da3a8d45059162053916092bab5ead4b",
        "title": "好事近 不羡八千椿",
        "author": "赵长卿",
        "content": "不羡八千椿，不羡三偷桃客。\n也不羡他龟鹤，一总为凡物。\n羡君恰似老人星，长明无休息。\n好与中兴贤主，立维城勋绩。",
        "dynasty": "宋",
        "collection_info": null
    },
    {
        "uuid": "787104d0eaead90165f89d8ff10fb6e2",
        "title": "朝中措 南楼风物一番新",
        "author": "赵长卿",
        "content": "南楼风物一番新。\n春暮畀斯民。\n岂但仁人恺弟，更兼政事如神。\n人生最贵，荣登五马，千里蒙恩。\n祗恐促归廊庙，去思有脚阳春。",
        "dynasty": "宋",
        "collection_info": null
    },
    {
        "uuid": "8b1d999f515175046df4520207cdb01b",
        "title": "朝中措 文章学业继家声",
        "author": "赵长卿",
        "content": "文章学业继家声。\n名誉压群英。\n早岁掀腾膴仕，如公富贵难并。\n定膺丹诏，朱轮迅召，陶冶苍生。\n自是盐梅姿质，伫看大手调羹。",
        "dynasty": "宋",
        "collection_info": null
    },
    {
        "uuid": "2313871ba027369323aee1a462095252",
        "title": "朝中措 先生德行冠南丰",
        "author": "赵长卿",
        "content": "先生德行冠南丰。\n锦绣作心胸。\n暂屈徒劳州县，文章后进宗工。\n督邮纲纪，才高幕府，雅望尤崇。\n此去定膺光宠，且须满醉西东。",
        "dynasty": "宋",
        "collection_info": null
    },
    {
        "uuid": "d116134e0e8df12e2a3ad1a2d77b2bc3",
        "title": "念奴娇 桂华蟾魄",
        "author": "赵长卿",
        "content": "桂华蟾魄，到中秋、祗有人闻一六。\n浩渺清风因唤起，千里吹飞鸿鹄。\n碧落翻花，瑶空隐瑞，声节琅玕筑。\n板怀玉燕，此时嘉梦重育。\n始信名在丹台，曈方八百，子已三千熟。\n麟脯灵瓜那更有，琼斝神仙醽醁。\n秋水春山，柳腰花面，一醉霓裳曲。\n长生清净，自然何用辟谷。",
        "dynasty": "宋",
        "collection_info": null
    },
    {
        "uuid": "315c000dbda0db4310847a58295211bb",
        "title": "好事近 江上一江楼",
        "author": "赵长卿",
        "content": "江上一江楼，楼上远山横翠。\n还更腰金骑鹤，引竹西歌吹。\n寿君春酒遣双壶，满引见深意。\n肯向龟荷香里，唤侬来同醉。",
        "dynasty": "宋",
        "collection_info": null
    },
    {
        "uuid": "c33c239f3e3d74eb9fe3a5f57f50e825",
        "title": "好事近 剑水霭欢声",
        "author": "赵长卿",
        "content": "剑水霭欢声，喜庆间生人杰。\n一段葱葱佳气，扇熏风时节。\n今朝银艾佐琴堂，争把寿香爇。\n去去凤皇池上，见龟巢连叶。",
        "dynasty": "宋",
        "collection_info": null
    },
    {
        "uuid": "6c267782aeb3b3a61b3d16f154d82e94",
        "title": "柳长春・踏莎行 梅喜先春",
        "author": "赵长卿",
        "content": "梅喜先春，雁惊未腊。\n于门瑞气浮周匝。\n正当月应上弦时，长庚梦与良辰合。\n螺水恩浓，旴江德洽。\n寿杯劝处燃红蜡。\n明年此际祝遐龄，贺宾一一趋东阁。",
        "dynasty": "宋",
        "collection_info": null
    },
    {
        "uuid": "4f6d089d3f2c1f24e4be7a7fea7e2e73",
        "title": "武陵春 又是新逢三五夜",
        "author": "赵长卿",
        "content": "又是新逢三五夜，瑞气霭氤氲。\n万点灯和月色新。\n桃李倍添春。\n花县主人情思好，行乐逐良辰。\n满引千锺酒又醇。\n歌韵动梁尘。",
        "dynasty": "宋",
        "collection_info": null
    },
    {
        "uuid": "24a0364f6fff30e6efa73a99c3e62add",
        "title": "临江仙 天佑炎图生国瑞",
        "author": "赵长卿",
        "content": "天佑炎图生国瑞，蓝田暂屈英僚。\n始知文宿降璇霄。\n中元前五日，七夕后三朝。\n江斅风流临此政，少年潇洒奇标。\n行看峻擢相熙朝。\n功名前稷契，寿算等松乔。",
        "dynasty": "宋",
        "collection_info": null
    },
    {
        "uuid": "eafa6cd738ed25aa8fb78dd1a444d99c",
        "title": "喜迁莺 商颷轻透",
        "author": "赵长卿",
        "content": "商颷轻透。\n动帘幕飞梧，乱飘庭甃。\n瑞气氤氲，沈檀初爇，烟喷宝台金兽。\n黄花美酒。\n天教占得，先他时候。\n诞元老，庆有声，此夕降生华胄。\n欢笑。\n宜称寿。\n弦管鼎沸，宫商方频奏。\n满捧瑶卮，华堂歌舞，拍转金钗斜溜。\n朱颜绿鬓，殷勤深愿，镇长如旧。\n叹滨海，道难留，指日荣迁飞骤。",
        "dynasty": "宋",
        "collection_info": null
    },
    {
        "uuid": "dd28ccdeed285aad81b9c15558bfc1a5",
        "title": "鹊桥仙 云峰初敛",
        "author": "赵长卿",
        "content": "云峰初敛，秋荣如洗，庭院金风初扇。\n葱葱佳气霭侯门，信天上、麒麟乍见。\n祝君此去，飞黄腾踏，日侍凝旒邃冕。\n和羹调味早归来，坐看取、蓬莱清浅。",
        "dynasty": "宋",
        "collection_info": null
    },
    {
        "uuid": "f858df538a3fd180d91474e3d0014899",
        "title": "柳梢青 晴雪楼台",
        "author": "赵长卿",
        "content": "晴雪楼台，试灯帘幕，适是元宵。\n罗绮娇春，帝城风景，今夜应饶。\n争知我系如匏，便そ月良天任教。\n早闭柴门，从他箫鼓，细打轻敲。",
        "dynasty": "宋",
        "collection_info": null
    },
    {
        "uuid": "b6163d63bb266ad08d5224fd1fee63c4",
        "title": "贺新郎 世谛人多错",
        "author": "赵长卿",
        "content": "世谛人多错。\n阿谁将、虚名微利，放教轻着。\n万事莫非前定了，选甚微如饮酌。\n算徒诧、龙韬豹略。\n纵使龙头安尺木，更从教、豹变生三角。\n浑是梦，恍如昨。\n吾庐自笑常虚廓。\n对残编、磨穿枯砚，生涯微薄。\n负郭田园能有几，随分安贫守约。\n要不改、箪瓢颜乐。\n西掖百扉终须到，且嘲风咏月常相谑。\n更要甚，万金药。",
        "dynasty": "宋",
        "collection_info": null
    },
    {
        "uuid": "e0031942ad3d3bd3d8bdeb864bc52fc3",
        "title": "东坡引 茅斋无客至",
        "author": "赵长卿",
        "content": "茅斋无客至。\n冰砚冻寒泚。\n南枝喜入新诗里。\n恼人频嚼蕊。\n恼人频嚼蕊。\n因思去腊江头醉。\n倚动客兴伤春意。\n经年自叹人如寄。\n光阴如拈指。\n光阴如拈指。",
        "dynasty": "宋",
        "collection_info": null
    },
    {
        "uuid": "a94f43fd9b2b669b84c2b30f80a3228d",
        "title": "满庭芳 风力驱寒",
        "author": "赵长卿",
        "content": "风力驱寒，云荣呈瑞，晓来到处花飞。\n遍装琼树，春意到南枝。\n便是渔蓑旧画，纶竿重、横玉低垂。\n今宵里，香闺邃馆，幽赏事偏宜。\n风流金马客，歌鬟醉拥，乌帽斜敧。\n问人间何处，鹏运天池。\n且共周郎按曲，音微误、首己先回。\n同心事，丹山路稳，长伴彩鸾归。",
        "dynasty": "宋",
        "collection_info": null
    },
    {
        "uuid": "2db24f64657b068cca470f73be1da6a0",
        "title": "杏花天 乍凉淅淅风生幕",
        "author": "赵长卿",
        "content": "乍凉淅淅风生幕。\n人独在、朱栏翠阁。\n吹箫信杳炉香薄。\n眉上新愁又觉。\n从前事、拟将拼却。\n梦不断、花梢柳萼。\n一杯睡起谁同酌。\n斜日阴阴转角。",
        "dynasty": "宋",
        "collection_info": null
    },
    {
        "uuid": "7e89507577a1223ab834888c7ac2d021",
        "title": "临江仙 远岫螺头湿翠",
        "author": "赵长卿",
        "content": "远岫螺头湿翠，流霞赪尾疏明。\n断虹斜界雨新晴。\n烟村灯火晚，江浦画难成。\n我向其间泛叶，终朝露渚风汀。\n老来心事最关情。\n不堪三弄笛，吹作断肠声。",
        "dynasty": "宋",
        "collection_info": null
    },
    {
        "uuid": "714214abebce42eec1b50fc545aa80fc",
        "title": "辊绣球 流水奏鸣琴",
        "author": "赵长卿",
        "content": "流水奏鸣琴，风月净、天无星斗。\n翠岚堆里，苍岩深处，满林霜腻，暗香冻了，那禁频嗅。\n马上再三回首。\n因记省、去年时候。\n十分全似，那人风韵，柔腰弄影，冰腮退粉，做成清瘦。",
        "dynasty": "宋",
        "collection_info": null
    },
    {
        "uuid": "9d661e8589e469bf57ed46d8744f419e",
        "title": "眼儿媚 南枝消息杳然间",
        "author": "赵长卿",
        "content": "南枝消息杳然间。\n寂寞倚雕栏。\n紫腰艳艳，青腰袅袅，风月俱闲。\n佳人环佩玉阑珊。\n作恶探花还。\n玉纤拈粟，樱唇呵粉，愁点眉弯。",
        "dynasty": "宋",
        "collection_info": null
    },
    {
        "uuid": "6223a0883f3607291e7905fb94ab904b",
        "title": "菩萨蛮 日高犹恋珊瑚枕",
        "author": "赵长卿",
        "content": "日高犹恋珊瑚枕。\n羞红不忿花如锦。\n双燕运芹泥。\n燕归人未归。\n纵饶梳洗罢。\n朱户何曾跨。\n寂寞小房栊。\n回文和泪封。",
        "dynasty": "宋",
        "collection_info": null
    },
    {
        "uuid": "8048cb17ca80dcf822a95efef7a639ac",
        "title": "鹧鸪天 落魄东吴二十春",
        "author": "赵长卿",
        "content": "落魄东吴二十春。\n风流诗句得清新。\n今年却恨花星照，再见温卿与远真。\n分楚佩，染巫云。\n赤绳结得短花茵。\n若非京口初相识，安得毗陵作故人。",
        "dynasty": "宋",
        "collection_info": null
    },
    {
        "uuid": "d5c20f532efd9fa842067fcfa2efb582",
        "title": "浪淘沙 绿树转鸣禽",
        "author": "赵长卿",
        "content": "绿树转鸣禽。\n已是春深。\n杨花庭院日阴阴。\n帘外飞来双语燕，不寄归音。\n旧事懒追寻。\n空惹芳心。\n天涯消息远沈沈。\n记得年时中酒后，直至而今。",
        "dynasty": "宋",
        "collection_info": null
    },
    {
        "uuid": "28978d35d55448c6e1160b7d9262d914",
        "title": "谒金门 春睡足",
        "author": "赵长卿",
        "content": "春睡足。\n帘卷翠屏山曲。\n芳草沿阶横地轴。\n垂杨相映绿。\n暗忆旧欢难续。\n又是禁烟传烛。\n陌上踏青新结束。\n秋千谁共促。",
        "dynasty": "宋",
        "collection_info": null
    },
    {
        "uuid": "50aaef6b01dd0d18e5a3f5b550fd4cf9",
        "title": "侍香金童 一种春光",
        "author": "赵长卿",
        "content": "一种春光，占断东君惜。\n算秾李、昭华争并得。\n粉腻酥融娇欲滴。\n端的尊前，旧曾相识。\n向夜阑、酒醒霜浓寒又力。\n但只与、冰姿添夜色。\n绣幕银屏人寂寂。\n只许刘郎，暗传消息。",
        "dynasty": "宋",
        "collection_info": null
    },
    {
        "uuid": "c402e8caafc5a6ee6ce010345ad52932",
        "title": "菩萨蛮 新晴庭户春阴薄",
        "author": "赵长卿",
        "content": "新晴庭户春阴薄。\n东风不度重帘幕。\n第几小兰房。\n雏莺初弄黄。\n悄寒春未透。\n不解寻花柳。\n只恐渐春深。\n愁生求友心。",
        "dynasty": "宋",
        "collection_info": null
    },
    {
        "uuid": "3cc3fd6c6ed25c9246081c3c75011e10",
        "title": "清平乐 紫箫声断",
        "author": "赵长卿",
        "content": "紫箫声断。\n窗底春愁乱。\n试着春衫羞自看。\n窄似年时一半。\n一春长病厌厌。\n新来愁病重添。\n香冷倦熏金鸭，日高不卷珠帘。",
        "dynasty": "宋",
        "collection_info": null
    },
    {
        "uuid": "babb1bf0d98dd3090a01e8a47284d593",
        "title": "好事近 齿颊带馀香",
        "author": "赵长卿",
        "content": "齿颊带馀香，謦咳总成珠玉。\n剪碎袖罗花片，点金觥春绿。\n玉鱼花露自清凉，涓涓在郎腹。\n犹胜望梅消渴，对文君眉蹙。",
        "dynasty": "宋",
        "collection_info": null
    },
    {
        "uuid": "f618aa0349ee5ca43e48fb2142f27cc4",
        "title": "品令 好事客",
        "author": "赵长卿",
        "content": "好事客。\n宫商内、吟得风清月白。\n主人幸有豪家意，后堂煞有春色。\n花压金翘俏相映，酒满玉纤无力。\n你若待我些儿酒，尽吃得、尽吃得。",
        "dynasty": "宋",
        "collection_info": null
    },
    {
        "uuid": "d996f8cbbcf2f1112d731d3338f7f605",
        "title": "武陵春 落了丹枫残了菊",
        "author": "赵长卿",
        "content": "落了丹枫残了菊，秋色苦无多。\n谁唤西风泣泪罗，吹恨入星河。\n碧枝头金粟闹，曾扌乖翠云窝。\n重揉檀英忆两娥。\n无奈冷香何。",
        "dynasty": "宋",
        "collection_info": null
    },
    {
        "uuid": "0d1e0efb81fff8bc709623a79387888e",
        "title": "水调歌头 秋宇净如水",
        "author": "罗愿",
        "content": "秋宇净如水，月镜不安台。\n郁孤高处张乐，语笑脱氛埃。\n檐外白毫千丈，坐上银河万斛，心境两佳哉。\n俯仰共清绝，底处着风雷。\n问天公，邀月姊，愧凡才。\n婆娑人世，羞见蓬鬓漾金罍。\n来岁公归何处，照耀彩衣簪橐，禁直且休催。\n一曲庾江上，千古继韶陔。",
        "dynasty": "宋",
        "collection_info": null
    },
    {
        "uuid": "0ea47b279909ab0b03261e2f2a3b59af",
        "title": "失调名 九月江南秋色",
        "author": "罗愿",
        "content": "九月江南秋色，黄雀雨，鲤鱼风。",
        "dynasty": "宋",
        "collection_info": null
    },
    {
        "uuid": "0c5b5af02efd7c6750720f2dacd902f9",
        "title": "醉翁操 茫茫",
        "author": "楼钥",
        "content": "茫茫。\n苍苍。\n青山绕、千顷波光。\n新秋露风荷吹香。\n悠扬心地け然，生清凉。\n古岸摇垂杨。\n时有白鹭飞来双。\n隐君如在，鹤与翱翔。\n老仙何处，尚有流风未忘。\n琴与君兮宫商。\n酒与君兮杯觞。\n清欢殊未央。\n西山忽斜阳。\n欲去且徜徉。\n更将霜鬓临沧浪。",
        "dynasty": "宋",
        "collection_info": null
    },
    {
        "uuid": "727d1f1cfd22a583fc94a15f02dd9d81",
        "title": "醉翁操 冷然",
        "author": "楼钥",
        "content": "冷然。\n清圆。\n谁弹。\n向屋山。\n何言。\n清风至阴德之天。\n悠扬馀响婵娟。\n方昼眠。\n迥立八风前。\n八音相宣知孰贤。\n有时悲壮，铿若龙泉。\n有时幽杳，彷佛猿吟鹤怨。\n忽若巍巍山巅。\n荡荡几如流川。\n聊将娱暮年。\n听之身欲仙。\n弦索满人间。\n未有逸韵如此弦。",
        "dynasty": "宋",
        "collection_info": null
    },
    {
        "uuid": "187a4e82ec8ae74de24fb7b81be2a04a",
        "title": "导引 孝宗纯孝",
        "author": "楼钥",
        "content": "孝宗纯孝，前圣更何加。\n高蹈处重华。\n丹成仙去龙輴远，越岸暮山遐。\n波臣先为卷寒沙。\n来往护灵槎。\n九虞礼举神祗乐，万世佑皇家。",
        "dynasty": "宋",
        "collection_info": null
    },
    {
        "uuid": "f7fbec07ac5c26f006d958cd584d7487",
        "title": "导引 吾皇尽孝",
        "author": "楼钥",
        "content": "吾皇尽孝，宗庙务崇尊。\n巨典备弥文。\n巍巍东向开基主，七世祔神孙。\n追思九闰整干坤。\n环宇慕洪恩。\n从今密迩高宗室，千载事如存。",
        "dynasty": "宋",
        "collection_info": null
    },
    {
        "uuid": "18a87721de6e05ab54c51477a2824181",
        "title": "失调名 昨日豆花篱下过",
        "author": "张良臣",
        "content": "昨日豆花篱下过，忽然迎面好风吹。\n独自立多时。",
        "dynasty": "宋",
        "collection_info": null
    },
    {
        "uuid": "5b2a363229b72772868c793749c3c3e4",
        "title": "西江月 四壁空围恨玉",
        "author": "张良臣",
        "content": "四壁空围恨玉，十香浅捻啼绡。\n殷云度雨井桐凋。\n雁雁无书又到。\n别后钗分燕股，病馀镜减鸾腰。\n蛮江豆蔻影连梢。\n不道参横易晓。",
        "dynasty": "宋",
        "collection_info": null
    },
    {
        "uuid": "8465399bad49d6b6cd576166c94dd194",
        "title": "采桑子 佳人满劝金蕉叶",
        "author": "张良臣",
        "content": "佳人满劝金蕉叶，夜玉春温。\n别后黄昏。\n燕子楼高月一痕。\n年年依旧梨花雨，粉泪空存。\n流水孤村。\n不着寒鸦也断魂。",
        "dynasty": "宋",
        "collection_info": null
    },
    {
        "uuid": "7403cb4b2a00b7cc0020132f64bb591e",
        "title": "水调歌头 问讯金华伯",
        "author": "舒邦佐",
        "content": "问讯金华伯，自是地行仙。\n只为朱轮画戟，句引到湘川。\n用个狎鸥心地，做就烹鲜时政，民化我何言。\n但贵衡阳纸，纸落尽云烟。\n对湖天，梅索笑，月还圆。\n旧时岳生申甫，重到是前缘。\n快洗瑶觥一醉，唤个鹤仙起舞，骑取上花砖。\n春秋更多少，庄木八千年。",
        "dynasty": "宋",
        "collection_info": null
    },
    {
        "uuid": "e17f01ea5c2d8b54663ae8d4ebfc685f",
        "title": "杏花天 爱寻水竹添情况",
        "author": "张孝忠",
        "content": "爱寻水竹添情况。\n任云卧、溪边石上。\n衔杯乐圣成游荡。\n不为弓弯舞样。\n北湖迥、风飘彩舫。\n□笑击、冯夷薄相。\n致身福地何萧爽。\n莫道居夷太枉。",
        "dynasty": "宋",
        "collection_info": null
    },
    {
        "uuid": "1ab70cfef77d2e7f80b7786f005f0da7",
        "title": "杏花天 看花随柳湖边去",
        "author": "张孝忠",
        "content": "看花随柳湖边去。\n似邂逅、水晶宫住。\n刘郎笔落惊风雨。\n酒社诗盟心许。\n玉关外、不辞马武。\n便好展、云霄稳步。\n郴江自绕郴山路。\n欲问功名何处。",
        "dynasty": "宋",
        "collection_info": null
    },
    {
        "uuid": "5279b691da248b4dd6f265cb407bf070",
        "title": "破阵子 占气中涵清淑",
        "author": "张孝忠",
        "content": "占气中涵清淑，征诗古富篇章。\n杖屦闲随鱼□乐，怀抱清如湖水凉。\n何殊吴越乡。\n风柳春容袅袅，水花月影汪汪。\n且把清尊浇磊磈，莫为浮名愁肺肠。\n星星白发长。",
        "dynasty": "宋",
        "collection_info": null
    },
    {
        "uuid": "2f236ebcf6a3c89e40c515b2421db6e7",
        "title": "玉楼春 绿波春早青烟暮",
        "author": "张孝忠",
        "content": "绿波春早青烟暮。\n翠幕船如天上去。\n深杯浊酒醉贤人，隔岸幽花怜静女。\n浮云散乱流萍聚。\n恨满韩张离合处。\n欲招骑龙帝乡人，来咏叉鱼春岸句。",
        "dynasty": "宋",
        "collection_info": null
    },
    {
        "uuid": "0dce0f369425c1e8790bc0492e646652",
        "title": "鹧鸪天 豆蔻梢头春意浓",
        "author": "张孝忠",
        "content": "豆蔻梢头春意浓。\n薄罗衫子柳腰风。\n人间乍识瑶池似，天上浑疑月殿空。\n眉黛小，髻云松。\n背人欲整又还慵。\n多应没个藏娇处，满镜桃花带雨红。",
        "dynasty": "宋",
        "collection_info": null
    },
    {
        "uuid": "03ac024ab329629ae938cd31a8831a56",
        "title": "菩萨蛮 娇红隐映花稍雾",
        "author": "张孝忠",
        "content": "娇红隐映花稍雾。\n金莲容与歌声度。\n得句写香笺。\n江山此意传。\n醉当春好处。\n不道因风絮。\n去并锦闱眠。\n青绫被底仙。",
        "dynasty": "宋",
        "collection_info": null
    },
    {
        "uuid": "0fb8f4c59b987b7d8296526e25d28466",
        "title": "西江月 堂上簪缨交错",
        "author": "张孝忠",
        "content": "堂上簪缨交错，花间帘幕高张。\n与君一咏一飞觞。\n莫笑诗狂饮畅。\n满路光风转蕙，吟边宫柳斜行。\n新词妙绝动宫墙。\n紫诰黄麻天上。",
        "dynasty": "宋",
        "collection_info": null
    },
    {
        "uuid": "1b880fc096159b49ec4c06569da0348d",
        "title": "霜天晓角 楚山浮碧",
        "author": "张孝忠",
        "content": "楚山浮碧。\n江汉无终极。\n鄂渚几行云树，天何意、限南北。\n使君觞醉客。\n健倒曾何惜。\n三国英雄谁在，斜阳外、尽陈迹。",
        "dynasty": "宋",
        "collection_info": null
    },
    {
        "uuid": "7074be573abf8ebf569af265c1dcda99",
        "title": "点绛唇 七里滩边",
        "author": "方有开",
        "content": "七里滩边，江光漠漠山如戟。\n渔舟一叶。\n径入寒烟碧。\n笑我尘劳，羞对双台石。\n身如织。\n年年行役。\n鱼鸟浑相识。",
        "dynasty": "宋",
        "collection_info": null
    },
    {
        "uuid": "0d9f9916b06b091265f42d77cd530128",
        "title": "满江红 跳出红尘",
        "author": "方有开",
        "content": "跳出红尘，都不顾、是非荣辱。\n垂钓处、月明风细，水清山绿。\n七里滩头帆落尽，长山泷口潮回速。\n问有谁、特为上钩来，刘文叔。\n貂蝉贵，无人续。\n金带重，难拘束。\n这白麻黄纸，岂曾经目。\n昨夜客星侵帝座，且容伸脚加君腹。\n问高风、今古有谁同，先生独。",
        "dynasty": "宋",
        "collection_info": null
    },
    {
        "uuid": "ebddbf0392f8c59d34e3d7190143608a",
        "title": "贺新郎 旧俗传荆楚",
        "author": "许及之",
        "content": "旧俗传荆楚。\n正江城、梅炎藻夏，做成重午。\n门艾钗符关何事，付与痴儿呆女。\n耳不听、湖边鼍鼓。\n独炷炉香熏衣润，对潇潇、翠竹都忘暑。\n时展卷，诵骚语。\n新愁不障西山雨。\n问楼头、登临倦客，有谁怀古。\n回首独醒人何在，空把清尊酹与。\n漾不到、潇湘江渚。\n我又相将湖南去，已安排、吊屈嘲渔父。\n君有语，但分付。",
        "dynasty": "宋",
        "collection_info": null
    }
]