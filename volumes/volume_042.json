[
    {
        "uuid": "72bd291b2ae705d94d565155459df150",
        "title": "送杜使君朝觐",
        "author": "贯休",
        "content": "借寇借不得，清声彻帝聪。\n坐来千里泰，归去一囊空。\n遗爱封疆熟，扳辕草木同。\n路遥山不少，江静思无穷。\n花舸衝烟湿，朱衣照浪红。\n援毫两岸晓，欹枕满旗风。\n道罕将人合，心难与圣通。\n从兹林下客，应□代天功。",
        "dynasty": "唐",
        "collection_info": null
    },
    {
        "uuid": "957b98d3b9a5388faaeff1333c10f59d",
        "title": "送人之岭外",
        "author": "贯休",
        "content": "见说还南去，迢迢有侣无。\n时危须早转，亲老莫他图。\n小店虵羹黑，空山象粪枯。\n三闾遗庙在，为我一鸣呼。",
        "dynasty": "唐",
        "collection_info": null
    },
    {
        "uuid": "9a6a5d11da6a8b3619f6655d05c610d5",
        "title": "题弘式和尚院兼呈杜使君",
        "author": "贯休",
        "content": "二雅兼二密，愔愔祗自怡。\n腊高云屐朽，貌古画师疑。\n壍蚁缘金锡，垆烟惹雪眉。\n仍闻有新作，祗是寄相思。",
        "dynasty": "唐",
        "collection_info": null
    },
    {
        "uuid": "5cc4337efdae452ca98d99d16119abed",
        "title": "湖头别墅三首 一",
        "author": "贯休",
        "content": "梨栗鸟啾啾，高歌若自由。\n人谁知此意，旧业在湖头。\n饥鼠掀菱殻，新蝉避栗皱。\n不知江海上，戈甲几时休。",
        "dynasty": "唐",
        "collection_info": null
    },
    {
        "uuid": "80bbb24d3d1e6b732df3276a0d52726d",
        "title": "湖头别墅三首 二",
        "author": "贯休",
        "content": "桑柘参桐竹，阴阴一径苔。\n更无他事出，祗有衲僧来。\n壍蚁争生食，窗经卷烧灰。\n可怜门外路，日日起尘埃。",
        "dynasty": "唐",
        "collection_info": null
    },
    {
        "uuid": "b8c7314384028f44c42045a4e7922e3b",
        "title": "湖头别墅三首 三",
        "author": "贯休",
        "content": "南北如仙境，东西似画图。\n园飞青啄木，檐挂白蜘蛛。\n邻叟教修废，牛童与纳租。\n寄言来往客，不用问荣枯。",
        "dynasty": "唐",
        "collection_info": null
    },
    {
        "uuid": "5746cc99bbe830195176e50456f15ed5",
        "title": "三峡闻猨",
        "author": "贯休",
        "content": "历历数声猨，寥寥渡白烟。\n应栖多月树，况是下霜天。\n万里客危坐，千山境悄然。\n更深仍不住，使我欲移船。",
        "dynasty": "唐",
        "collection_info": null
    },
    {
        "uuid": "55397c87884e6c29e9e909be909455c4",
        "title": "闻知闻赴成都辟请",
        "author": "贯休",
        "content": "文翁还化蜀，帟幕列鹓鸾。\n饮水临人易，烧山觅士难。\n锦机花正合，椶蕈火初干。\n知己相思否，如何借羽翰。",
        "dynasty": "唐",
        "collection_info": null
    },
    {
        "uuid": "b257497f6e104134de9f2f36da6583fd",
        "title": "题淮南惠照寺律师院",
        "author": "贯休",
        "content": "仪冠凝寒玉，端居似沃州。\n学徒梧有凤，律藏目无牛。\n茗滑香黏齿，钟清雪滴楼。\n还须结西社，来往悉诸侯。",
        "dynasty": "唐",
        "collection_info": null
    },
    {
        "uuid": "0f2841769feda67bbb15ccc0a56b2438",
        "title": "秋末长兴寺作",
        "author": "贯休",
        "content": "荒寺古江滨，莓苔地绝尘。\n长廊飞乱叶，寒雨更无人。\n栗不和皱落，僧多到骨贫。\n行行行未得，孤坐更谁亲。",
        "dynasty": "唐",
        "collection_info": null
    },
    {
        "uuid": "a31e1d548b09ff7af1a6f96b576341b6",
        "title": "寄杭州灵隐寺宋震使君",
        "author": "贯休",
        "content": "罢郡归侵夏，仍闻灵隐居。\n僧房谢朓语，寺额葛洪书。\n月树狝猴睡，山池菡萏疎。\n吾皇爱清静，莫便结吾庐。",
        "dynasty": "唐",
        "collection_info": null
    },
    {
        "uuid": "83e7c12a4461253bfecd699f04d10a0f",
        "title": "送人归夏口",
        "author": "贯休",
        "content": "鴈鴈叶纷纷，行人岂易闻。\n千山与万水，何处更逢君？貌不长如玉，人生祗似云。\n倘经三祖寺，一为礼龛坟。",
        "dynasty": "唐",
        "collection_info": null
    },
    {
        "uuid": "56b1d7dbd4433e1d306f703608822b84",
        "title": "送新罗僧归本国",
        "author": "贯休",
        "content": "忘身求至教，求得却东归。\n离岸乘空去，终年无所依。\n月衝阴火出，帆拶大鹏飞。\n想得还乡后，多应着紫衣。",
        "dynasty": "唐",
        "collection_info": null
    },
    {
        "uuid": "beed57d7a47ff2815c3c1f19803c100e",
        "title": "避寇入银山",
        "author": "贯休",
        "content": "草草穿银峡，崎岖路未谙。\n傍山为店戍，永日绕溪潭。\n烧地生芚蕨，人家煮僞蚕。\n翻如归旧隐，步步入烟岚。",
        "dynasty": "唐",
        "collection_info": null
    },
    {
        "uuid": "cde46d88035b7a596fc1476c7dc3a729",
        "title": "闻友人驾前及第",
        "author": "贯休",
        "content": "见心知命好，一别隔烟波。\n世乱无全士，君方掇大科。\n早随銮辂转，莫恋蜀山多。\n必贡安时策，忠言奈尔何。",
        "dynasty": "唐",
        "collection_info": null
    },
    {
        "uuid": "2fdc1a45735116988c14b95b8c7d0566",
        "title": "避地毘陵上王慥使君",
        "author": "贯休",
        "content": "至理至昭昭，心通即不遥。\n圣威无远近，吾道太孤标。\n辛苦苏氓俗，端贞荅盛朝。\n气高吞海岳，贫甚似渔樵。\n庾亮风流澹，刘宽政事超。\n清须遭贵遇，隐已被谁招。\n栗坞修禅寺，仙香寄石桥。\n风雷巡稼穑，鱼鸟合歌谣。\n视事私终杀，忧民态亦雕。\n道高无不及，恩甚固难消。\n大寇山难隔，孤城数合烧。\n烽烟终日起，汤沐用心燋。\n勇义排千阵，诛锄拟一朝。\n誓盟违日月，旌斾过寒潮。\n古驿江云入，荒宫海雨飘。\n仙松添瘦碧，天骥减丰臕。\n似在陈兼卫，终为宋与姚。\n已观云似鹿，即报首皆枭。\n尽愿迴清镜，重希在此条。\n应怜千万户，祷祝向唐尧。",
        "dynasty": "唐",
        "collection_info": null
    },
    {
        "uuid": "b8fbf7fadb42bfb8655ef519e737f718",
        "title": "送崔尚书朝觐",
        "author": "贯休",
        "content": "至理契穹旻，方生甫与申。\n一麾歌政正，三相贺仁人。\n叵似卢怀慎，全如邵信臣。\n澄渟消宿蠹，煦爱剧阳春。\n对客烟花拆，焚香渥泽新。\n征黄还有自，挽邓住无因。\n峡水全输洁，巫娥却讶神。\n宋均颜未老，刘宠骨应贫。\n大醉辞王翦，含香望紫宸。\n三峰初有雪，万里正无尘。\n伊昔林中社，多招席上珍。\n终期仙掌下，香火一相亲。",
        "dynasty": "唐",
        "collection_info": null
    },
    {
        "uuid": "992f7f84e3b7a3d600e6233adf883767",
        "title": "寒夜有怀同志",
        "author": "贯休",
        "content": "永夜殊不寐，怀君正寂寥。\n疎钟寒徧郭，微雪静鸣条。\n南省鴈孤下，西林鹤屡招。\n终当谢时去，与子住山椒。",
        "dynasty": "唐",
        "collection_info": null
    },
    {
        "uuid": "d15c184102ee1de994e8700fef975767",
        "title": "寄新定桂雍",
        "author": "贯休",
        "content": "独自住乌龙，应怜是衲僧。\n句须人未道，君此事偏能。\n坞湿云埋观，溪寒月照罾。\n相思不可见，江上立腾腾。",
        "dynasty": "唐",
        "collection_info": null
    },
    {
        "uuid": "3b0c495356454a0b99be16d5dddf7462",
        "title": "赠灵鹫山道润禅师院",
        "author": "贯休",
        "content": "常恨烟波隔，闻名二十年。\n结为清气引，来到法堂前。\n薪拾纷纷叶，茶烹滴滴泉。\n莫嫌来又去，天道本泠然。",
        "dynasty": "唐",
        "collection_info": null
    },
    {
        "uuid": "eaf421d1826ac36f599d301f2419f0a0",
        "title": "干霄亭晚望怀王棨侍郎",
        "author": "贯休",
        "content": "霜打汀岛赤，孤烟生池塘。\n清吟倚大树，瑶草何馨香。\n久别青云士，常思白石房。\n谁能共归去，流水似鸣珰。",
        "dynasty": "唐",
        "collection_info": null
    },
    {
        "uuid": "2f84258e2115e18cd3e2492cdf2443e3",
        "title": "海边见罗邺",
        "author": "贯休",
        "content": "清世诗声出，谁人得似君。\n命通须有日，天未丧斯文。\n楚木寒连寺，修江碧入云。\n相思喜相见，庭叶正纷纷。",
        "dynasty": "唐",
        "collection_info": null
    },
    {
        "uuid": "b446c9cde61b022ea60f08cb9cc8014f",
        "title": "送僧之东都",
        "author": "贯休",
        "content": "之子之东洛，囊中有偈新。\n红尘谁不入，独鹤自难亲。\n定鼎门连岳，黄河冻过春。\n凭师将远意，说似社中人。",
        "dynasty": "唐",
        "collection_info": null
    },
    {
        "uuid": "7d4120e0cc1fbad66b9675da5a6dec65",
        "title": "送于兢补阙赴京",
        "author": "贯休",
        "content": "乱离吾道在，不觉到清时。\n得句下雪岳，送君登玉墀。\n冷惊蝉韵断，凉触火云隳。\n倘遇南来使，无忘问所之。",
        "dynasty": "唐",
        "collection_info": null
    },
    {
        "uuid": "4d9a69a7fdb5f7a7707d3f830f0abd2f",
        "title": "送郑准赴举",
        "author": "贯休",
        "content": "两河兵火后，西笑见吾曹。\n海静三山出，天空一鹗高。\n赁居槐拶屋，行卷雪埋袍。\n他日如相觅，栽桃近海涛。",
        "dynasty": "唐",
        "collection_info": null
    },
    {
        "uuid": "2176ab880f7e62820f052696287f0cce",
        "title": "寄拄杖上王使君",
        "author": "贯休",
        "content": "拄杖邻僧与，殊常不可名。\n一条黳玉重，百两紫金轻。\n有乳盘春力，无心合道情。\n惟宜高处着，将寄谢宣城。",
        "dynasty": "唐",
        "collection_info": null
    },
    {
        "uuid": "9a944eedf6e1c1cc1848e055e1d53bb3",
        "title": "秋望寄王使君",
        "author": "贯休",
        "content": "静蹑红兰径，凭高旷望时。\n无端求句苦，永日壑风吹。\n大月生峰角，残霞在树枝。\n祗应刘越石，清啸正相宜。",
        "dynasty": "唐",
        "collection_info": null
    },
    {
        "uuid": "d32d1bcdc771f00f0724b6884e181357",
        "title": "送缘有禅师与雷处士入武夷山",
        "author": "贯休",
        "content": "师与雷居士，寻山道入闽。\n应将熊耳印，别授武夷君。\n崖𥕕仙棺出，江垠毒草分。\n他年相觅在，莫苦入深云。",
        "dynasty": "唐",
        "collection_info": null
    },
    {
        "uuid": "58c19783af8937816329c4373c3c5a64",
        "title": "送友生入越投知己",
        "author": "贯休",
        "content": "才大终难住，东浮景渐暄。\n知将刖足恨，去击李膺门。\n宿雾开花坞，春潮入苎村。\n预思秋荐后，一鹗出干坤。",
        "dynasty": "唐",
        "collection_info": null
    },
    {
        "uuid": "601bfa349b283c7b091e4e2df55b4fbc",
        "title": "寄乌龙山贾泰处士",
        "author": "贯休",
        "content": "庭果色如丹，相思夕照残。\n云边踏烧去，月下把书看。\n涧水仙居共，窗风漆树寒。\n吾君方侧席，未可便怀安。",
        "dynasty": "唐",
        "collection_info": null
    },
    {
        "uuid": "eaec4b45c700a578149531fc0a8005ab",
        "title": "题大安寺通禅师院",
        "author": "贯休",
        "content": "应行诸岳徧，象屣半无纲。\n一法寻常说，此机仍未忘。\n窗闲藤影老，衲厚瀑痕荒。\n寄语迷津者，来兹问不妨。",
        "dynasty": "唐",
        "collection_info": null
    },
    {
        "uuid": "a065c09d64605684753844a333fd4060",
        "title": "春晚寄卢使君",
        "author": "贯休",
        "content": "满郭春如画，空堂心自澄。\n禅抛金鼎药，诗和玉壶冰。\n白雨飘花尽，晴霞向阁凝。\n寂寥还得句，因寄柳吴兴。",
        "dynasty": "唐",
        "collection_info": null
    },
    {
        "uuid": "e53ff7c65e90b14f37919ff5d689f63a",
        "title": "武昌县与昼公兼寄邑宰",
        "author": "贯休",
        "content": "小一何人识，腾腾天地间。\n寻常如一鹤，亦不爱青山。\n铁钵年多赤，麻衣带毳斑。\n祗闻寻五柳，时到月中还。",
        "dynasty": "唐",
        "collection_info": null
    },
    {
        "uuid": "9ca9952865bf892ac254186c0c38a3eb",
        "title": "别东林僧",
        "author": "贯休",
        "content": "大士宅裏宿，芙蓉龛畔游。\n自怜□□在，子莫苦相留。\n燥叶飘山席，孤云傍茗瓯。\n裴回不能去，房在好峰头。",
        "dynasty": "唐",
        "collection_info": null
    },
    {
        "uuid": "7db86a0ebd7a157f9cb26ede3a42efc8",
        "title": "避地寄高蟾",
        "author": "贯休",
        "content": "荒寺雨微微，空堂独掩扉。\n高吟多忤俗，此貌若为饥。\n旅梦遭鸿唤，家山被贼围。\n空余老莱子，相见独依依。",
        "dynasty": "唐",
        "collection_info": null
    },
    {
        "uuid": "2a326c87ae4880ecca6eaac0d1155df4",
        "title": "怀武夷山禅师",
        "author": "贯休",
        "content": "万迭仙山裏，无缘见有缘。\n红心蕉绕屋，白额虎同禅。\n古木苔封菌，深崖乳杂泉。\n终期还此去，世事祗如然。",
        "dynasty": "唐",
        "collection_info": null
    },
    {
        "uuid": "811d8203f398d33fe009e92b67e33df0",
        "title": "秋末闲居作",
        "author": "贯休",
        "content": "幽居山不别，落叶与阶平。\n尽日吟诗坐，无端箇病成。\n径苔因旱赤，池水入冬清。\n惟有东峰叟，相寻月下行。",
        "dynasty": "唐",
        "collection_info": null
    },
    {
        "uuid": "1c081ca1cebbcd6751734349f30ec4f5",
        "title": "赠许征君",
        "author": "贯休",
        "content": "昼公友秦奚，来往踏溪云。\n如今又到我，还爱许征君。\n落花鸟衔来，永日香氤氲。\n终期将尔曹，归去麋鹿羣。",
        "dynasty": "唐",
        "collection_info": null
    },
    {
        "uuid": "baa36d6e59216baf347f22f966f920a3",
        "title": "秋夜作因怀天台道者",
        "author": "贯休",
        "content": "万事何须问，良时即此时。\n高秋半夜雨，落叶满前池。\n静怕龙神识，贫从草木欺。\n平生无限事，祗有道人知。",
        "dynasty": "唐",
        "collection_info": null
    },
    {
        "uuid": "2fd63f2847361ed8898bed55b5bc365a",
        "title": "偶作因怀大同道友",
        "author": "贯休",
        "content": "蛮木叶不落，微吟漳水滨。\n二毛空有雪，万事不如人。\n壍水平芳草，山花落净巾。\n天童好真伴，何日更相亲。",
        "dynasty": "唐",
        "collection_info": null
    },
    {
        "uuid": "e939f710a61d1687cfed0eecac18b590",
        "title": "边上行",
        "author": "贯休",
        "content": "黑松林外路，风角远嗈嗈。\n朔气生荒堡，秋尘满病容。\n豺掊沙底骨，人上月边烽。\n休作西行计，西行地渐凶。",
        "dynasty": "唐",
        "collection_info": null
    },
    {
        "uuid": "93d6179b9f178ef0d1e371d5d2b31598",
        "title": "江西再逢周琏",
        "author": "贯休",
        "content": "六七年不见，相逢鬓已苍。\n交情终淡薄，诗语更清狂。\n未得丹霄便，依前四壁荒。\n但令吾道在，晚达亦何妨。",
        "dynasty": "唐",
        "collection_info": null
    },
    {
        "uuid": "e43b5cce0a12524ab74f5a5404fbe8df",
        "title": "登鄱阳寺阁",
        "author": "贯休",
        "content": "寺楼闲纵望，不觉到斜晖。\n故国在何处，多年未得归。\n寒江平楚外，细雨一鸿飞。\n终斅于陵子，吴山有绿薇。",
        "dynasty": "唐",
        "collection_info": null
    },
    {
        "uuid": "55a06e7e5ecf893a34458ea72f22b3fd",
        "title": "秋晚野居",
        "author": "贯休",
        "content": "僻居人不到，吾道本来孤。\n山色园中有，诗魔象外无。\n霜禾连岛赤，烟草倚桥枯。\n何必求深隐，门前似画图。",
        "dynasty": "唐",
        "collection_info": null
    },
    {
        "uuid": "eba5c03866c3af381f322bf481c00651",
        "title": "酬杜使君见寄",
        "author": "贯休",
        "content": "轧轧復轧轧，更深门未关。\n心疼无所得，诗债若为还。\n露洒一鹤睡，钟余万象闲。\n惭将此时意，明日寄东山。",
        "dynasty": "唐",
        "collection_info": null
    },
    {
        "uuid": "c80d52112ef82260382375e1988e9ecc",
        "title": "湖上作",
        "author": "贯休",
        "content": "我竟胡为者，唠唠但爱吟。\n身中多病在，湖上住年深。\n山溜穿苔壁，风钟度雪林。\n近来心更苦，谁復是知音。",
        "dynasty": "唐",
        "collection_info": null
    },
    {
        "uuid": "dca7be439664ff4e73031afb777eb4cc",
        "title": "送僧归天台寺",
        "author": "贯休",
        "content": "天台四绝寺，归去见师真。\n莫折枸杞叶，令他十得嗔。\n天空闻圣磬，瀑细落花巾。\n必若云中老，他时得有邻。",
        "dynasty": "唐",
        "collection_info": null
    },
    {
        "uuid": "14148ab583283b511c1abc673454986f",
        "title": "寿春节进",
        "author": "贯休",
        "content": "圣运关天纪，龙飞古帝基。\n振摇三蜀地，耸发万年枝。\n出震同中古，承干动四夷。\n恩颁新命广，泪向旧朝垂。\n大宝归玄谶，殊祥出远池。\n法天深罔测，体圣妙难知。\n俭德为全德，无思契十思。\n丕图非力至，英武悉天资。\n正直方亲切，回邪岂敢窥。\n将排颇与牧，相得稷兼夔。\n盐出符真主，麟来合大规。\n赓歌随羽籥，奕叶斅伊祁。\n寡欲情虽泰，忧民色未怡。\n盛如唐创业，宛胜晋朝仪。\n旰食宫莺啭，宵衣禁漏迟。\n多于汤土地，还有禹胼胝。\n视物如伤日，胜残去杀时。\n守文情的的，无逸戒孜孜。\n轩顼风重振，皇唐鼎创移。\n始闻呈瑞石，又报产灵芝。\n覆帱高缘大，包容妙在卑。\n兄呼春赫日，师指佛牟尼。\n佳气宸居合，淳风乐府吹。\n急贤彰帝业，解网见天慈。\n粟赤千千窖，军雄万万儿。\n八蛮须稽颡，四海仰昌期。\n玉辇嫔嫱拥，宫花锦绣欹。\n尧云同叆叇，汉祖太驱驰。\n氛祲根株尽，浇讹朕兆隳。\n山河方有截，野逸诏无遗。\n境静消锋镝，田香熟稻𪎭。\n梦中逢傅说，殿上见辛毗。\n金镜悬千古，彤云起四维。\n盛行唐典法，再覩舜雍熙。\n祝寿干文动，郊天太一随。\n煌煌还宿卫，亹亹叶声诗。\n饮醴和甘雨，非烟遶御帷。\n银轮随宝马，玉沼见金龟。\n杳杳闻韶濩，重重降抚绥。\n魏征须却出，葛亮更何之。\n简约逾前古，昇平美不疑。\n触邪羊唅唅，鼓腹叟嘻嘻。\n迈五方云大，超三始见奇。\n锦霞连紫极，仙鸟下峨眉。\n谢傅还为傅，周师又作师。\n纳隍为永任，从谏契无为。\n子子寰瀛主，孙孙日月旗。\n寿春嗟寿域，万国尽虔祈。\n捧日三车子，恭思八彩眉。\n愿将七万岁，匍匐拜瑶墀。",
        "dynasty": "唐",
        "collection_info": null
    },
    {
        "uuid": "be36bab137542d34df4d7512490b4425",
        "title": "送僧之安南",
        "author": "贯休",
        "content": "安南千万里，师去趣何长。\n鬓有炎州雪，心为异国香。\n退牙山象恶，过海布帆荒。\n早作归吴计，无忘父母乡。",
        "dynasty": "唐",
        "collection_info": null
    },
    {
        "uuid": "88a047517fdc989ae4101a26832f6683",
        "title": "送僧归剡山",
        "author": "贯休",
        "content": "远逃为乱处，寺与石城连。\n木落归山路，人初刈剡田。\n荒林猴咬栗，战地鬼多年。\n好去楞伽子，精修莫偶然。",
        "dynasty": "唐",
        "collection_info": null
    },
    {
        "uuid": "f161e4e081b4a61409dc9f4db0d2e4c2",
        "title": "送僧入幽州",
        "author": "贯休",
        "content": "高士高无敌，腾腾话入燕。\n无人知尔意，向我道非禅。\n栗径穿蕃冢，狼声隔远烟。\n槃山多道侣，应未有归年。",
        "dynasty": "唐",
        "collection_info": null
    },
    {
        "uuid": "5a79e564ce1e3592d013b15672704566",
        "title": "送僧游五台",
        "author": "贯休",
        "content": "羡师游五顶，乞食值年丰。\n去去谁为侣，栖栖力已充。\n浊河高岸拆，衰草古城空。\n必到华严寺，凭师问辨公。",
        "dynasty": "唐",
        "collection_info": null
    },
    {
        "uuid": "2e589beb70d1b7f26b726912a9ebd14c",
        "title": "送僧入五洩",
        "author": "贯休",
        "content": "五洩江山寺，禅林境最奇。\n九年吃菜粥，此事少人知。\n山响僧担谷，林香豹乳儿。\n伊余头已白，不去更何之。",
        "dynasty": "唐",
        "collection_info": null
    },
    {
        "uuid": "7e9dcd11eb2ec73d6bbdf39318bacaa0",
        "title": "题令宣和尚院",
        "author": "贯休",
        "content": "轩窗领岚翠，师得世情忘。\n惟爱谈诸祖，曾经宿大荒。\n泉声淹卧榻，云片犯鑪香。\n寄语题门者，看经在上方。",
        "dynasty": "唐",
        "collection_info": null
    },
    {
        "uuid": "64b6ac2bb95e6ea080d88fb37eab2d63",
        "title": "寄四明闾丘道士二首 一",
        "author": "贯休",
        "content": "淮海兵荒日，分飞直至今。\n知担诸子出，却入四明深。\n衣必编仙草，僧应共栗林。\n秋风溪上路，应得一相寻。",
        "dynasty": "唐",
        "collection_info": null
    },
    {
        "uuid": "5efd306d8a06d5d75651ee4aca8f1c0c",
        "title": "寄四明闾丘道士二首 二",
        "author": "贯休",
        "content": "三千功未了，大道本无程。\n好共禅师好，墙将药犬行。\n石门红藓剥，柘坞白云生。\n莫认无名是，无名已是名。",
        "dynasty": "唐",
        "collection_info": null
    },
    {
        "uuid": "5808387683f6d85a793db1ce03ab564c",
        "title": "经士马中作",
        "author": "贯休",
        "content": "偷儿成大寇，处处起烟尘。\n黄叶满空宅，青山见俗人。\n妖星芒刺越，鬼哭势连秦。\n惆怅还惆怅，茫茫江海滨。",
        "dynasty": "唐",
        "collection_info": null
    },
    {
        "uuid": "5919760aff62a403e0a18439e86cb7a6",
        "title": "士马后见赤松舒道士",
        "author": "贯休",
        "content": "满眼尽疮痍，相逢相对悲。\n乱阶犹未已，一柱若为支。\n堰茗蒸红枣，看花似好时。\n不知今日后，吾道竟何之。",
        "dynasty": "唐",
        "collection_info": null
    },
    {
        "uuid": "9c4a8a4da80d2a29e5d9403e84e0298c",
        "title": "题方公院寄夏侯明府",
        "author": "贯休",
        "content": "银地有余光，方公道益芳。\n谁分修藏力，顶有剃头霜。\n经勘松风燥，檐垂坞茗香。\n终须结西社，此县似柴桑。",
        "dynasty": "唐",
        "collection_info": null
    },
    {
        "uuid": "c44cd93d2eb5cbe84e5802e818923d0b",
        "title": "与刘象正字",
        "author": "贯休",
        "content": "独居三岛上，花竹映柴关。\n道广羣仙惜，名成万事闲。\n病多唯纵酒，静极不思山。\n唯有逍遥子，时时自往还。",
        "dynasty": "唐",
        "collection_info": null
    },
    {
        "uuid": "ec6deace48f6078a4c51c1e7f068dad2",
        "title": "怀智体道人",
        "author": "贯休",
        "content": "栖碧思吾友，庭莺百啭时。\n唯应一处住，方得不相思。\n云水淹门阃，春雷在树枝。\n平生无限事，不独白云知。",
        "dynasty": "唐",
        "collection_info": null
    },
    {
        "uuid": "98b2ed17db07c539e1e40356277b33ef",
        "title": "赠晦公禅人",
        "author": "贯休",
        "content": "流阳为役者，相访叶纷纷。\n有句虽如我，无心未似君。\n构林青及竹，茆屋暖于云。\n何日相将去，千山麋鹿羣。",
        "dynasty": "唐",
        "collection_info": null
    },
    {
        "uuid": "9608365ba2f2ecbf8c51666ca571039e",
        "title": "寄静林别墅胡进士兄弟",
        "author": "贯休",
        "content": "见说山居好，书楼被翠侵。\n烧熛汀岛境，月色弟兄吟。\n犬吠黄椑落，牛归红树深。\n仍闻多白菌，应许一相寻。",
        "dynasty": "唐",
        "collection_info": null
    },
    {
        "uuid": "d0eb0f7414210ddc46fbf399d307c6dc",
        "title": "怀赤松故舒道士",
        "author": "贯休",
        "content": "可惜復可惜，如今何所之。\n信来堪大恸，余復用生为。\n乱世今交鬬，玄宫玉柱隳。\n春风五陵道，迴首不胜悲。",
        "dynasty": "唐",
        "collection_info": null
    },
    {
        "uuid": "5cedd5bf53ae61e11aff4a40b148c787",
        "title": "偶作",
        "author": "贯休",
        "content": "无端为五字，字字鬓星星。\n祗觉人情薄，空余鹤眼青。\n砌莎藏坠果，窗雪浸残经。\n祗有归山计，茫茫何所营。",
        "dynasty": "唐",
        "collection_info": null
    },
    {
        "uuid": "8863db6b7d31e200dcf7e65d5484be2a",
        "title": "春日许征君见访",
        "author": "贯休",
        "content": "龙钟多病后，日望遇昇平。\n远念穿嵩雪，前林啭早莺。\n厨香烹瓠叶，道友扣门声。\n还似青溪上，微吟踏叶行。",
        "dynasty": "唐",
        "collection_info": null
    },
    {
        "uuid": "e29d294806d104eba1ffccf56a794190",
        "title": "经先主庙作",
        "author": "贯休",
        "content": "古庙积烟萝，威灵及物多。\n因知曹孟德，争奈此公何。\n树古雷痕剥，碑荒篆画讹。\n今朝冥祷祝，祗望息干戈。",
        "dynasty": "唐",
        "collection_info": null
    },
    {
        "uuid": "32d36fc7272263c4cfcc09f011009f45",
        "title": "寄中条道者",
        "author": "贯休",
        "content": "柏梯杉影裏，头白药山孙。\n今古管不得，是非争肯论。\n虎鬚悬瀑滴，禅衲带苔痕。\n常恨龙钟也，无因接话言。",
        "dynasty": "唐",
        "collection_info": null
    },
    {
        "uuid": "cd863ca84476c1eecafdb1a34bcc1eae",
        "title": "夏日晚望",
        "author": "贯休",
        "content": "登临聊一望，不觉意恞然。\n陶侃寒溪寺，如今何处边。\n汀沙生旱雾，山火照平川。\n终事东归去，干戈满许田。",
        "dynasty": "唐",
        "collection_info": null
    },
    {
        "uuid": "36c910ac69985b0bab8e59f3019f9204",
        "title": "送僧归山",
        "author": "贯休",
        "content": "眼青禅帔赤，气岸出尘埃。\n霞外终须去，人间作么来。\n崖香泉吐乳，坞燥烧□靁。\n他日终相觅，山门何处开。",
        "dynasty": "唐",
        "collection_info": null
    },
    {
        "uuid": "bcf5746cf564a005989f14743760ff0a",
        "title": "览皎然渠南乡集",
        "author": "贯休",
        "content": "学力不相敌，清还彷佛同。\n高于宝月月，谁得射鵰弓。\n至鉴封姚监，良工遇鲁公。\n如斯深可慕，千古共清风。",
        "dynasty": "唐",
        "collection_info": null
    },
    {
        "uuid": "a5fe23a74d938af8ed1ba5a491ad14a4",
        "title": "览姚合极玄集",
        "author": "贯休",
        "content": "至览如日月，今时即古时。\n髮如边草白，谁念射声□。\n好鸟挨花落，清风出院迟。\n知音郭有道，始为一吟之。",
        "dynasty": "唐",
        "collection_info": null
    },
    {
        "uuid": "475c64f5b1cd25eecba360e2cd75e1c3",
        "title": "大驾西幸秋日闻雷",
        "author": "贯休",
        "content": "军书日日催，处处起尘埃。\n黎庶何由泰，銮舆早晚回。\n夏租方减食，秋日更闻雷。\n莫道苍苍意，苍苍眼甚开。",
        "dynasty": "唐",
        "collection_info": null
    },
    {
        "uuid": "aa3abcae4c44e25e838b07d4a0d7fba5",
        "title": "诗",
        "author": "贯休",
        "content": "经天纬地物，动必计仙才。\n几处觅不得，有时还自来。\n真风含素髮，秋色入灵台。\n吟向霜蟾下，终须神鬼哀。",
        "dynasty": "唐",
        "collection_info": null
    },
    {
        "uuid": "ab2a5b8470ec62f490d9903b1e323836",
        "title": "秋末江上望",
        "author": "贯休",
        "content": "莽莽古江滨，纷纷坠叶频。\n烟霞谁是主，丘陇自伤神。\n吞併宁唯汉，凄凉莫问陈。\n尽随流水去，寂寞野花春。",
        "dynasty": "唐",
        "collection_info": null
    },
    {
        "uuid": "6e02e420ecc68ebeb7068f23180928d3",
        "title": "乞食僧",
        "author": "贯休",
        "content": "擎钵貌清羸，天寒出寺迟。\n朱门当大路，风雪立多时。\n似月心常净，如麻事不知。\n行人莫轻诮，古佛尽如斯。",
        "dynasty": "唐",
        "collection_info": null
    },
    {
        "uuid": "df956a86a46945e93aedbe9bf955770a",
        "title": "寒望九峰作",
        "author": "贯休",
        "content": "九朵碧芙蕖，王维图未图。\n层层皆有瀑，一一合吾居。\n雨歇如争出，霜严不例枯。\n世犹多事在，为尔久踌躇。",
        "dynasty": "唐",
        "collection_info": null
    },
    {
        "uuid": "32b02e666637f94669ffbafbdf158c99",
        "title": "蓟北寒月作",
        "author": "贯休",
        "content": "蓟门寒到骨，战碛鴈相悲。\n古屋不胜雪，严风欲断髭。\n清吟得冷句，远念失佳期。\n寂莫谁相问，迢迢天一涯。",
        "dynasty": "唐",
        "collection_info": null
    },
    {
        "uuid": "194aa1ee1a0bb29fc3fbd80a27075961",
        "title": "新猨",
        "author": "贯休",
        "content": "寻常看不见，花落树多苔。\n忽向高枝发，又从何处来？风清声更揭，月苦意弥哀。\n多少求名者，年年被尔催。",
        "dynasty": "唐",
        "collection_info": null
    },
    {
        "uuid": "e7cea20985b8219f0ae9a71bcae2755d",
        "title": "怀南岳隐士二首 一",
        "author": "贯休",
        "content": "千峰映碧湘，真隐此中藏。\n饼不煮石吃，眉应似髮长。\n风榸支酒瓮，鹤蝨落琴床。\n虽斅忘机者，斯人尚未忘。",
        "dynasty": "唐",
        "collection_info": null
    },
    {
        "uuid": "d9b55cae1bbd1be06fa4f3fa98b19f42",
        "title": "怀南岳隐士二首 二",
        "author": "贯休",
        "content": "见说祝融峰，擎天势似腾。\n藏千寻瀑布，出十八高僧。\n古路无人迹，新霞出石棱。\n终期将尔叟，一一月中登。",
        "dynasty": "唐",
        "collection_info": null
    },
    {
        "uuid": "7dc13552196ffa10cbf72de6573ca003",
        "title": "追忆冯少常",
        "author": "贯休",
        "content": "盛德方清贵，旋闻逐逝波。\n令人翻不会，积善合如何。\n直道登朝晚，分忧及物多。\n至今新定郡，犹咏袴襦歌。",
        "dynasty": "唐",
        "collection_info": null
    },
    {
        "uuid": "a88fa4f86287438f1c544866cb5a0b37",
        "title": "闻闵廷言周琏下第",
        "author": "贯休",
        "content": "前牓年年见，高名日日闻。\n常因不平事，便欲见吾君。\n兄弟居清岛，园林生白云。\n相思空怅望，庭叶赤纷纷。",
        "dynasty": "唐",
        "collection_info": null
    },
    {
        "uuid": "625aa6fbac4d7cc86ba1bb6cc48e7cdd",
        "title": "寄景地判官",
        "author": "贯休",
        "content": "渚宫江上别，倏忽十余年。\n举世唯攻说，多君即不然。\n浦珠为履重，园柳助诗玄。\n勉力酬知己，昌朝正急贤。",
        "dynasty": "唐",
        "collection_info": null
    },
    {
        "uuid": "b3fbde6915eadda4cb865cbb78574cc7",
        "title": "读贾区贾岛集",
        "author": "贯休",
        "content": "区终不下岛，岛亦不多区。\n冷格俱无敌，贫根亦似愚。\n青云终叹命，白阁久围鑪。\n今日成名者，还堪为尔吁。",
        "dynasty": "唐",
        "collection_info": null
    },
    {
        "uuid": "5ce4f445f60d452a941519d62cddef82",
        "title": "送衲僧之江西",
        "author": "贯休",
        "content": "索索復索索，无凭却有凭。\n过溪遭恶雨，乞食得干菱。\n祗有山相伴，终无事可仍。\n如逢梅岭旦，向道祗宁馨。",
        "dynasty": "唐",
        "collection_info": null
    },
    {
        "uuid": "1b6bbf57dd08c962268432088e793d61",
        "title": "故林偶作",
        "author": "贯休",
        "content": "朗吟无一事，孤坐瀔江濆。\n媚世非吾道，良图有白云。\n蠹鱼开卷落，啄木隔花闻。\n唯寄壶中客，金丹许共分。",
        "dynasty": "唐",
        "collection_info": null
    },
    {
        "uuid": "4e43cf05e404364445c8be1b559cf187",
        "title": "寄栖白大师二首 一",
        "author": "贯休",
        "content": "流浪江湖久，攀缘岁月阑。\n高名当世重，好句逼人寒。\n月苦蝉声嗄，钟清柿叶干。\n龙钟千万里，拟欲访师难。",
        "dynasty": "唐",
        "collection_info": null
    },
    {
        "uuid": "2f1ee1b23ccbe94879329a2788304c9f",
        "title": "寄栖白大师二首 二",
        "author": "贯休",
        "content": "苍苍龙阙晚，九陌杂香尘。\n方外无他事，僧中有近臣。\n青门玉露滴，紫阁锦霞新。\n莫话三峰去，浇风正荡淳。",
        "dynasty": "唐",
        "collection_info": null
    },
    {
        "uuid": "02f505f67c89dcecfcf267717791a5d7",
        "title": "送人之渤海",
        "author": "贯休",
        "content": "国之东北角，有国每朝天。\n海力浸不尽，夷风常宛然。\n山藏罗剎宅，水杂巨鳌涎。\n好去吴乡子，归来莫隔年。",
        "dynasty": "唐",
        "collection_info": null
    },
    {
        "uuid": "f1bc5dc051b2cbd3a19afa95209f1ce9",
        "title": "寄李道士",
        "author": "贯休",
        "content": "常见高人说，犹来不偶然。\n致身同槁木，话道出忘诠。\n长啸仙钟外，眠楂海月边。\n倘修阴奼奼，一望寄余焉。",
        "dynasty": "唐",
        "collection_info": null
    },
    {
        "uuid": "aee343e0bdc7368b586ee65e2ce60a2f",
        "title": "秋送夏郢归钱塘",
        "author": "贯休",
        "content": "归客指吴国，风帆几日程。\n新诗陶雪字，玄髮有霜茎。\n微月生沧海，残涛傍石城。\n从兹江岛意，应续子陵名。",
        "dynasty": "唐",
        "collection_info": null
    },
    {
        "uuid": "20befb3e7ddbf9e0a2ee9538548d7dfb",
        "title": "送僧归翠微",
        "author": "贯休",
        "content": "祗衲一箇衲，翠微归旧岑。\n不知何岁月，即得到师心。\n径遶千峰细，庵开乱木深。\n倘然云外老，他日亦相寻。",
        "dynasty": "唐",
        "collection_info": null
    },
    {
        "uuid": "8bb65cc5f85c6cf01c611a3de5a22f3b",
        "title": "经友生坟",
        "author": "贯休",
        "content": "多君坟在此，令我过悲凉。\n可惜为人好，刚须被数将。\n白云从冢出，秋草为谁荒。\n不觉频回首，西风满白杨。",
        "dynasty": "唐",
        "collection_info": null
    },
    {
        "uuid": "0069c7a861e36c218de0d7c68bec327a",
        "title": "怀洛下卢缙云",
        "author": "贯休",
        "content": "一减三张价，幽居少室前。\n岂应贫似我，不得信经年。\n木落多诗藁，山枯见墨烟。\n何时深夜坐，共话草堂禅。",
        "dynasty": "唐",
        "collection_info": null
    },
    {
        "uuid": "125654fd6153ae0b4e13e1ad98214747",
        "title": "送李铏赴举",
        "author": "贯休",
        "content": "诗业务经纶，新皆意外新。\n因知登第牓，不着不平人。\n句得孤舟月，心飞九陌尘。\n明年相贺日，应到曲江滨。",
        "dynasty": "唐",
        "collection_info": null
    },
    {
        "uuid": "f95a4aba0a0e64823ddf605d07d9323b",
        "title": "宝禅师见访",
        "author": "贯休",
        "content": "山兄心似我，岸谷亦难交。\n不见还相忆，来唯添寂寥。\n茶烟黏衲叶，云水透蘅茆。\n因话流年事，斯须不可抛。",
        "dynasty": "唐",
        "collection_info": null
    },
    {
        "uuid": "e5cb72f8ebe0097555030d8481d5c515",
        "title": "观碁",
        "author": "贯休",
        "content": "逸格格难及，半先相遇稀。\n落花方满地，一局到斜晖。\n褚胤死不死，将军飞已飞。\n今朝惭一行，无以造玄微。",
        "dynasty": "唐",
        "collection_info": null
    },
    {
        "uuid": "1b5c4acba21f3021784b7dc4265a0611",
        "title": "题一上人经阁",
        "author": "贯休",
        "content": "鸟外何须去，衣如藓亦从。\n但能无一事，即是住孤峰。\n雨歇云埋阁，月明霜洒松。\n师心多似我，所以访师重。",
        "dynasty": "唐",
        "collection_info": null
    },
    {
        "uuid": "691e4bc4e9a597f71cc33a9906da02ff",
        "title": "和毛学士舍人早春",
        "author": "贯休",
        "content": "陋巷冬将尽，东风细杂篮。\n解牵窗梦远，先是涧梅谙。\n茶癖金铛快，松香玉露含。\n书斋山帚撅，盘馔药花甘。\n雅得琴中妙，常挼脸似酣。\n雪消闻苦蛰，气候似宜蚕。\n密勿须清甲，朝归遶碧潭。\n丹心空拱北，新作继周南。\n竹杖无斑点，纱巾不着簪。\n大朝名益重，后进力皆覃。\n至理虽亡一，臣时亦说三。\n不知门下客，谁上晏婴骖。",
        "dynasty": "唐",
        "collection_info": null
    },
    {
        "uuid": "11ff103bcc9626967053a4c67e8b640e",
        "title": "寿春进祝圣七首 千载降祥",
        "author": "贯休",
        "content": "九天宫上圣，降世共昭回。\n万彙须亭毓，羣仙送下来。\n承干当否极，庶事尽康哉。\n祗有羲轩比，其余不可陪。",
        "dynasty": "唐",
        "collection_info": null
    },
    {
        "uuid": "d1c87dfbd1519a4e2f72b681cedef70d",
        "title": "寿春进祝圣七首 文有武备",
        "author": "贯休",
        "content": "武宿与文星，常如掌上擎。\n孙吴机不动，周邵事多行。\n旰食炉烟细，宵衣隙月明。\n还闻夔进曲，吹出泰阶平。",
        "dynasty": "唐",
        "collection_info": null
    },
    {
        "uuid": "797c89a6a0423268ff80f8b37189b89c",
        "title": "寿春进祝圣七首 从谏如流",
        "author": "贯休",
        "content": "及溜龙鳞动，君臣道义深。\n万年轩后镜，一片汉高心。\n北狄皆输欵，南夷尽贡琛。\n从兹千万岁，枝叶玉森森。",
        "dynasty": "唐",
        "collection_info": null
    },
    {
        "uuid": "b08acf2d5545dd52b62a121f4a10a65f",
        "title": "寿春进祝圣七首 搜扬草泽",
        "author": "贯休",
        "content": "俟时兼待价，垂棘出尘埃。\n仄席三旌切，移山万里来。\n烟霞衣上落，阊阖雪中开。\n寿酒今朝进，无非出世才。",
        "dynasty": "唐",
        "collection_info": null
    },
    {
        "uuid": "e018c7c46a205e786dc02fea60dc49d8",
        "title": "寿春进祝圣七首 守在四夷",
        "author": "贯休",
        "content": "天将兴大蜀，有道遂君临。\n四塞同诸子，三边共一心。\n阇婆香似雪，迴鹘马如林。\n曾读前皇传，巍巍冠古今。",
        "dynasty": "唐",
        "collection_info": null
    },
    {
        "uuid": "2db451ab59a689286d3fedfdab7a0da7",
        "title": "寿春进祝圣七首 大兴三教",
        "author": "贯休",
        "content": "曈曈悬佛日，天俣动云韶。\n缝掖诸生集，麟洲羽客朝。\n非烟生玉砌，御柳吐金条。\n击壤翁知否，吾皇即帝尧。",
        "dynasty": "唐",
        "collection_info": null
    },
    {
        "uuid": "3db3f6317bc1b8585ee26c9c89ed7fc7",
        "title": "寿春进祝圣七首 山呼万岁",
        "author": "贯休",
        "content": "声教无为日，山呼万岁声。\n隆隆如谷响，合合似雷鸣。\n翠拔为天柱，根盘倚凤城。\n恭唯千万岁，岁岁致昇平。",
        "dynasty": "唐",
        "collection_info": null
    },
    {
        "uuid": "c83019b5dcbd18f0e7bddea10eaec560",
        "title": "早秋夜坐",
        "author": "贯休",
        "content": "微凉砧满城，林下石床平。\n髮岂无端白，诗须出世清。\n邻僧同树影，砌月浸蛩声。\n独自更深坐，无人知此情。",
        "dynasty": "唐",
        "collection_info": null
    },
    {
        "uuid": "8a3b1ab777478e14c5cc9b3998f108d7",
        "title": "早起",
        "author": "贯休",
        "content": "夜坐还早起，寂寥多病身。\n神清寻梦在，香极觉花新。\n树露繁于雨，溪云动似人。\n又知何处客，轧轧转征轮。",
        "dynasty": "唐",
        "collection_info": null
    },
    {
        "uuid": "600c7f2d99bf525ac33a3780acf757fe",
        "title": "秋晚野步",
        "author": "贯休",
        "content": "闲步不觉远，萧萧木落初。\n诗情抛阃阈，江影动襟裾。\n阁北鸿行出，霞西雨脚疎。\n金峰秋更好，乞取又何如。",
        "dynasty": "唐",
        "collection_info": null
    },
    {
        "uuid": "2973241aef8c0609dd27f05884771fce",
        "title": "晚望",
        "author": "贯休",
        "content": "旷望危桥上，微吟落照前。\n烟霞浓浸海，川岳阔连天。\n白鸟格不俗，孤云态可怜。\n终期将尔辈，归去旧江边。",
        "dynasty": "唐",
        "collection_info": null
    },
    {
        "uuid": "b0568d265a36ac9a7ae0791f58a90ccb",
        "title": "寄翰林陆学士",
        "author": "贯休",
        "content": "颜冉商参甲，鸾凰密勿才。\n帘垂仙鸟下，吟次圣人来。\n宝辇千官捧，宫花九色开。\n何时重一见，为我话蓬莱。",
        "dynasty": "唐",
        "collection_info": null
    },
    {
        "uuid": "20fb58081a3d202831f40decff86a828",
        "title": "赠造微禅师院",
        "author": "贯休",
        "content": "薝卜气雍雍，门深圣泽重。\n七丝奔小蟹，五字逼雕龙。\n药转红金鼎，茶开紫阁封。\n圭峰争去得，卿相日憧憧。",
        "dynasty": "唐",
        "collection_info": null
    },
    {
        "uuid": "a81f45daabb3068f9ca74c7de9d03b9e",
        "title": "南海晚望",
        "author": "贯休",
        "content": "海上聊一望，舶帆天际飞。\n狂蛮莫挂甲，圣主正垂衣。\n风恶巨鱼出，山昏羣獠归。\n无人知此意，吟到月腾辉。",
        "dynasty": "唐",
        "collection_info": null
    },
    {
        "uuid": "13c1a8070a586537c703ee59878c057e",
        "title": "寄庐山大愿和尚",
        "author": "贯休",
        "content": "石上桂成丛，师庵在桂中。\n皆云习凿齿，未可扣真风。\n雪洗香鑪碧，霞藏瀑布红。\n何时甘露偈，一寄剡山东。",
        "dynasty": "唐",
        "collection_info": null
    },
    {
        "uuid": "ca6770e64fc98fd7cb54da78ddc3f864",
        "title": "怀薛尚书兼呈东阳王使君",
        "author": "贯休",
        "content": "得力未得力，高吟夏又残。\n二毛非自出，万事到诗难。\n蝉见木叶落，雷将雨气寒。\n何妨槌琢后，更献至公看。",
        "dynasty": "唐",
        "collection_info": null
    },
    {
        "uuid": "00eed498a5c056cfe973a8fb6ffb89c8",
        "title": "上冯使君水晶数珠",
        "author": "贯休",
        "content": "泠泠瀑滴清，贯串有规程。\n将讽观空偈，全胜照乘明。\n龙神多共惜，金玉比终轻。\n愿在玄晖手，常资物外情。",
        "dynasty": "唐",
        "collection_info": null
    },
    {
        "uuid": "8d097d6a2853561311edf00d07fb91bc",
        "title": "送明觉大师兼寄郑山人",
        "author": "贯休",
        "content": "去去楞伽子，春深道路长。\n鸟啼青嶂险，花落紫衣香。\n此去非余事，还归内道场。\n凭师将老倒，一向说荥阳。",
        "dynasty": "唐",
        "collection_info": null
    },
    {
        "uuid": "21533544ab04c356651f385290560c2f",
        "title": "庐山寻灵纪不遇",
        "author": "贯休",
        "content": "久别稀相见，深山道益孤。\n叶全离大朴，君尚在新吴。\n钟嗄声飘驿，山顽气喷湖。\n留诗如和得，一望寄前途。",
        "dynasty": "唐",
        "collection_info": null
    },
    {
        "uuid": "7d3b6d94c4e835e53cf128740633d9d6",
        "title": "题曹溪祖师堂",
        "author": "贯休",
        "content": "皎洁曹溪月，嵯峨七宝林。\n空传智药记，岂见祖禅心。\n信衣非苎麻，白云无知音。\n大哉双峰溪，万古青沈沈。",
        "dynasty": "唐",
        "collection_info": null
    },
    {
        "uuid": "1b39d54dc4a4d842e323106cb70164bc",
        "title": "怀匡山道侣",
        "author": "贯休",
        "content": "常忆将吾友，穿云过瀑西。\n有碑皆读彻，无处不相携。\n柽桂株株湿，猨猱箇箇啼。\n等闲成远别，窗月又如珪。",
        "dynasty": "唐",
        "collection_info": null
    },
    {
        "uuid": "27598d6d1ec24edfe302aa559fef3f24",
        "title": "怀卢延让",
        "author": "贯休",
        "content": "冥搜忍饥冻，嗟尔不能休。\n几叹不得力，到头还白头。\n姓名归紫府，妻子在沧洲。\n又是蝉声也，如今何处游。",
        "dynasty": "唐",
        "collection_info": null
    },
    {
        "uuid": "59eab49e5041079b496cfe4a96a5efd8",
        "title": "春晚访镜湖方干",
        "author": "贯休",
        "content": "幽居湖北滨，相访值残春。\n路远诸峰雨，时多擉鼈人。\n蒸花初酿酒，渔艇劣容身。\n莫讶频来此，伊余亦隐沦。",
        "dynasty": "唐",
        "collection_info": null
    },
    {
        "uuid": "f162c281a403a933198836000b786546",
        "title": "秋过相思寺",
        "author": "贯休",
        "content": "见说相思寺，今来似有期。\n瘴乡终有出，天意固难欺。\n昼雨先花岛，秋云挂戍旗。\n故人多在蜀，不去更何之。",
        "dynasty": "唐",
        "collection_info": null
    },
    {
        "uuid": "3df79eee7586052c5140efd57a224829",
        "title": "蜀王入大慈寺听讲",
        "author": "贯休",
        "content": "玉节金珂响似雷，水晶宫殿步裴回。\n祗缘支遁谈经妙，所以许询都讲来。\n帝释镜中遥仰止，魔军殿上动崔巍。\n千重香拥龙鳞立，五种风生锦绣开。\n宽似大溟生日月，秀如四岳出尘埃。\n一条紫气随高步，九色仙花落古台。\n谢太傅须同八凯，姚梁公可并三台。\n登楼喜色禾将熟，望国诚明首不迴。\n驾驭英雄如赤子，雌黄贤哲贡琼瑰。\n六条消息心常苦，一劒晶荧敌尽摧。\n木铎声中天降福，景星光裏地无灾。\n百千民拥听经座，始见重天社稷才。",
        "dynasty": "唐",
        "collection_info": null
    },
    {
        "uuid": "6080b0fee17a5635b83668cfa1de3435",
        "title": "蜀王登福感寺塔三首 一",
        "author": "贯休",
        "content": "天资忠孝佐金轮，香火空王有宿因。\n此世喜登金骨塔，前生应是育王身。\n封疆岁暮笙歌合，襦袴正初锦绣新。\n释子沾恩无以报，祗擎章句贡平津。",
        "dynasty": "唐",
        "collection_info": null
    },
    {
        "uuid": "766ef2e27b2469c97455e169841c536a",
        "title": "蜀王登福感寺塔三首 二",
        "author": "贯休",
        "content": "似圣悲增道不穷，忧民忧国契尧聪。\n两髯有雪丹霄外，万里无尘一望中。\n南照微明连莽苍，峨嵋拥秀接崆峒。\n林僧岁月知何幸，还似支公见谢公。",
        "dynasty": "唐",
        "collection_info": null
    },
    {
        "uuid": "bf4c78abd21be5f8b29d5ac0afaa4ac1",
        "title": "蜀王登福感寺塔三首 三",
        "author": "贯休",
        "content": "步步层层孰可陪，相轮边日照三台。\n喜欢烝庶皆相逐，惆怅銮舆尚未迴。\n金铎撼风天乐近，仙花含露瑞烟开。\n一年一度常如此，愿见文翁百度来。",
        "dynasty": "唐",
        "collection_info": null
    },
    {
        "uuid": "4610760ad432a390e50839e6d9012d89",
        "title": "少监三首 一",
        "author": "贯休",
        "content": "器琢仙珪美有余，席珍国宝比难如。\n衔花乳燕看调瑟，衣锦佳人侍读书。\n荀氏门风龙变化，谢家庭树玉扶疎。\n即期寰海隆平日，归佐吾皇侍玉除。",
        "dynasty": "唐",
        "collection_info": null
    },
    {
        "uuid": "c983f61c021efa066c363767109c9c73",
        "title": "少监三首 二",
        "author": "贯休",
        "content": "益友相随益自强，趋庭问礼日昭彰。\n袍新宫锦千人目，马骏桃花一巷香。\n偏爱曾颜终必及，或如韩白亦无妨。\n八龙三虎森如也，万古千秋瑞圣唐。",
        "dynasty": "唐",
        "collection_info": null
    },
    {
        "uuid": "6c4fb50c02452bd0d83c29f97c13a647",
        "title": "少监三首 三",
        "author": "贯休",
        "content": "具体而微太少年，凤毛五色带非烟。\n倚天长劒看无敌，遶树号猨已应弦。\n接士开襟清圣熟，分题得句落花前。\n即应出将传家法，圣泽恩波浩浩然。",
        "dynasty": "唐",
        "collection_info": null
    },
    {
        "uuid": "c30ab55d8328cdafd55446a31e006845",
        "title": "再到钟陵作",
        "author": "贯休",
        "content": "六七年来到豫章，旧游知己半凋伤。\n春风还有花千树，往事都如梦一场。\n无限丘墟侵郭路，几多台榭浸湖光。\n祗应唯有西山色，依旧崔巍上寺墙。",
        "dynasty": "唐",
        "collection_info": null
    },
    {
        "uuid": "1b024609bf466e17c6b84665d74a4938",
        "title": "经弟妹坟",
        "author": "贯休",
        "content": "泪不曾垂此日垂，山前弟妹冢离离。\n年长于吾未得力，家贫抛尔去多时。\n鸿衝□□霜中断，蕙杂黄蒿冢上衰。\n恩爱苦情抛未得，不堪回首步迟迟。",
        "dynasty": "唐",
        "collection_info": null
    },
    {
        "uuid": "28a26cf0f6c5c7bf5d15509f35e82562",
        "title": "到蜀与郑中丞相遇",
        "author": "贯休",
        "content": "深隐犹为未死灰，远寻知己遇三台。\n如何麋鹿群中出，又见鹓鸾天上来。\n劒阁霞黏残雪在，锦江香甚百花开。\n谩期王谢来相访，不是支公出世才。",
        "dynasty": "唐",
        "collection_info": null
    },
    {
        "uuid": "307977eed497b17ebb407c0f3da2e611",
        "title": "别冯使君",
        "author": "贯休",
        "content": "瓦砾文章岂有媒，两三年祗在金台。\n本师头白须归去，太守门清愿再来。\n皓皓玉霜孤鴈远，萧萧松岛片帆开。\n从兹林下终无事，唯祗焚香祝上台。",
        "dynasty": "唐",
        "collection_info": null
    },
    {
        "uuid": "1bc3b1150cdb987eff73f0ef0aee408c",
        "title": "上新定宋使君",
        "author": "贯休",
        "content": "禅坐吟行谁与同，杉松共在寂寥中。\n碧云诗裏终难到，白藕花经讲始终。\n水迭山层擎草疏，砧清月苦立霜风。\n十年勤苦今酬了，得句桐江识谢公。",
        "dynasty": "唐",
        "collection_info": null
    },
    {
        "uuid": "07b7fc06efb76f901fa722696a228fe4",
        "title": "和李判官见新榜为兄下第",
        "author": "贯休",
        "content": "失意荆枝滴泪频，陟冈何翅不知春。\n心中岐路平如砥，天上文章妙入神。\n休说宋风迴鹢首，即看雷火燎龙鳞。\n从兹相次红霞裏，留取方书与世人。",
        "dynasty": "唐",
        "collection_info": null
    },
    {
        "uuid": "444a731944b1bf3a72b2e485aae62567",
        "title": "送罗邺赴许昌辟",
        "author": "贯休",
        "content": "方得论心又别离，黯然江上步迟迟。\n不堪迴首崎岖路，正是寒风皴错时。\n美似郄超终有日，去依刘表更何疑。\n前程不少南飞鴈，聊寄新诗慰所思。",
        "dynasty": "唐",
        "collection_info": null
    },
    {
        "uuid": "6747c71e49dd749e8ae3920d2504b845",
        "title": "酬韦相公见寄",
        "author": "贯休",
        "content": "盐梅金鼎美调和，诗寄空林问讯多。\n秦客弈棊抛已久，楞严禅髓更无过。\n万般如幻希先觉，一丈临山且奈何。\n空讽平津好珠玉，不知更得及门么。",
        "dynasty": "唐",
        "collection_info": null
    },
    {
        "uuid": "d3cb35b20b60a4216c62437cfef0b9a6",
        "title": "酬张相公见寄",
        "author": "贯休",
        "content": "周郎怀抱好知音，常爱山僧物外心。\n闭户不知芳草歇，无能唯拟住山深。\n感通未合三生石，骚雅欢擎九转金。\n但似前朝萧与蒋，老僧风雪亦相寻。",
        "dynasty": "唐",
        "collection_info": null
    },
    {
        "uuid": "10b76d76364124be3e12bea2ad3e6cfb",
        "title": "酬王相公见赠",
        "author": "贯休",
        "content": "孤拙将来岂偶然，不能为漏滴青莲。\n一从麟笔题墙后，常祗冥心古像前。\n九德陶镕空有迹，六窗清净始通禅。\n今朝幸捧琼瑶赠，始见玄中更有玄。",
        "dynasty": "唐",
        "collection_info": null
    },
    {
        "uuid": "8b120ae3a1d45c1b44e97138fb23ee5d",
        "title": "酬周相公见赠",
        "author": "贯休",
        "content": "三界无家是出家，岂宜拊凤覩新麻。\n幸生白髮逢今圣，曾梦青莲映玉沙。\n境陟名山烹锦水，睡忘东白洞平茶。\n喜擎绣段攀金鼎，谢朓余霞始是霞。",
        "dynasty": "唐",
        "collection_info": null
    },
    {
        "uuid": "a4a30e10fce589f639bbe918403e9db5",
        "title": "道情偈三首 一",
        "author": "贯休",
        "content": "崆峒老人专一一，黄梅真叟却无无。\n独坐松根石头上，四溟无限月轮孤。",
        "dynasty": "唐",
        "collection_info": null
    },
    {
        "uuid": "d66123768b285e5ba49a5cda64cd38e0",
        "title": "道情偈三首 二",
        "author": "贯休",
        "content": "非色非空非不空，空中真色不玲珑。\n可怜卢大担柴者，拾得骊珠橐籥中。",
        "dynasty": "唐",
        "collection_info": null
    },
    {
        "uuid": "583cff0b60cb17c08dd9c27e27a258fe",
        "title": "道情偈三首 三",
        "author": "贯休",
        "content": "优钵罗花万劫春，频犂田地绝纤尘。\n道吾道者相招好，不是香林采叶人。",
        "dynasty": "唐",
        "collection_info": null
    },
    {
        "uuid": "65dca5ba4d8d4039269d63d6657bb136",
        "title": "马上作",
        "author": "贯休",
        "content": "柳岸花堤夕照红，风清襟袖辔璁珑。\n行人莫讶频迴首，家在凝岚一点中。",
        "dynasty": "唐",
        "collection_info": null
    },
    {
        "uuid": "da09bb5b12da1d24aa83d8175c980cc1",
        "title": "道中逢乞食老僧",
        "author": "贯休",
        "content": "赤椶榈笠眉毫垂，拄楖栗杖行迟迟。\n时人祗施盂中饭，心似白莲那得知。",
        "dynasty": "唐",
        "collection_info": null
    },
    {
        "uuid": "6b3087aaca88b94a3ce2a8b3d977a8b6",
        "title": "秋末寄武昌一公",
        "author": "贯休",
        "content": "见说武昌江上住，柏枯槐朽战时风。\n知师诗癖难医也，霜洒芦花明月中。",
        "dynasty": "唐",
        "collection_info": null
    },
    {
        "uuid": "c26b2c969a32336fe1aa422505fe53de",
        "title": "陋巷",
        "author": "贯休",
        "content": "坠叶如花欲满沟，破篱荒井一蝉幽。\n亦知希骥无希者，作么令人强转头。",
        "dynasty": "唐",
        "collection_info": null
    },
    {
        "uuid": "805970b183b739843be68627a27522a1",
        "title": "终南僧",
        "author": "贯休",
        "content": "声利掀天竟不闻，草衣木食度朝昏。\n遥思山雪深一丈，时有仙人来打门。",
        "dynasty": "唐",
        "collection_info": null
    },
    {
        "uuid": "4a92a12569fd39dea37e0ca9de4d08e7",
        "title": "听僧弹琴",
        "author": "贯休",
        "content": "家近吴王古战城，海风终日打墙声。\n今朝乡思浑堆积，琴上闻师大蟹行。",
        "dynasty": "唐",
        "collection_info": null
    },
    {
        "uuid": "40bd2451d6bf8d1394d8ee2d42d0cd74",
        "title": "渔者",
        "author": "贯休",
        "content": "风恶波狂身似闲，满头霜雪背青山。\n相逢略问家何在，回指芦花满舍间。",
        "dynasty": "唐",
        "collection_info": null
    },
    {
        "uuid": "12f9a1080c1e8b5715fc8f1cc194884d",
        "title": "大蜀皇帝潜龙日述圣德诗五首 一",
        "author": "贯休",
        "content": "岳渎殊祥日月精，入尧金镜佐休明。\n衣严黻黼皇恩重，劒折芙蓉紫气横。\n玉甃金汤山岳峻，花藏台榭管弦清。\n已闻图上凌烟阁，宠渥穹窿玉不名。",
        "dynasty": "唐",
        "collection_info": null
    },
    {
        "uuid": "642e26c5d988bd6862352bbd352729dc",
        "title": "大蜀皇帝潜龙日述圣德诗五首 二",
        "author": "贯休",
        "content": "扶持社稷似齐桓，百万雄师贵可观。\n神智发中真莫测，贡输天下学应难。\n风清鼙角□□□，□肃神龙草木寒。\n堪羡蜀民恆有福，太平时节一般般。",
        "dynasty": "唐",
        "collection_info": null
    },
    {
        "uuid": "b7e050554d6f00f73f61472fb6e17c19",
        "title": "大蜀皇帝潜龙日述圣德诗五首 三",
        "author": "贯休",
        "content": "珠履三千侍玉除，宫花飘锦早莺初。\n虽然周孔心相似，其奈龚黄政不如。\n浩浩歌谣闻禁掖，重重襦袴满樵渔。\n若论朝野艰难日，第一之功美有余。",
        "dynasty": "唐",
        "collection_info": null
    },
    {
        "uuid": "674c6767a92b829dece517c98b00fe23",
        "title": "大蜀皇帝潜龙日述圣德诗五首 四",
        "author": "贯休",
        "content": "紫髯青眼代天才，韩白孙吴稍可陪。\n祗见赤心尧日下，岂知真气梵天来。\n听经瑞雪时时落，登塔天花步步开。\n尽祝庄椿同寿考，人间岁月岂能催。",
        "dynasty": "唐",
        "collection_info": null
    },
    {
        "uuid": "628507ee18a02ec1f3e53075970b12de",
        "title": "大蜀皇帝潜龙日述圣德诗五首 五",
        "author": "贯休",
        "content": "丈夫勋业正干坤，麟凤龟龙尽在门。\n西伯最怜耕让畔，曹参空爱酒盈樽。\n心慈为受金仙嘱，髮白缘酬玉砌恩。\n从此于门转高大，可怜子子与孙孙。",
        "dynasty": "唐",
        "collection_info": null
    },
    {
        "uuid": "9697ddd60c3e85001e9f5a095985e640",
        "title": "陈情献蜀皇帝",
        "author": "贯休",
        "content": "河北江东处处灾，唯闻全蜀勿尘埃。\n一缾一钵垂垂老，千水千山得得来。\n奈菀幽栖多胜景，巴歈陈贡媿非才。\n自惭林薮龙钟者，亦得亲登郭隗台。",
        "dynasty": "唐",
        "collection_info": null
    },
    {
        "uuid": "df6a5556196e54e148d396f8873dad70",
        "title": "寿春节进大蜀皇帝五首 一",
        "author": "贯休",
        "content": "上玄大帝降坤维，箕尾为臣副圣期。\n岂比赤光盈室日，全同白象下天时。\n文经武纬包三古，日角龙颜遏四夷。\n今日降神天上会，愿将天福比须弥。",
        "dynasty": "唐",
        "collection_info": null
    },
    {
        "uuid": "259fcaceaa59cf5eb2ac21cda836aa9e",
        "title": "寿春节进大蜀皇帝五首 二",
        "author": "贯休",
        "content": "异香滴露降纷纷，紫电环枢照禁门。\n先冠百王临亿兆，后称十号震干坤。\n羲轩之道方为道，草木沾恩始是恩。\n今以謏才歌睿德，犹如饮海妙难论。",
        "dynasty": "唐",
        "collection_info": null
    },
    {
        "uuid": "e2ec21de161ff62e3f8a64b198c91a85",
        "title": "寿春节进大蜀皇帝五首 三",
        "author": "贯休",
        "content": "茂祉遐宣胜事幷，熏风微入舜弦清。\n四洲不必归王化，一统那能计圣情。\n合合鼓钟膏雨滴，峨峨宫阙瑞烟横。\n西逾昆岳东连海，谁不梯山贺圣明。",
        "dynasty": "唐",
        "collection_info": null
    },
    {
        "uuid": "b34d18ca959c5facd638ade26b2826f1",
        "title": "寿春节进大蜀皇帝五首 四",
        "author": "贯休",
        "content": "远人玉帛尽来归，及物天慈物物肥。\n春力遍时皆甲拆，王言闻者尽光辉。\n家家锦绣香醪熟，处处笙歌乳燕飞。\n为报蜀皇勤祷祝，圣明天子古今稀。",
        "dynasty": "唐",
        "collection_info": null
    },
    {
        "uuid": "740b12a7c391c02bda5a563a772d4174",
        "title": "寿春节进大蜀皇帝五首 五",
        "author": "贯休",
        "content": "积劫修来似炼金，为皇为帝万灵钦。\n能当浊世为清世，始见君心是佛心。\n九野黎民耕浩浩，百蛮朝骑日骎骎。\n今朝献寿将何比，愿似庄椿一万寻。",
        "dynasty": "唐",
        "collection_info": null
    },
    {
        "uuid": "813198991b2f10cc833c6db35e33a433",
        "title": "对雪寄新定冯使君二首 一",
        "author": "贯休",
        "content": "仙掌空思归未能，焚香冥目对残灯。\n岂知瑞雪千山合，空觉春寒半夜增。\n翳月素云埋粉堞，堆巢孤鹤下金绳。\n因思太守忧民切，吟对琼枝喜不胜。",
        "dynasty": "唐",
        "collection_info": null
    },
    {
        "uuid": "df3d5f41a4a958570c0db0fd80c672d5",
        "title": "对雪寄新定冯使君二首 二",
        "author": "贯休",
        "content": "政化由来通上灵，丰年祥瑞满窗明。\n气严坐久灯凝燄，片大更深屋作声。\n飘掩烟霞何处去，欹斜杉竹向帘倾。\n雪林中客虽无事，还有新诗半夜成。",
        "dynasty": "唐",
        "collection_info": null
    },
    {
        "uuid": "1cda538473452828e8d204a4d9f09275",
        "title": "送刘相公朝觐二首 一",
        "author": "贯休",
        "content": "九苞仙瑞曜垂衣，一品高标百辟师。\n魏相十思常自切，曹溪一句几生知。\n久交玉帐虽难别，须佐金轮去已迟。\n唯杜荆州最惆怅，柳门迴首落花时。",
        "dynasty": "唐",
        "collection_info": null
    },
    {
        "uuid": "f67bc154d4b7cec873505cdd5d1792ef",
        "title": "送刘相公朝觐二首 二",
        "author": "贯休",
        "content": "急征祗是再登庸，生意人心万国同。\n燮理久征殷傅说，谭真欲过李玄通。\n程穿岘首春光老，马速商于曙色红。\n从此龙颜又应瘦，寰瀛俱荷代天功。",
        "dynasty": "唐",
        "collection_info": null
    },
    {
        "uuid": "307f243b01c04f0a5a0dbaa5e3cfe14a",
        "title": "避寇游成福山院",
        "author": "贯休",
        "content": "成福僧留不拟归，猕猴菌嫩豆苗肌。\n那堪蚕月偏多雨，况復衢城未解围。\n翠拥槿篱泉乱入，云开花岛雉双飞。\n堪嗟大似悠悠者，祗向诗中话息机。",
        "dynasty": "唐",
        "collection_info": null
    },
    {
        "uuid": "b8bf17c96515b6d8cc3ebc48b360d1be",
        "title": "别李常侍",
        "author": "贯休",
        "content": "楚水和烟海浪通，又擎杯锡去山东。\n道情虽拟攀孤鹤，诗业那堪至远公。\n梦入深云香雨滴，吟搜残雪石林空。\n朱门再到知何日，一片征帆万里风。",
        "dynasty": "唐",
        "collection_info": null
    },
    {
        "uuid": "ad22df43740a1d62c6d7637205f86623",
        "title": "送郑阁赴闽辟",
        "author": "贯休",
        "content": "便便书腹德无邻，健笔从知又入闽。\n鹦鹉才须归紫禁，真珠履不称清贫。\n武夷山夹仙霞薄，螺女潭通海树春。\n从此应多好消息，莫忘江上一闲人。",
        "dynasty": "唐",
        "collection_info": null
    },
    {
        "uuid": "4be9239a307ec8d17c57943d3c8de740",
        "title": "寄信州张使君",
        "author": "贯休",
        "content": "水坛柽殿地含烟，领鹤行吟积翠间。\n数阁凉飔终日去，满怀明月上方还。\n时来自有鹓鸾识，道在从如草木闲。\n唯羡灵溪贤太守，一麾清坐似深山。",
        "dynasty": "唐",
        "collection_info": null
    },
    {
        "uuid": "e0983a417a7f549d41e1c03ac3daaa92",
        "title": "春末寄周琏",
        "author": "贯休",
        "content": "暮角[含]风雨气曛，寂寥莓翠上衣巾。\n道情不向莺花薄，诗意自如天地春。\n梦入乱峰仍履雪，吟看芳草祗思人。\n手中孤桂月中在，来听泉声莫厌频。",
        "dynasty": "唐",
        "collection_info": null
    },
    {
        "uuid": "2aba8374761c500392592fe3ac88884f",
        "title": "读吴越春秋",
        "author": "贯休",
        "content": "犹来吴越尽须惭，背德违盟又信谗。\n宰嚭一言终杀伍，大夫七事祗须三。\n功成献寿歌飘雪，谁爱扁舟水似蓝。\n今日雄图又何在，野花香径鸟喃喃。",
        "dynasty": "唐",
        "collection_info": null
    },
    {
        "uuid": "5d3c7ecd86c67ad650a4ca5820df993b",
        "title": "春游灵泉寺",
        "author": "贯休",
        "content": "水蹴危梁翠拥沙，钟声微径入深花。\n嘴红涧鸟啼芳草，头白山僧自扞茶。\n松色摧残遭贼火，水声幽咽落人家。\n因寻古迹空惆怅，满袖香风白日斜。",
        "dynasty": "唐",
        "collection_info": null
    },
    {
        "uuid": "4749326536c91c5b4d839b07a6be2935",
        "title": "归东阳临岐上杜使君七首 一",
        "author": "贯休",
        "content": "小谢清高大谢才，圣君令泰此方来。\n一从到后常无事，铃阁公庭满绿苔。",
        "dynasty": "唐",
        "collection_info": null
    },
    {
        "uuid": "835e37943bd897ff94ad6045adc86b79",
        "title": "归东阳临岐上杜使君七首 二",
        "author": "贯休",
        "content": "红锦帐中歌白雪，乌皮几畔抚青英。\n不知何物为心地，赛却澄江彻底清。",
        "dynasty": "唐",
        "collection_info": null
    },
    {
        "uuid": "217dca1a3fd78a73572ad2dc344bb1ed",
        "title": "归东阳临岐上杜使君七首 三",
        "author": "贯休",
        "content": "谁报田中有黑虫，一家斋戒减仙容。\n分忧若也皆如此，天下家家有剩舂。",
        "dynasty": "唐",
        "collection_info": null
    },
    {
        "uuid": "edc24cead7f227d9adf0ef7f82656ed9",
        "title": "归东阳临岐上杜使君七首 四",
        "author": "贯休",
        "content": "忧民心切出衝炎，禾稼如云喜气兼。\n林下闲人亦何幸，也随旌斾到银尖。",
        "dynasty": "唐",
        "collection_info": null
    },
    {
        "uuid": "ddf26a36cf83d307542412bd05a772a5",
        "title": "归东阳临岐上杜使君七首 五",
        "author": "贯休",
        "content": "方恐狱中桃树出，忽闻枯木却生烟。\n褚祥为郡曾如此，却恐当时是偶然。",
        "dynasty": "唐",
        "collection_info": null
    },
    {
        "uuid": "f85cdbf040dabea102279aac6123db81",
        "title": "归东阳临岐上杜使君七首 六",
        "author": "贯休",
        "content": "枯骨纵横遍水湄，尽收为冢碧参差。\n分明为报精灵辈，好送旌旗到凤池。",
        "dynasty": "唐",
        "collection_info": null
    },
    {
        "uuid": "6b3c0a4c0b870ad1611f3a159cb8fc88",
        "title": "归东阳临岐上杜使君七首 七",
        "author": "贯休",
        "content": "舍鲁依刘一片云，好风吹去远纤尘。\n犹期明月清风夜，来作西园第八人。",
        "dynasty": "唐",
        "collection_info": null
    },
    {
        "uuid": "c4bcdaf7c2163feb164a7754061d5ba7",
        "title": "春",
        "author": "贯休",
        "content": "自来自去动洪鑪，无象无私无处无。\n迴鴈不多消气力，染花应最费工夫。\n溟蒙便恨豪家惜，浓暖深为政笔驱。\n莫讶相逢只添睡，伊余心不在荣枯。",
        "dynasty": "唐",
        "collection_info": null
    },
    {
        "uuid": "c5546dd8020a910d9d6bb2f975d6e907",
        "title": "闻迎真身",
        "author": "贯休",
        "content": "四海无波八表臣，恭闻今岁礼真身。\n七重鏁未开今钥，五色光先入紫宸。\n丹凤楼台飘瑞雪，岐阳草木亚香尘。\n可怜优钵罗花树，三十年来一度春。",
        "dynasty": "唐",
        "collection_info": null
    },
    {
        "uuid": "993dfa4a580a03d84d14f93c5353f0d9",
        "title": "灞陵战叟",
        "author": "贯休",
        "content": "剑刓秋水鬓梳霜，迴首胡天与恨长。\n官竟不封右校尉，鬬曾生挟左贤王。\n寻班超传空垂泪，读李陵书更断肠。\n今日灞陵陵畔见，春风花雾共茫茫。",
        "dynasty": "唐",
        "collection_info": null
    },
    {
        "uuid": "9cf7a1c0a72281010defaa53b4fb636e",
        "title": "遇道者",
        "author": "贯休",
        "content": "鹤骨松筋风貌殊，不言名姓绝荣枯。\n寻常藜杖九衢裏，莫是商山一皓无。\n身带烟霞游汗漫，药兼神鬼在葫芦。\n只应张果支公辈，时復相逢醉海隅。",
        "dynasty": "唐",
        "collection_info": null
    },
    {
        "uuid": "27440b198d4f17e5aeaba93ec4c86316",
        "title": "赠钟陵陈处士",
        "author": "贯休",
        "content": "否极方生社稷才，唯谭帝道鄙梯媒。\n高吟千首精怪动，长啸一声天地开。\n湖上独居多草木，山前频醉过风雷。\n吾皇仄席求贤久，莫待征书两度来。",
        "dynasty": "唐",
        "collection_info": null
    },
    {
        "uuid": "6d9d483df33741ee265e4c7d4242a09c",
        "title": "怀邻叟",
        "author": "贯休",
        "content": "常思东溪[庞]眉翁，是非不解两颊红。\n桔橰打水声嘎嘎，紫芋白薤肥蒙蒙。\n鸥鸭静游深竹裏，儿孙多在好花中。\n千门万户皆车马，谁爱如斯太古风。",
        "dynasty": "唐",
        "collection_info": null
    },
    {
        "uuid": "aee9f5c2d6e9a37f988a5f0256579e4b",
        "title": "赠轩辕先生",
        "author": "贯休",
        "content": "曾亲文景上金銮，语共容城语一般。\n久向红霞居不出，若非清世见应难。\n满鑪药熟分仙尽，几局棊终看海干。\n略问先生真甲子，只言弟子是刘安。",
        "dynasty": "唐",
        "collection_info": null
    },
    {
        "uuid": "39ad6b3caa47208204595331ddac2c1e",
        "title": "偶作因怀山中道侣",
        "author": "贯休",
        "content": "是是非非竟不真，桃花流水送青春。\n姓刘姓项今何在，争利争名愁杀人。\n必竟输他常寂默，只应赢得苦沈沦。\n深云道者相思否，归去来兮湘水滨。",
        "dynasty": "唐",
        "collection_info": null
    },
    {
        "uuid": "99d4a743ab86e9d92bce29fdf64a2235",
        "title": "送新罗人及第归",
        "author": "贯休",
        "content": "捧桂香和紫禁烟，远乡程彻巨鳌边。\n莫言挂席飞连夜，见说无风即数年。\n衣上日光真是火，岛旁鱼骨大于船。\n到乡必遇来王使，与作唐书寄一篇。",
        "dynasty": "唐",
        "collection_info": null
    },
    {
        "uuid": "66445a5cba470e46d9702e069c686d75",
        "title": "送新罗衲僧",
        "author": "贯休",
        "content": "扶桑枝西真气奇，古人呼为师子儿。\n六环金锡轻摆撼，万仞雪峤空参差。\n枕上已无乡国梦，囊中犹挈石头碑。\n多惭不便随高步，正是风清无事时。",
        "dynasty": "唐",
        "collection_info": null
    },
    {
        "uuid": "64726a090c35833396f2019acb67ad57",
        "title": "春晚桐江上闲望作",
        "author": "贯休",
        "content": "江上车声落日催，纷纷扰扰起红埃。\n更无人望青山立，空有帆衝夜色来。\n沙鸟似云钟外去，汀花如火雨中开。\n可怜潇洒鸱夷子，散髮扁舟去不迴。",
        "dynasty": "唐",
        "collection_info": null
    },
    {
        "uuid": "6bf4fa8ed73fda12f689412ecde2afee",
        "title": "商山道者",
        "author": "贯休",
        "content": "五千言外得玄音，石屋寒栖隔雪林。\n多傍松风梳绿髮，只烧崖药点黄金。\n澄潭龙气来萦砌，月冷星精下听琴。\n曾梦先生非此处，碧桃溪上紫烟深。",
        "dynasty": "唐",
        "collection_info": null
    },
    {
        "uuid": "bd30ea4eb992bcd625f989e6632e6d6b",
        "title": "闻许棠及第因寄桂雍",
        "author": "贯休",
        "content": "时清道合出尘埃，清苦为诗不杖媒。\n今日桂枝平折得，几年春色併将来。\n势扶九万风初极，名到三山花正开。\n更有平人居蛰屋，还应为作一声雷。",
        "dynasty": "唐",
        "collection_info": null
    },
    {
        "uuid": "546d5aa69f8a663fc8953f6d32e1d345",
        "title": "瀔江秋居作",
        "author": "贯休",
        "content": "无事相关性自摅，庭前拾叶等闲书。\n青山万里竟不足，好竹数竿凉有余。\n近看老经加澹泊，欲归少室復何如。\n面前小沼清如镜，终养琴高赤鲤鱼。",
        "dynasty": "唐",
        "collection_info": null
    },
    {
        "uuid": "a9f2c46d4d26ad3a305b1d9ec8fb521b",
        "title": "上缙云段使君",
        "author": "贯休",
        "content": "清畏人知人尽知，缙云三载得宣尼。\n活民刀尺虽无象，出世文章岂有师。\n朮气芝香粘瓮榼，云痕翠点满旌旗。\n今朝暂到金台上，颇觉心如太古时。",
        "dynasty": "唐",
        "collection_info": null
    },
    {
        "uuid": "558c120270f39c729cf8a7651d55ed52",
        "title": "春末兰溪道中作",
        "author": "贯休",
        "content": "山花零落红与绯，汀烟蒙茸江水肥。\n人担犂锄细雨歇，路入桑柘斜阳微。\n深喜东州云寇去，不知西狩何时归？清平时节何时是，转觉人心与道违。",
        "dynasty": "唐",
        "collection_info": null
    },
    {
        "uuid": "ebccc7c596d97ce369b1e244da7ae729",
        "title": "野居偶作",
        "author": "贯休",
        "content": "高谈清虚即是家，何须须占好烟霞。\n无心于道道自得，有意向人人转赊。\n风触好花文锦落，砌横流水玉琴斜。\n但令如此还如此，谁羡前程未可涯。",
        "dynasty": "唐",
        "collection_info": null
    },
    {
        "uuid": "7cea664a0055aeeab55735db12ca266e",
        "title": "再游东林寺作五首 一",
        "author": "贯休",
        "content": "台殿参差耸瑞烟，桂花飘雪水潺潺。\n莫疑远去无消息，七万余年始半年。",
        "dynasty": "唐",
        "collection_info": null
    },
    {
        "uuid": "c375b0673b0bea29a4a01f9df9a9bc7f",
        "title": "再游东林寺作五首 二",
        "author": "贯休",
        "content": "桓玄旧辇残云湿，耶舍孤坟落照迟。\n有箇山僧倚松睡，恐人来取白猨儿。",
        "dynasty": "唐",
        "collection_info": null
    },
    {
        "uuid": "f5d29012fc199ef11aa24291a75be391",
        "title": "再游东林寺作五首 三",
        "author": "贯休",
        "content": "玉像珠龛香阵横，锦霞多傍石墙生。\n辟蛇行者今何在，花裏唯闻鸠鸟声。",
        "dynasty": "唐",
        "collection_info": null
    },
    {
        "uuid": "f870d75bfdc67d56f0b0254b2127758a",
        "title": "再游东林寺作五首 四",
        "author": "贯休",
        "content": "爱陶长官醉兀兀，送陆道士行迟迟。\n买酒过溪皆破戒，斯何人斯师如斯。",
        "dynasty": "唐",
        "collection_info": null
    },
    {
        "uuid": "f3b60e8190ac1ebe3959642e5ca320c3",
        "title": "再游东林寺作五首 五",
        "author": "贯休",
        "content": "白薝卜花露滴滴，红苾刍草香蒙蒙。\n田地更无尘一点，是何人合住其中。",
        "dynasty": "唐",
        "collection_info": null
    },
    {
        "uuid": "f9d8d7f6e017850457e4ee434e84b803",
        "title": "题兰江言上人院二首 一",
        "author": "贯休",
        "content": "一生只着一麻衣，道业还欺习彦威。\n手把新诗说山梦，石桥天柱雪霏霏。",
        "dynasty": "唐",
        "collection_info": null
    },
    {
        "uuid": "6f9e79c63193db0d2941a87bd0cbac53",
        "title": "题兰江言上人院二首 二",
        "author": "贯休",
        "content": "只是危吟坐翠层，门前岐路自崩腾。\n青云名士时相访，茶煮西峰瀑布冰。",
        "dynasty": "唐",
        "collection_info": null
    },
    {
        "uuid": "0b038982b52e45fe44ce2c6bfa1dd8e1",
        "title": "中秋十五夜月",
        "author": "贯休",
        "content": "噀雪喷霜满碧虚，王孙公子翫相呼。\n从来天匠为轮足，自是人心此夜余。\n静入万家危露滴，清埋众象呌鸿孤。\n坐来惟觉情无极，何况三湘与五湖。",
        "dynasty": "唐",
        "collection_info": null
    },
    {
        "uuid": "6349f17f6ec5bd3f9b6b718639fee254",
        "title": "鹭鸶有怀",
        "author": "贯休",
        "content": "粉魄霜华为尔枯，鸳鸯相伴更堪图。\n爱来沙岛遗银屋，终作金笼养雪雏。\n栖宿必多清濑梦，品流还次白猨徒。\n今朝不觉频回首，曾伴瑶花近玉壶。",
        "dynasty": "唐",
        "collection_info": null
    },
    {
        "uuid": "56fe0f181ea4b51d67172bde3528cbf4",
        "title": "东阳罹乱后怀王慥使君五首 一",
        "author": "贯休",
        "content": "昨来祗对汉诸侯，胜事消磨不自由。\n裂地鼓鼙军□急，连天烽火阵云秋。\n砍毛淬剑虽无数，歃血为盟不到头。\n谁为今朝奉明主，使君司户在隋州。",
        "dynasty": "唐",
        "collection_info": null
    },
    {
        "uuid": "c392b25ab9e295bb53b2027cbfb09e1e",
        "title": "东阳罹乱后怀王慥使君五首 二",
        "author": "贯休",
        "content": "只报精兵过大河，东西南北杀人多。\n可怜白日浑如此，来似蝗虫争奈何。\n天意岂应容版乱，人心都改太凋讹。\n不胜惆怅还惆怅，一曲东风月胯歌。",
        "dynasty": "唐",
        "collection_info": null
    },
    {
        "uuid": "4db26ac8bd87c42b5a011448fcaf2c3b",
        "title": "东阳罹乱后怀王慥使君五首 三",
        "author": "贯休",
        "content": "为郡无如王使君，一家清冷似云根。\n货财不入崔洪口，俎豆尝闻夫子言。\n鬚髮坐成三载雪，黎氓空负二天恩。\n不堪西望西风起，纵火昆崙谁为论。",
        "dynasty": "唐",
        "collection_info": null
    },
    {
        "uuid": "daece7e4b780d284df9fdb4db7a4a761",
        "title": "东阳罹乱后怀王慥使君五首 四",
        "author": "贯休",
        "content": "魄慑魂飞骨亦销，此魂此魄亦难招。\n黄今白玉家家尽，绣闼雕甍处处烧。\n惊动干坤常黯惨，深藏山岳亦倾摇。\n恭闻国有英雄将，拟把何心荅圣朝。",
        "dynasty": "唐",
        "collection_info": null
    },
    {
        "uuid": "e4d2c9667876702072bb4ad2c27f0bd6",
        "title": "东阳罹乱后怀王慥使君五首 五",
        "author": "贯休",
        "content": "不是龚黄覆育才，即须清苦远尘埃。\n无人与奏吾皇去，致乱唯因酷吏来。\n刳剥生灵为事业，巧通毫谮作梯媒。\n令人转忆王夫子，一片真风去不迴。",
        "dynasty": "唐",
        "collection_info": null
    },
    {
        "uuid": "5051f8da0813a2fd07977925747355f5",
        "title": "秋夜怀嵩少因寄洛中旧知",
        "author": "贯休",
        "content": "鑪爇旃檀不称贫，霏霏玉露湿禅巾。\n紫金地上三更月，红藕香中一病身。\n少室少年偏入梦，多时多事去无因。\n如今憔悴头成雪，空想嵯峨羡故人。",
        "dynasty": "唐",
        "collection_info": null
    },
    {
        "uuid": "2347d33c8cb713faf614a0fa4f94a2a1",
        "title": "避地毘陵寒月上孙徽使君兼寄东阳王使君三首 一",
        "author": "贯休",
        "content": "一到毘陵心更劳，冷吟闲步拥云袍。\n岂缘思妙尘埃少，自是风清物态高。\n野色疎黄连楚甸，故山奇碧隔河桥。\n终须愚谷中安致，不是人间好羽毛。",
        "dynasty": "唐",
        "collection_info": null
    },
    {
        "uuid": "e6905d154237eb7fccf45913bb340e45",
        "title": "避地毘陵寒月上孙徽使君兼寄东阳王使君三首 二",
        "author": "贯休",
        "content": "常忆双溪八咏前，讲诗论道接清贤。\n文欺白凤真难及，药捻红蕖岂偶然。\n花湿瑞烟粘玉磬，帘垂幽鸟啄苔钱。\n自怜不是悠悠者，吟嚼真风二十年。",
        "dynasty": "唐",
        "collection_info": null
    },
    {
        "uuid": "1965fa963f51255e9ff13a6cb8168a70",
        "title": "避地毘陵寒月上孙徽使君兼寄东阳王使君三首 三",
        "author": "贯休",
        "content": "□雷车雨滴阶声，寂寞焚香独闭扃。\n锦绣文章无路达，袴襦歌咏隔墙听。\n松声冷浸茶轩碧，苔点狂吞纳线青。\n唯有孤高江太守，不忘病客在禅灵。",
        "dynasty": "唐",
        "collection_info": null
    },
    {
        "uuid": "07172d302e7838a5924d3ae90575ed50",
        "title": "秋末寄上桐江冯使君",
        "author": "贯休",
        "content": "山东山色胜诸山，谢守清高不可攀。\n薄俗尽于言下泰，苦心唯到醉中闲。\n香凝锦帐抄书后，月转棠阴送客还。\n野客霑恩归未得，萧萧霜叶满柴关。",
        "dynasty": "唐",
        "collection_info": null
    },
    {
        "uuid": "1dca533ed2c2aa042f8d38ea5d0fed48",
        "title": "禅师",
        "author": "贯休",
        "content": "击鼓求亡益是非，木中生火更何为。\n吾师别是醍醐昧，不是知心人不知。",
        "dynasty": "唐",
        "collection_info": null
    },
    {
        "uuid": "4eb88477ed3e8346b1add9764aabe37d",
        "title": "道士",
        "author": "贯休",
        "content": "花岛相逢满袖云，藉花论道过金巾。\n腾腾又入仙山去，只恐是青城丈人。",
        "dynasty": "唐",
        "collection_info": null
    },
    {
        "uuid": "b8923ebdaaf601db78648306c5334411",
        "title": "风琴",
        "author": "贯休",
        "content": "至境心为造化功，一枝青竹四弦风。\n寥寥双耳更深后，如在缑山明月中。",
        "dynasty": "唐",
        "collection_info": null
    },
    {
        "uuid": "13f4f453b4c96c8a09015a7a92117d3e",
        "title": "庭橘",
        "author": "贯休",
        "content": "蚁踏金苞四五株，洞庭山上味何殊。\n不缘松树称君子，肯便甘人唤木奴。",
        "dynasty": "唐",
        "collection_info": null
    },
    {
        "uuid": "c52b592eddc23e876c3ab577da0e6a86",
        "title": "落花",
        "author": "贯休",
        "content": "蝶醉蜂痴一簇香，绣葩红蔕堕残芳。\n因嗟好德人难得，公子王孙尽断肠。",
        "dynasty": "唐",
        "collection_info": null
    },
    {
        "uuid": "0a37d0ab3f3616511ec3d1364439740d",
        "title": "孤云",
        "author": "贯休",
        "content": "将比鹭鸶还恐屈，始思残雪不如多。\n清风相引去更远，皎洁孤高奈尔何。",
        "dynasty": "唐",
        "collection_info": null
    },
    {
        "uuid": "67ddbf49785bd340866aa30ccd01eb8a",
        "title": "苦吟",
        "author": "贯休",
        "content": "河薄星疎雪月孤，松枝清气入肌肤。\n因知好句胜金玉，心极神劳特地无。",
        "dynasty": "唐",
        "collection_info": null
    },
    {
        "uuid": "2866fce42f0a86c203f36174e0f4606f",
        "title": "古战处",
        "author": "贯休",
        "content": "鬼气苍黄棘叶红，昔时人血此时风。\n相怜极目无疆地，曾落将军一阵中。",
        "dynasty": "唐",
        "collection_info": null
    },
    {
        "uuid": "3c1b9edbfcb889ed701ed4f2fb089f40",
        "title": "偶然作",
        "author": "贯休",
        "content": "蝉声引出石中蛩，寂寞门扃叶数重。\n谁道思山心不切，等闲尽出两三峰。",
        "dynasty": "唐",
        "collection_info": null
    },
    {
        "uuid": "28bc0ba4596590d9a56333ec2bbbeacb",
        "title": "招友人宿",
        "author": "贯休",
        "content": "银地无尘金菊开，紫梨红枣堕莓苔。\n一泓秋水一轮月，今夜故人来不来。",
        "dynasty": "唐",
        "collection_info": null
    },
    {
        "uuid": "063dfbede6aac0eb6a83a38337ec8626",
        "title": "山居诗二十四首 一",
        "author": "贯休",
        "content": "休话諠譁事事难，山翁只合住深山。\n数声清磬是非外，一箇闲人天地间。\n绿圃空阶云冉冉，异禽灵草水潺潺。\n无人与向羣儒说，岩桂枝高亦好扳。",
        "dynasty": "唐",
        "collection_info": null
    },
    {
        "uuid": "8e7a1b6b17f4a636915b2b9416f719bd",
        "title": "山居诗二十四首 二",
        "author": "贯休",
        "content": "难是言休即便休，清吟孤作碧溪头。\n三间茆屋无人到，十里松阴独自游。\n明月清风宗炳社，夕阳秋色庾公楼。\n修心未到无心地，万种千般逐水流。",
        "dynasty": "唐",
        "collection_info": null
    },
    {
        "uuid": "816365a3304ac3b7f97202e1a25a8a4d",
        "title": "山居诗二十四首 三",
        "author": "贯休",
        "content": "好鸟声长睡眼开，好茶擎乳坐莓苔。\n不闻荣辱成番尽，只见熊罴作队来。\n诗裏从前欺白雪，道情终遣似婴孩。\n由来此事知音少，不是真风去不迴。",
        "dynasty": "唐",
        "collection_info": null
    },
    {
        "uuid": "582407913eb36100eb4c29ff8dcbadc5",
        "title": "山居诗二十四首 四",
        "author": "贯休",
        "content": "万境忘机是道华，碧芙蓉裏日空斜。\n幽深有径通仙窟，寂寞无人落异花。\n掣电浮云真好喻，如龙似凤不须夸。\n君看江上英雄冢，只有松根与柏槎。",
        "dynasty": "唐",
        "collection_info": null
    },
    {
        "uuid": "90250dfa2a4430efff5851df332bfed5",
        "title": "山居诗二十四首 五",
        "author": "贯休",
        "content": "鞭后从他素髮兼，涌清奔碧冷侵帘。\n高奇章句无人爱，澹泊身心举世嫌。\n白石桥高吟不足，红霞影暖卧无厌。\n居山别有非山意，莫错将予比宋纤。",
        "dynasty": "唐",
        "collection_info": null
    },
    {
        "uuid": "f8c3d590300cbdc9451a9cab1981f248",
        "title": "山居诗二十四首 六",
        "author": "贯休",
        "content": "鸟外尘中四十秋，亦曾高挹汉诸侯。\n如斯标致虽清拙，大丈夫儿合自由。\n紫朮黄菁苗蕺蕺，锦囊香麝语啾啾。\n终须心到曹溪叟，千岁槠根雪满头。",
        "dynasty": "唐",
        "collection_info": null
    },
    {
        "uuid": "aae00d967045ccb8fe582d93157ebade",
        "title": "山居诗二十四首 七",
        "author": "贯休",
        "content": "慵甚嵇康竟不迴，何妨方寸似寒灰。\n山精日作儿童出，仙者时将玉器来。\n筠帚埽花惊睡鹿，地垆烧树带枯苔。\n不行朝市多时也，许史金张安在哉。",
        "dynasty": "唐",
        "collection_info": null
    },
    {
        "uuid": "a00fc914bf726dd1fb5dc9e4fbdcd8b2",
        "title": "山居诗二十四首 八",
        "author": "贯休",
        "content": "心心心不住希夷，石屋巉岩鬓髮垂。\n养竹不除当路笋，爱松留得碍人枝。\n焚香开卷霞生砌，捲箔冥心月在池。\n多少故人头尽白，不知今日又何之。",
        "dynasty": "唐",
        "collection_info": null
    },
    {
        "uuid": "c439e796bba170264455aa5145a25de9",
        "title": "山居诗二十四首 九",
        "author": "贯休",
        "content": "龙藏琅函遍九垓，霜钟金鼓振琼台。\n堪嗟一句无人得，遂使吾师特地来。\n无角铁牛眠少室，生儿石女老黄梅。\n令人转忆庞居士，天上人间不可陪。",
        "dynasty": "唐",
        "collection_info": null
    },
    {
        "uuid": "9dbd1ca514bb13a8f9e8ba037dfcc734",
        "title": "山居诗二十四首 十",
        "author": "贯休",
        "content": "五岳烟霞连不断，三山洞穴去应通。\n石窗欹枕疎疎雨，水碓无人浩浩风。\n童子念经深竹裏，猕猴拾蝨夕阳中。\n因思往事抛心力，六七年来楚水东。",
        "dynasty": "唐",
        "collection_info": null
    },
    {
        "uuid": "adb593553a83954901a8446bfead5185",
        "title": "山居诗二十四首 十一",
        "author": "贯休",
        "content": "尘埃中更有埃尘，时復双眉十为颦。\n赖有年光飞似箭，是何心地亦称人。\n回贤参孝时时说，蜂虿狼贪日日新。\n天意刚容此徒在，不堪惆怅不堪陈。",
        "dynasty": "唐",
        "collection_info": null
    },
    {
        "uuid": "c6db9ea303bdfe6a88e852524bdc3dba",
        "title": "山居诗二十四首 十二",
        "author": "贯休",
        "content": "翠窦烟岩画不成，桂华瀑沫杂芳馨。\n拨霞扫雪和云母，掘石移松得茯苓。\n好鸟傍花窥玉磬，嫩苔和水没金缾。\n从他人说从他笑，地覆天翻也只宁。",
        "dynasty": "唐",
        "collection_info": null
    },
    {
        "uuid": "daa10ab6c624442158f69bae3adc1a93",
        "title": "山居诗二十四首 十三",
        "author": "贯休",
        "content": "腾腾兀兀步迟迟，兆朕消磨只自知。\n龙猛金膏虽未作，孙登土窟且相宜。\n薜萝山帔偏能𫃷，橡栗年粮亦且支。\n已得真人好消息，人间天上更无疑。",
        "dynasty": "唐",
        "collection_info": null
    },
    {
        "uuid": "16cd1c2ea715210d9c9a1780a2cf8a11",
        "title": "山居诗二十四首 十四",
        "author": "贯休",
        "content": "岚嫩风轻似碧纱，雪楼金像隔烟霞。\n葛苞玉粉生香壠，菌簇银钉满净楂。\n举世只知嗟逝水，无人微解悟空花。\n可怜扰扰尘埃裏，双鬓如银事似麻。",
        "dynasty": "唐",
        "collection_info": null
    },
    {
        "uuid": "400ac6998fb9349fabb78cbbea505fea",
        "title": "山居诗二十四首 十五",
        "author": "贯休",
        "content": "千岩万壑路倾欹，杉桧蒙蒙独掩扉。\n斸药童穿溪𥕕去，采花蜂冒晓烟归。\n闲行放意寻流水，静坐支颐到落晖。\n长忆南泉好言语，如斯痴钝者还稀。",
        "dynasty": "唐",
        "collection_info": null
    },
    {
        "uuid": "6be011f77ad6d918e6891baa1235e2a7",
        "title": "山居诗二十四首 十六",
        "author": "贯休",
        "content": "一庵冥目在穹冥，菌枕松床藓阵青。\n乳鹿暗行柽径雪，瀑泉微溅石楼经。\n闲行不觉过天井，长啸深能动岳灵。\n应恐无人知此意，非凡非圣独醒醒。",
        "dynasty": "唐",
        "collection_info": null
    },
    {
        "uuid": "c0c65f5aa56ed91bbb6b5c288b46661f",
        "title": "山居诗二十四首 十七",
        "author": "贯休",
        "content": "慵刻芙蓉传永漏，休夸丽藻鄙汤休。\n且为小囤盛红粟，别有珍禽胜白鸥。\n拾栗远寻深涧底，弄猨多在小峯头。\n不能更出尘中也，百炼刚为绕指柔。",
        "dynasty": "唐",
        "collection_info": null
    },
    {
        "uuid": "19a36f1de19810fb6996f7014c909d2b",
        "title": "山居诗二十四首 十八",
        "author": "贯休",
        "content": "业薪心火日烧煎，浪死虚生自古然。\n陆氏称龙终妄矣，汉家得鹿更空焉。\n白衣居士深深说，青眼胡僧远远传。\n刚地无人知此意，不堪惆怅落花前。",
        "dynasty": "唐",
        "collection_info": null
    },
    {
        "uuid": "3dc6ae5494d4c18a58d4d1595d720495",
        "title": "山居诗二十四首 十九",
        "author": "贯休",
        "content": "露滴红兰玉满畦，闲拖象屣到峯西。\n但令心似莲花洁，何必身将槁木齐。\n古壍细烟红树老，半岩残雪白猨啼。\n虽然不是桃源洞，春至桃花亦满蹊。",
        "dynasty": "唐",
        "collection_info": null
    },
    {
        "uuid": "11ed3d9510c27468bb5a9403a0e1cc17",
        "title": "山居诗二十四首 二十",
        "author": "贯休",
        "content": "自休自已自安排，常愿居山事偶谐。\n僧采树衣临绝壑，狖争山果落空阶。\n闲担茶器缘青障，静衲禅袍坐绿崖。\n虚作新诗反招隐，出来多与此心乖。",
        "dynasty": "唐",
        "collection_info": null
    },
    {
        "uuid": "9da80b7f00a68d80a9c5e24012c1a41b",
        "title": "山居诗二十四首 二十一",
        "author": "贯休",
        "content": "石垆金鼎红蕖嫩，香阁茶棚绿巘齐。\n坞烧崩腾奔涧鼠，岩花狼籍鬬山鸡。\n蒙庄环外知音少，阮籍途穷旨趣低。\n应有世人来觅我，水重山迭几层迷。",
        "dynasty": "唐",
        "collection_info": null
    },
    {
        "uuid": "41c16480ae71d11e9f4d6cff9cff1410",
        "title": "山居诗二十四首 二十二",
        "author": "贯休",
        "content": "自古浮华能几几，逝波终日去滔滔。\n汉王废苑生秋草，吴主荒宫入夜涛。\n满屋黄金机不息，一头白髮气犹高。\n岂知知足金仙子，霞外天香满毳袍。",
        "dynasty": "唐",
        "collection_info": null
    },
    {
        "uuid": "21e0b022d2b7eeb0153732127df7f5d6",
        "title": "山居诗二十四首 二十三",
        "author": "贯休",
        "content": "如愚何止直如弦，只合深藏碧嶂前。\n但见山中常有雪，不知世上是何年。\n野人爱向庵前笑，赤玃频来袖畔眠。\n只有逍遥好知己，何须更问洞中天。",
        "dynasty": "唐",
        "collection_info": null
    },
    {
        "uuid": "e0a1a903ffeb86d8ab0d396986adfebf",
        "title": "山居诗二十四首 二十四",
        "author": "贯休",
        "content": "支公放鹤情相似，范泰论交趣不同。\n有念尽为烦恼相，无私方称水晶宫。\n香焚薝卜诸峯晓，珠掐金刚万境空。\n若买山资言不及，恆河沙劫用无穷。",
        "dynasty": "唐",
        "collection_info": null
    },
    {
        "uuid": "2e3700526914210e582830ed53bade31",
        "title": "再逢虚中道士三首 一",
        "author": "贯休",
        "content": "天目西峯古坏坛，坛边相别雪漫漫。\n如今四十余年也，还共当时恰一般。",
        "dynasty": "唐",
        "collection_info": null
    },
    {
        "uuid": "fa027fbfccd61dc76ad8cb46d13fd226",
        "title": "再逢虚中道士三首 二",
        "author": "贯休",
        "content": "囊裏灵龟小似钱，道伊年与我同年。\n壶中长挈天相逐，何处昇天更有天。",
        "dynasty": "唐",
        "collection_info": null
    },
    {
        "uuid": "6443635fe148368a37eaa1f4a437e27b",
        "title": "再逢虚中道士三首 三",
        "author": "贯休",
        "content": "吾道将君道且殊，君鬚全似老君鬚。\n寻常有语争堪信，爱说蟠桃似瓮麤。",
        "dynasty": "唐",
        "collection_info": null
    },
    {
        "uuid": "20b0a7f086a75154562d40a4dff6cb33",
        "title": "上卢使君二首 一",
        "author": "贯休",
        "content": "一领彤弓下赤墀，惟将清净作藩篱。\n马卿山岳金相似，张绪风情柳不如。\n心染烟霞新句出，笔驱奸蠹宿根隳。\n鄱阳黎庶还堪羡，头有重天足有牦。",
        "dynasty": "唐",
        "collection_info": null
    },
    {
        "uuid": "c4002ff8570c369093b1a4b987218149",
        "title": "上卢使君二首 二",
        "author": "贯休",
        "content": "司马迁文亚圣人，三头九陌碾香尘。\n尽传棣萼麟兼凤，终作昌朝甫与申。\n楼耸娇歌疎雨过，风含和气满城春。\n因知寰海昇平去，又见高宗梦裏人。",
        "dynasty": "唐",
        "collection_info": null
    },
    {
        "uuid": "892cd4f12d0b4a53ce525a012b78131e",
        "title": "陪冯使君游六首 登干霄亭",
        "author": "贯休",
        "content": "拥翠扪萝山屐轻，飘飖红斾在青冥。\n仙科朱绂言非贵，溪鸟林泉癖爱听。\n古桂林边棊局湿，白云堆裏茗烟青。\n因思庐岳弥天客，手把金书倚石屏。",
        "dynasty": "唐",
        "collection_info": null
    },
    {
        "uuid": "578f7f4e2f8ca5af2627c4b6e3ebaf41",
        "title": "陪冯使君游六首 游灵泉院",
        "author": "贯休",
        "content": "珂佩喧喧满路岐，乱泉声裏扣禅扉。\n对花语合希夷境，坐石苔黏黻黼衣。\n鸟啄古杉云冉冉，风吹清磬露霏霏。\n惠岩亦有孤峯在，只恋翻经未得归。",
        "dynasty": "唐",
        "collection_info": null
    },
    {
        "uuid": "3496ddafe1661a1e38ed653c064bf3a8",
        "title": "陪冯使君游六首 过相思岭",
        "author": "贯休",
        "content": "誉自馨香道自怡，相思岭上却无机。\n荒蕖叶覆深霞在，片石人吟一鸟飞。\n何处风砧传古曲，谁家冢树挂斜晖。\n因思往事真堪笑，鹤背渔竿未是归。",
        "dynasty": "唐",
        "collection_info": null
    },
    {
        "uuid": "cf741521478a0d1ed0ec7a49f85c3b4a",
        "title": "陪冯使君游六首 锦沙墩",
        "author": "贯休",
        "content": "临水登山兴自奇，锦沙墩上最多时。\n虽云髮白孤峯好，其奈名清圣主知。\n草媚莲塘资逸步，云生松壑有新诗。\n翛然别是神仙趣，岂羡东山妓乐随。",
        "dynasty": "唐",
        "collection_info": null
    },
    {
        "uuid": "09db74d7c2d2e6dec3620c91516cb0f5",
        "title": "陪冯使君游六首 钓罾潭",
        "author": "贯休",
        "content": "境静江清无事时，红旌画鹢动渔矶。\n心期只是行春去，日暮还应待鹤归。\n风破绮霞山寺出，人歌白雪岛花飞。\n自怜亦在仙舟上，玉浪翻翻溅草衣。",
        "dynasty": "唐",
        "collection_info": null
    },
    {
        "uuid": "9f2cd0cc9b40e971343f01b1a5d5e835",
        "title": "陪冯使君游六首 迎仙阁",
        "author": "贯休",
        "content": "涧香霞影遶楼台，捲箔凭阑耳目开。\n况从旌旗近鸾凤，可怜谈笑出尘埃。\n火云不入长松径，露茗何须白玉杯。\n谁道迎仙仙不至，今朝还有谢公来。",
        "dynasty": "唐",
        "collection_info": null
    },
    {
        "uuid": "054e4f6953f2a86825b4eb1bee08f5e7",
        "title": "贺雨上王使君二首 一",
        "author": "贯休",
        "content": "一片丹心合万灵，应时甘雨带龙腥。\n驱尘煞烧连穷□，□电衝霓满窅冥。\n处处已知仓廪溢，家家皆歇管弦听。\n应须蚤勒南山石，黄霸清风满内庭。",
        "dynasty": "唐",
        "collection_info": null
    },
    {
        "uuid": "1f10f61648141617c70833e4ce2bfae6",
        "title": "贺雨上王使君二首 二",
        "author": "贯休",
        "content": "由来天赞德唯馨，朋祷心期事尽行。\n玄妙久闻谈佛母，感通今日见神明。\n破除秋热飘萧尽，还似春时散漫倾。\n他日为霖亦如此，诸生无不沐经营。",
        "dynasty": "唐",
        "collection_info": null
    },
    {
        "uuid": "9b1994bffb7868c1263248f57240d263",
        "title": "感怀寄卢给事二首 一",
        "author": "贯休",
        "content": "绵绵远念近来多，喜鹊随函到绿萝。\n虽匪二贤曾入洛，忽惊六义减沈疴。\n童扳邻杏隳墙瓦，燕啄花泥落砌莎。\n好更因人寄消息，沃州归去已蹉跎。",
        "dynasty": "唐",
        "collection_info": null
    },
    {
        "uuid": "c9a483938726411f541156ad8d0aaedc",
        "title": "感怀寄卢给事二首 二",
        "author": "贯休",
        "content": "常忆团圆绣像前，东归经乱独生全。\n孤峯已住六七处，万事无成三十年。\n每想苑墙危逼路，更思钵塔晓凌烟。\n如今憔悴荆枝尽，一讽来书一怆然。",
        "dynasty": "唐",
        "collection_info": null
    },
    {
        "uuid": "b58e6f3f6f82a609b9224e923cbc0a6c",
        "title": "贺郑使君",
        "author": "贯休",
        "content": "三衢蜂虿陷城池，八咏龙韬整武貔。\n纔谕危亡书半幅，便思父母泪双垂。\n戈收甲束投仁境，汗浃魂飘拜虎旗。\n死地再生知德重，精兵连譀觉山移。\n人和美叶祯祥出，阵善深为典教推。\n仗信输诚方始是，执俘折馘欲何为。\n清威严令无纤𡏖，长路深山不拾遗。\n七邑恩波歌浩渺，一方云物自鲜奇。\n天文仰视同诸掌，劒术无前更数谁。\n战马闲眠汀草远，秋鼙干揭岳霞隳。\n义为土地精灵伏，仁作金汤铁石卑。\n龚遂刘宽同煦妪，张飞关羽太驱驰。\n笙歌席上偏怜客，刀劒林中亦念诗。\n縠渚美为长饮水，金山高作受降碑。\n时犹草草秋方尽，陈是堂堂孰敢窥。\n宠渥岂唯分节钺，勋庸须勒上钟彝。\n神资天赞谁堪比，名遂功成自不知。\n捲箔倚阑云欲雪，拥垆倾榼酒如饴。\n扶尧社稷常忧老，到郭汾阳亦未迟。\n释子沾恩无以报，只将葑菲贺阶墀。",
        "dynasty": "唐",
        "collection_info": null
    },
    {
        "uuid": "cfe4774395066ba0a873ff3cf5f7ebc8",
        "title": "送郑使君",
        "author": "贯休",
        "content": "刺婺廉闽动帝台，唯将清净作梯媒。\n绿沈枪卓妖星落，白玉壶澄苦雾开。\n仁爱久悬溪上月，恩光又发领头梅。\n天资刘邵龚黄笔，神助韩彭卫霍才。\n古驿劒江分掩映，画旗花舫下喧豗。\n凤麟帟幕芙蓉坼，洞壑清威霹雳来。\n礼乐封疆添礼乐，尘埃时节勿尘埃。\n荔支花下驱千骑，薝葡林中礼万迴。\n视事蛮奴磨玉砚，邀宾海月射金杯。\n讴歌合合千门乐，鼙角雄雄一阁雷。\n君父恩深头早白，子孙荣袭日难陪。\n东阳缁素如何好，空向生祠祝上台。",
        "dynasty": "唐",
        "collection_info": null
    },
    {
        "uuid": "d7d3733fe2318fbeab5dd27dd8b6f689",
        "title": "赠杨公杜之舅",
        "author": "贯休",
        "content": "分尽君忧一不遗，凤书征入万民悲。\n风云终日如相逐，雨露前程即可知。\n画舸还盛江革石，秋山又看谢安棊。\n谈谐尽是经邦术，头角由来出世姿。\n天地事须归橐籥，文章谁得到罘罳。\n扣舷傍岛清吟健，问俗看渔晚泊迟。\n霞影满江摇枕簟，鸟行和月下涟漪。\n周秦汉魏书书在，麟凤龟龙步步随。\n金殿恩波将浩浩，圭峯意绪谩孜孜。\n郡中条令春常在，境外謌谣美更奇。\n道者药垆留要妙，林僧禅偈寄相思。\n王杨卢骆真何者，房杜萧张更是谁。\n应念衢民千万户，家家皆置一生祠。",
        "dynasty": "唐",
        "collection_info": null
    },
    {
        "uuid": "bd26d66952bc678d5adc7231d3bc3e29",
        "title": "游金华山禅院",
        "author": "贯休",
        "content": "兹地曾栖菩萨僧，旃檀楼殿瀑崩腾。\n因知境胜终难到，问着人来悉不曾。\n斜谷暗藏千载雪，薄岚常翳一龛灯。\n多惭不及当时海，又下嵯峨一万层。",
        "dynasty": "唐",
        "collection_info": null
    },
    {
        "uuid": "e4a21c9f73249147f0e661562203ecdb",
        "title": "寄郑道士二首 一",
        "author": "贯休",
        "content": "常忆苏耽好羽仪，信安山观住多时。\n不知玉质双栖处，两箇仙人是阿谁。",
        "dynasty": "唐",
        "collection_info": null
    },
    {
        "uuid": "94546b8e42d96d0356acc252aa09a498",
        "title": "寄郑道士二首 二",
        "author": "贯休",
        "content": "谁带金轮髻裏珠，何妨相逐去清都。\n旧山大有闲田地，五色香茆有子无。",
        "dynasty": "唐",
        "collection_info": null
    },
    {
        "uuid": "5f0814c27005d76c100f045d0a4016ef",
        "title": "送少年禅师二首 一",
        "author": "贯休",
        "content": "秀眉青目树花衣，一钵随缘智不知。\n佛与轮王嫌不作，世间刚有箇痴儿。",
        "dynasty": "唐",
        "collection_info": null
    },
    {
        "uuid": "eb7ce162df5658ebfb13f6b922016f02",
        "title": "送少年禅师二首 二",
        "author": "贯休",
        "content": "万水千山一鹤飞，岂愁游子暮何之。\n古今此着无人会，王积新输更不疑。",
        "dynasty": "唐",
        "collection_info": null
    },
    {
        "uuid": "afee048311553d1971fd75086e5905c3",
        "title": "古劒池",
        "author": "贯休",
        "content": "秋水莲花三四枝，我来慷慨步迟迟。\n不决浮云斩邪佞，真成龙去拟何为。",
        "dynasty": "唐",
        "collection_info": null
    },
    {
        "uuid": "7529beb68b36e74785d4c316b78e36ad",
        "title": "曹娥碑",
        "author": "贯休",
        "content": "高碑说尔孝应难，弹指端思白浪间。\n堪叹行人不迴首，前山应是苎萝山。",
        "dynasty": "唐",
        "collection_info": null
    },
    {
        "uuid": "48b328069d4bba5b6c895ab53e735ebe",
        "title": "比干传",
        "author": "贯休",
        "content": "昏王亡国岂堪陈，只见明诚不见身。\n想得先生也知自，欲将留与后来人。",
        "dynasty": "唐",
        "collection_info": null
    },
    {
        "uuid": "3d09402fbf3aaea299d7a532b2397ea6",
        "title": "送人游茆山",
        "author": "贯休",
        "content": "鸟啼花笑暖纷纷，路入青云白石门。\n君到前头好看好，老僧或恐是茆君。",
        "dynasty": "唐",
        "collection_info": null
    },
    {
        "uuid": "3623f08015772ebc15650c7f891b2828",
        "title": "闻杜宇",
        "author": "贯休",
        "content": "咽雨哀风更不停，春光于尔岂无情。\n宜须唤得谢豹出，方始年年无此声。",
        "dynasty": "唐",
        "collection_info": null
    },
    {
        "uuid": "fb861fcea59c21fc99bb86eea643f53b",
        "title": "听晓角",
        "author": "贯休",
        "content": "三会单于满阁风，五行无忒月朦胧。\n如何十万家休戚，只在呜呜咽咽中。",
        "dynasty": "唐",
        "collection_info": null
    },
    {
        "uuid": "7a03b6c488b322692b939ce908826149",
        "title": "宿赤松山观题道人水阁兼寄郡守",
        "author": "贯休",
        "content": "珠殿香軿倚翠棱，寒栖吾道寄孙登。\n岂应肘后终无分，见说仙中亦有僧。\n云敛石泉飞险窦，月明山鼠下枯藤。\n还如华顶清谈夜，因有新诗寄郑弘。",
        "dynasty": "唐",
        "collection_info": null
    },
    {
        "uuid": "a9572e22d8b1adf18578cb8a10236ca1",
        "title": "春游凉泉寺",
        "author": "贯休",
        "content": "一到凉泉未拟归，迸珠喷玉落阶[墀]。\n几多僧祗因泉在，无限松如泼墨为。\n云堑含香啼鸟细，茗瓯擎乳落花迟。\n青山看着不可上，多病多慵争奈伊。",
        "dynasty": "唐",
        "collection_info": null
    },
    {
        "uuid": "ce61cc31fb0a52ce09ed734071386eb4",
        "title": "经吴宫",
        "author": "贯休",
        "content": "夫差昏暗霸图倾，千古凄凉地不灵。\n妖艳恩余宫露浊，忠臣心苦海山青。\n萧条陵陇侵寒水，彷佛楼台出杳冥。\n此是前车况非远，六朝何更不惺惺。",
        "dynasty": "唐",
        "collection_info": null
    },
    {
        "uuid": "10ebdd27bd5c927c380a90a329b936a1",
        "title": "送薛侍郎贬峡州司马",
        "author": "贯休",
        "content": "得罪唯惊恩未酬，夷陵山谁称闲游。\n人知八凯须当国，猨到三声不用愁。\n花落扁舟香冉冉，草侵公署雨修修。\n因人好寄新诗好，不独江东有沃州。",
        "dynasty": "唐",
        "collection_info": null
    },
    {
        "uuid": "e6d44bea1001d910a29b0c6a44a4a65c",
        "title": "将入匡山宿韩判官宅",
        "author": "贯休",
        "content": "一宿兰堂接上才，白云归去几裴回。\n黛青峯朵孤吟后，雪白猨儿必寄来。\n帘卷茶烟萦堕叶，月明棊子落深苔。\n明朝江上空迴首，始觉清风不可陪。",
        "dynasty": "唐",
        "collection_info": null
    },
    {
        "uuid": "b1176d25a2e6dd9b082e5ad1548e9e75",
        "title": "送郑侍郎骞赴阙",
        "author": "贯休",
        "content": "文章国器尽琅玕，朝骑骎骎岁欲残。\n彩笔祗宜天上用，绣衣偏称雪中看。\n休惊断鴈离三楚，渐入祥烟下七槃。\n翰苑旧知凭与说，紫金轮畔寄书难。",
        "dynasty": "唐",
        "collection_info": null
    },
    {
        "uuid": "b640ded58ebe075ad7742ccd51fdd3ca",
        "title": "上卢使君",
        "author": "贯休",
        "content": "一别旌旗已一年，二林真子劝安禅。\n常思双戟华堂裏，还似孤峯峭壁前。\n步出林泉多吉梦，帆侵分野入祥烟。\n自怜酷似随阳鴈，霜打风飘到日边。",
        "dynasty": "唐",
        "collection_info": null
    },
    {
        "uuid": "e1e9b100ac358d13a2c6fb7a5b5e1583",
        "title": "寄匡山大愿和尚",
        "author": "贯休",
        "content": "一听玄音下竹亭，却思窗雪与囊萤。\n祗将清净酬恩德，敢信文章有性灵。\n梦历山床闻鹤语，吟思海月上沙汀。\n不堪迴首沧江上，万仞庐峯在杳冥。",
        "dynasty": "唐",
        "collection_info": null
    },
    {
        "uuid": "208e99a2ed9b154b28f5e6a7e3304609",
        "title": "别卢使君归东阳二首 一",
        "author": "贯休",
        "content": "雨气蒙蒙草满庭，式微吟剧更谁听。\n诗逢匠化唯贪住，日觉恩深不易铭。\n心苦祗应消鬓黑，梦游频入倚天青。\n从兹还似归回首，唯祝台星与福星。",
        "dynasty": "唐",
        "collection_info": null
    },
    {
        "uuid": "8f69778fdd9176c0a4b8f9831a1f84be",
        "title": "别卢使君归东阳二首 二",
        "author": "贯休",
        "content": "家在严陵钓渚旁，细涟嘉树拂窗凉。\n难医林薮烟霞癖，又出芝兰父母乡。\n孤帆好风千里暖，深花黄鸟一声长。\n终期金鼎调羹日，再近尼丘日月光。",
        "dynasty": "唐",
        "collection_info": null
    },
    {
        "uuid": "7433e262c1fd91f406dd30c1c34fa307",
        "title": "溪寺水阁闲眺因寄宋使君",
        "author": "贯休",
        "content": "溪木萧条一凭阑，玉霜飞后浪花寒。\n钓鱼船上风烟暝，古木林中砧杵干。\n至竟道心方始是，空耽山色亦无端。\n谁如太守分忧外，时把西经尽日看。",
        "dynasty": "唐",
        "collection_info": null
    },
    {
        "uuid": "396ac63d8d23e473bb495ec147277f5f",
        "title": "春送赵文观送故合州座主神榇归洛",
        "author": "贯休",
        "content": "喜继于悲锦水东，还乡仙骑却寻嵩。\n再烧良玉尧云动，方报深恩绛帐空。\n远道灵[輀]春欲尽，乱山羸马恨无穷。\n他年必立吾君侧，好把书绅荅至公。",
        "dynasty": "唐",
        "collection_info": null
    },
    {
        "uuid": "45d55e80576844c37f7b4ff0bd7978e3",
        "title": "{巩/言}光大师草书歌",
        "author": "贯休",
        "content": "雪压千峯横枕上，穷困虽多还激壮。\n看师逸蹟两相宜，高适歌行李白诗。\n海上惊驱山猛烧，吹断狂烟着沙草。\n江楼曾见落星石，几回试发将军炮。\n别有寒雕掠绝壁，提上玄猨更生力。\n又见吴中磨角来，舞槊盘刀初触击。\n好文天子挥宸翰，御制本多推玉案。\n晨开水殿教题壁，题罢紫衣亲宠锡。\n僧家爱诗自拘束，僧家爱画亦局促。\n唯师草圣艺偏高，一掬山泉心便足。",
        "dynasty": "唐",
        "collection_info": null
    },
    {
        "uuid": "dbccd3d141bf38a7364dc0d5fd979e9b",
        "title": "题成都玉局观孙位画龙",
        "author": "贯休",
        "content": "我见苏州昆山佛殿中，金城柱上有二龙。\n老僧相传道是僧繇手，寻常入海共龙鬬。\n又闻蜀国玉局观有孙遇蹟，蟠屈身长八十尺。\n游人争看不敢近，头覻寒泉万丈碧。",
        "dynasty": "唐",
        "collection_info": null
    },
    {
        "uuid": "8e72ba981ad45d722a8b2a75fcbb93f3",
        "title": "观地狱图",
        "author": "贯休",
        "content": "峨峨非劒阁，有树不堪攀。\n佛手遮不得，人心似等闲。\n周王应未雪，白起作何颜。\n尽日空弹指，茫茫尘世间。",
        "dynasty": "唐",
        "collection_info": null
    },
    {
        "uuid": "436799f14ec595c6209325f3ddae5e24",
        "title": "赠雷卿张明府",
        "author": "贯休",
        "content": "任官征战后，度日寄闲身。\n封卷还高客，飞书问野人。\n废田教种谷，生路遣寻薪。\n若起柴桑兴，无先漉酒巾。",
        "dynasty": "唐",
        "collection_info": null
    },
    {
        "uuid": "da2ed6a57d1730cdc90b02d73e6223af",
        "title": "献钱尚父",
        "author": "贯休",
        "content": "贵逼人来不自由，龙骧凤翥势难收。\n满堂花醉三千客，一劒霜寒十四州。\n鼓角揭天嘉气冷，风涛动地海山秋。\n东南永作金天柱，谁羡当时万户侯。",
        "dynasty": "唐",
        "collection_info": null
    },
    {
        "uuid": "2f8bd2b34506bdc97ce481731d1f8053",
        "title": "绣州张相公见访",
        "author": "贯休",
        "content": "德符唐德瑞通天，曾叱谗谀玉座前。\n千袭彩衣宫锦薄，数床御札主恩偏。\n出师暂放张良箸，得罪惟撑范蠡船。\n未报君恩终必报，不妨金地礼青莲。",
        "dynasty": "唐",
        "collection_info": null
    },
    {
        "uuid": "1639bbff711fcb7efda23aca19b9fa83",
        "title": "题某公宅",
        "author": "贯休",
        "content": "宅成天下借图看，始笑平生眼力悭。\n地占百湾多是水，楼无一面不当山。\n荷深似入苕溪路，石怪疑行鴈荡间。\n只恐中原方鼎沸，天心未遣主人闲。",
        "dynasty": "唐",
        "collection_info": null
    },
    {
        "uuid": "85d1960ddea06bc5e0e55c6caead315c",
        "title": "海觉禅师山院",
        "author": "贯休",
        "content": "人言海觉老宗师，隐绝层巅世莫知。\n青草不生行道迹，白云常护坐禅扉。\n六环金锡飞来后，一派银河泻落时。\n借问大心能济物，龙门风雹捲天池。",
        "dynasty": "唐",
        "collection_info": null
    },
    {
        "uuid": "9ebfb82b8fdd30c14112381e855eca5e",
        "title": "悼张道古",
        "author": "贯休",
        "content": "清河逝水大悤悤，东观无人失至公。\n天上君恩三载隔，鑑中鸾影一时空。\n坟生苦雾苍茫外，门掩寒云寂寞中。\n惆怅斯人又如此，一声蛮笛满江风。",
        "dynasty": "唐",
        "collection_info": null
    },
    {
        "uuid": "4aaaacb1a8650bf8f37801ece9239bbf",
        "title": "月夕",
        "author": "贯休",
        "content": "霜月夜裴回，楼中羌笛催。\n晓风吹不尽，江上落残梅。",
        "dynasty": "唐",
        "collection_info": null
    },
    {
        "uuid": "c29a1838f662c13aef434f7fc5c8117a",
        "title": "夜雨",
        "author": "贯休",
        "content": "夜雨山草湿，爽籁杂枯木。\n闲吟笁仙偈，清绝过于玉。",
        "dynasty": "唐",
        "collection_info": null
    },
    {
        "uuid": "651b14e0056c914223d9b9204a46d076",
        "title": "晚望",
        "author": "贯休",
        "content": "落日碧江静，莲唱清且闲。\n更寻花发处，借月过前湾。",
        "dynasty": "唐",
        "collection_info": null
    },
    {
        "uuid": "8486d429b066de15c905575bc1969ae2",
        "title": "早霜寄蔡大",
        "author": "贯休",
        "content": "昨夜楚钟鸣，飞霜下楚城。\n定知迁客鬓，先向鑑中生。",
        "dynasty": "唐",
        "collection_info": null
    },
    {
        "uuid": "1c21b0c9014d872698249b4452e0651f",
        "title": "赠写经僧楚云",
        "author": "贯休",
        "content": "剔皮刺血诚何苦，为写灵山九会文。\n十指沥干终七轴，后来求法更无君。",
        "dynasty": "唐",
        "collection_info": null
    },
    {
        "uuid": "fbb4cdda408c07b518416675b4d52c69",
        "title": "寄题诠律师院",
        "author": "贯休",
        "content": "锦溪光裏耸楼台，师院高凌积翠开。\n深竹杪闻残盘尽，一茶中见数帆来。\n焚香只是看新律，幽步犹疑损绿苔。\n莫讶题诗又东去，石房清冷在天台。",
        "dynasty": "唐",
        "collection_info": null
    },
    {
        "uuid": "9ada772777a0631bddf6e1e87925cf2e",
        "title": "寄天台叶道士",
        "author": "贯休",
        "content": "负局高风不可陪，玉霄峯北置楼台。\n注参同契未将出，寻楖栗僧多宿来。\n飕槭松风山枣落，閒关溪鸟朮花开。\n终须肘后相传好，莫便乘鸾去不迴。",
        "dynasty": "唐",
        "collection_info": null
    },
    {
        "uuid": "6fdf8520e2480a32105aa0cee14c1244",
        "title": "送道友归天台",
        "author": "贯休",
        "content": "藓浓苔湿冷层层，珍重先生独去登。\n气养三田传未得，药非八石许还曾。\n云根应狎玉斧子，月径多寻银地僧。\n太守苦留终不住，可怜江上去腾腾。",
        "dynasty": "唐",
        "collection_info": null
    },
    {
        "uuid": "341c9549dbe526c5b22674ef676f2c53",
        "title": "陶种柑橙令山童买之",
        "author": "贯休",
        "content": "高步南山南，高歌北山北。\n数载买柑橙，山资近又足。",
        "dynasty": "唐",
        "collection_info": null
    },
    {
        "uuid": "d64d58877e0c7674fcb36b4dac3f1b35",
        "title": "春送僧",
        "author": "贯休",
        "content": "蜀魄关关花雨深，送师衝雨到江浔。\n不能更折江头柳，自有青青松柏心。",
        "dynasty": "唐",
        "collection_info": null
    },
    {
        "uuid": "7d497b449238c5a899afe84a1507f74c",
        "title": "律师",
        "author": "贯休",
        "content": "薝卜花红径草青，雪肤冰骨步轻轻。\n今朝暂到焚香处，只恐床前有蝨声。",
        "dynasty": "唐",
        "collection_info": null
    },
    {
        "uuid": "27b23fdca149b8ecf9470b880053a445",
        "title": "书石壁禅居屋壁",
        "author": "贯休",
        "content": "赤旃檀塔六七级，白菡萏花三四枝。\n禅客相逢只弹指，此心能有几人知。",
        "dynasty": "唐",
        "collection_info": null
    },
    {
        "uuid": "c7bd714b00b4b8b944393f854c87f8d2",
        "title": "句",
        "author": "贯休",
        "content": "今日再三难更识，谶辞唯道待钱来。\n鴈荡经行云漠漠，龙湫宴坐雨蒙蒙。\n刻成筝柱鴈相挨。\n黄昏风雨黑如盘，别我不知何处去。\n郭尚父休夸塞北，裴中令莫说淮西。\n万计交人买，华轩保惜深。\n如何忠为主，至竟不封侯。\n但看千骑去，知有几人归。\n一生不蓄买田钱，华屋何心亦偶然。\n客至多逢僧在坐，钓归惟许鹤随船。\n家为买琴添旧价，厨因养鹤减晨炊。\n黏粉为题栖凤竹，带香因洗落花泉。",
        "dynasty": "唐",
        "collection_info": null
    },
    {
        "uuid": "b24b501b5540fc3218bfee998656ff6c",
        "title": "夏日草堂作",
        "author": "齐己",
        "content": "沙泉带草堂，纸帐卷空床。\n静是真消息，吟非俗肺肠。\n园林坐清影，梅杏嚼红香。\n谁住原西寺，钟声送夕阳。",
        "dynasty": "唐",
        "collection_info": null
    },
    {
        "uuid": "f9e751021ad299612b88c01913932e71",
        "title": "寄镜湖方干处士",
        "author": "齐己",
        "content": "贺监旧山川，空来近百年。\n闻君与琴鹤，终日在渔船。\n岛露深秋石，湖澄半夜天。\n云门几迴去，题徧好林泉。",
        "dynasty": "唐",
        "collection_info": null
    },
    {
        "uuid": "976dae13ed1277fe17d7fb75738e4729",
        "title": "送人归吴",
        "author": "齐己",
        "content": "比说归耕钓，迢迢向海涯。\n春寒游子路，村晚主人家。\n□□□□□，□山绿过茶。\n重寻旧邻里，菱藕正开花。",
        "dynasty": "唐",
        "collection_info": null
    },
    {
        "uuid": "2ea868ab19d519c4423a8b1f08e54545",
        "title": "赠仰上人",
        "author": "齐己",
        "content": "避地依真境，安閒似旧溪。\n干戈百里外，泉石乱峰西。\n草瑞香难歇，松灵盖尽低。\n寻应报休马，瓶锡向南携。",
        "dynasty": "唐",
        "collection_info": null
    },
    {
        "uuid": "8bfe08b79aa3aa13564f9a2d88193728",
        "title": "夜坐",
        "author": "齐己",
        "content": "百虫声裏坐，夜色共冥冥。\n远忆诸峰顶，曾栖此性灵。\n月华澄有象，诗思在无形。\n彻曙都忘寝，虚牕日照经。",
        "dynasty": "唐",
        "collection_info": null
    },
    {
        "uuid": "017856081bf18fb4fd2197215c1f5e36",
        "title": "新栽松",
        "author": "齐己",
        "content": "野僧教种法，苒苒出蓬蒿。\n百岁催人老，千年待尔高。\n静宜兼竹石，幽合近猨猱。\n他日成阴后，秋风吹海涛。",
        "dynasty": "唐",
        "collection_info": null
    },
    {
        "uuid": "779bd28fa878e39a2179e88d770f4623",
        "title": "期友人",
        "author": "齐己",
        "content": "早晚逐兹来，闲门日为开。\n乱蛩鸣白草，残菊藉苍苔。\n困卧谁惊起，闲行自欲迴。\n何时此携手，吾子本多才。",
        "dynasty": "唐",
        "collection_info": null
    },
    {
        "uuid": "908f6f65119c1648c9e2fb57bd702a25",
        "title": "和郑谷郎中看棊",
        "author": "齐己",
        "content": "箇是仙家事，何人合用心。\n几时终一局，万木老千岑。\n有路如飞出，无机似陆沈。\n樵夫可能解，也此废光阴。",
        "dynasty": "唐",
        "collection_info": null
    },
    {
        "uuid": "432a787d854fe3ed46828659ad684ab4",
        "title": "寄钱塘罗给事",
        "author": "齐己",
        "content": "愤愤呕谗书，无人诵子虚。\n伤心天佑末，搔首懿宗初。\n海树青丛短，湖山翠点疎。\n秋涛看足否，罗剎石边居。",
        "dynasty": "唐",
        "collection_info": null
    },
    {
        "uuid": "cf6abfc241239da06e586398df8f76fe",
        "title": "戊辰岁湘中寄郑谷郎中",
        "author": "齐己",
        "content": "白髮久慵簪，常闻病亦吟。\n瘦应成鹤骨，闲想似禅心。\n上国杨花乱，沧洲荻笋深。\n不堪思翠巘，西望独沾襟。",
        "dynasty": "唐",
        "collection_info": null
    },
    {
        "uuid": "339a76988987d2c4d85bb81917ed1218",
        "title": "寓言",
        "author": "齐己",
        "content": "造化安能保，山川凿欲翻。\n精华销地底，珠玉聚侯门。\n始作骄奢本，终为祸乱根。\n亡家与亡国，云此更何言。",
        "dynasty": "唐",
        "collection_info": null
    },
    {
        "uuid": "1f428c3d04d23a3ec9c2e987b2274756",
        "title": "寄王振拾遗",
        "author": "齐己",
        "content": "折槛意何如，平安信不虚。\n近来焚谏草，深去觅山居。\n□□□□□，□□□□余。\n分明知在处，难寄乱离书。",
        "dynasty": "唐",
        "collection_info": null
    },
    {
        "uuid": "378bbfc1062b13c095c5cc45b59678e9",
        "title": "经贾岛旧居",
        "author": "齐己",
        "content": "先生居处所，野烧几为灰。\n若有吟魂在，应随夜魄迴。\n地宁销志气，天忍罪清才。\n古木霜风晚，江禽共宿来。",
        "dynasty": "唐",
        "collection_info": null
    },
    {
        "uuid": "b15b9ab8b249c93105f6575403bd455b",
        "title": "送人游塞",
        "author": "齐己",
        "content": "槐柳野桥边，行尘暗马前。\n秋风来汉地，客路入胡天。\n鴈聚河流浊，羊羣碛草膻。\n那堪陇头宿，乡梦逐潺湲。",
        "dynasty": "唐",
        "collection_info": null
    },
    {
        "uuid": "2957e80f924ec0cdde3f16f01856d562",
        "title": "桃花",
        "author": "齐己",
        "content": "千株含露态，何处照人红？风暖仙源裏，春和水国中。\n流莺应见落，舞蜨未知空。\n拟欲求图画，枝枝带竹丛。",
        "dynasty": "唐",
        "collection_info": null
    },
    {
        "uuid": "9139d1740b214bd9d7999bec2ecc4ad9",
        "title": "闻鴈",
        "author": "齐己",
        "content": "何处人惊起，飞来过草堂。\n丹心劳避弋，万里念随阳。\n影断风天月，声孤荻岸霜。\n明年趁春去，江上别鸳鸯。",
        "dynasty": "唐",
        "collection_info": null
    },
    {
        "uuid": "5504d9a1921ca1084ece954e1dcb8bd5",
        "title": "送人游南",
        "author": "齐己",
        "content": "南国多山水，君游兴可知。\n船中江上景，晚泊早行时。\n子美遗魂地，藏真旧墨池。\n经过几销日，荒草裏寻碑。",
        "dynasty": "唐",
        "collection_info": null
    },
    {
        "uuid": "fe0cf938914950e9d512b6b4e93682df",
        "title": "送益公归旧居",
        "author": "齐己",
        "content": "旧隐终牵梦，春残结束归。\n溪山无伴过，风雨有花飞。\n片石留题字，孤潭照浣衣。\n邻僧喜相接，埽径与开扉。",
        "dynasty": "唐",
        "collection_info": null
    },
    {
        "uuid": "3c5833eeb4a46c679934b9c17600f17f",
        "title": "不睡",
        "author": "齐己",
        "content": "永夜不欲睡，虚堂闭復开。\n却离灯影去，待得月光来。\n落叶逢巢住，飞萤值我迴。\n天明拂经案，一炷白檀灰。",
        "dynasty": "唐",
        "collection_info": null
    },
    {
        "uuid": "137ea8e9eee2a4c964613ced17d47346",
        "title": "新秋雨后",
        "author": "齐己",
        "content": "夜雨洗河汉，诗怀觉有灵。\n篱声新蟋蟀，草影老蜻蜓。\n静引闲机发，凉吹远思醒。\n逍遥向谁说，时注漆园经。",
        "dynasty": "唐",
        "collection_info": null
    },
    {
        "uuid": "efb2bf72e95d96f46351bb467e613ec8",
        "title": "送刘蜕秀才赴举",
        "author": "齐己",
        "content": "百发百中□，□□□□年。\n丹枝如计分，一箭的无偏。\n文物兵销国，关河雪霁天。\n都人看春牓，韩字在谁前。",
        "dynasty": "唐",
        "collection_info": null
    },
    {
        "uuid": "1bb96ffce8f43a7ebe5e68458b0b080c",
        "title": "留题仰山大师塔院",
        "author": "齐己",
        "content": "岚光迭杳冥，晓翠湿窗明。\n欲起游方去，重来绕塔行。\n乱云开鸟道，羣木发秋声。\n曾约诸徒弟，香灯尽此生。",
        "dynasty": "唐",
        "collection_info": null
    },
    {
        "uuid": "9267c661a638d2ea5871eb55f0a7e096",
        "title": "乱中闻郑谷吴延保下世",
        "author": "齐己",
        "content": "小谏纔埋玉，星郎亦逝川。\n国由多聚盗，天似不容贤。\n兵火焚诗草，江流涨墓田。\n长安已涂炭，追想更凄然。",
        "dynasty": "唐",
        "collection_info": null
    },
    {
        "uuid": "2006789a14090bf3952c81905a61b4e9",
        "title": "送东林寺睦公往吴国",
        "author": "齐己",
        "content": "八月江行好，风帆日夜飘。\n烟霞经北固，禾黍过南朝。\n社客无宗炳，诗家有鲍昭。\n莫因贤相请，不返旧山椒。",
        "dynasty": "唐",
        "collection_info": null
    },
    {
        "uuid": "11b72de4adf447fdea987472209c843e",
        "title": "除夜",
        "author": "齐己",
        "content": "夜久谁同坐，炉寒鼎亦澄。\n乱松飘雨雪，一室掩香灯。\n白髮添新岁，清吟减旧朋。\n明朝待晴旭，池上看春冰。",
        "dynasty": "唐",
        "collection_info": null
    },
    {
        "uuid": "9b3f8a0a838934c3a1d339945740a72f",
        "title": "送秘上人",
        "author": "齐己",
        "content": "谁喜老闲身，春山起送君。\n欲凭莲社信，转入洞庭云。\n道路长无阻，干戈渐不闻。\n秋来向何处，相忆鴈成羣。",
        "dynasty": "唐",
        "collection_info": null
    },
    {
        "uuid": "13a7f34c3107456399b90806ebf91b9d",
        "title": "寓居岳麓谢进士沈彬再访",
        "author": "齐己",
        "content": "去岁来寻我，留题在藓痕。\n又因风雪夜，重宿古松门。\n玉有疑休泣，诗无主且言。\n明朝此相送，披褐入桃源。",
        "dynasty": "唐",
        "collection_info": null
    },
    {
        "uuid": "7235f4101fbc8ce307f297cb32005745",
        "title": "对雪",
        "author": "齐己",
        "content": "松门堆復积，埋石亦埋莎。\n为瑞还难得，居贫莫厌多。\n听怜终夜落，吟惜一年过。\n谁在江楼望，漫漫堕绿波。",
        "dynasty": "唐",
        "collection_info": null
    },
    {
        "uuid": "d4d4efcfdc51fe7572f6958bbabffbcb",
        "title": "和岷公送李评事往宜春",
        "author": "齐己",
        "content": "兵火销邻境，龙沙有去人。\n江潭牵兴远，风物入题新。\n雪湛将残腊，霞明向早春。\n郡侯开宴处，桃李照歌尘。",
        "dynasty": "唐",
        "collection_info": null
    },
    {
        "uuid": "8f3aef390ccf7a9044df4e05d0870233",
        "title": "送僧",
        "author": "齐己",
        "content": "老忆游方日，天涯锡独摇。\n凌晨从北固，衝雪向南朝。\n鬓髮泉边剃，香灯树下烧。\n双峰诸道友，夏满有书招。",
        "dynasty": "唐",
        "collection_info": null
    },
    {
        "uuid": "332f5b6ea7f1e1c88b35ce55c4caa9fe",
        "title": "过荆门",
        "author": "齐己",
        "content": "路出荆门远，行行日欲西。\n草枯蛮冢乱，山断汉江低。\n野店丛蒿短，烟村簇树齐。\n翻思故林去，在处有猨啼。",
        "dynasty": "唐",
        "collection_info": null
    },
    {
        "uuid": "bff2390df51540f353dfdcc13b99dd79",
        "title": "山中荅人",
        "author": "齐己",
        "content": "谩道诗名出，何曾着苦吟。\n忽来还有意，已过即无心。\n夏月山长往，霜天寺独寻。\n故人怜拙朴，时復寄空林。",
        "dynasty": "唐",
        "collection_info": null
    },
    {
        "uuid": "7891e02ed433b0e2c12643533b581fc7",
        "title": "赠卢明府闲居",
        "author": "齐己",
        "content": "鬓霜垂七十，江国久辞官。\n满箧新风雅，何人旧岁寒。\n闲居当野水，幽鸟宿渔竿。\n终欲相寻去，兵戈时转难。",
        "dynasty": "唐",
        "collection_info": null
    },
    {
        "uuid": "0d9ad24e4024885ae162cded089b0a30",
        "title": "幽庭",
        "author": "齐己",
        "content": "不放生纤草，从教徧绿苔。\n还防长者至，未着牡丹栽。\n蛱蝶空飞过，鹡鸰时下来。\n南邻折芳子，到此寂寥迴。",
        "dynasty": "唐",
        "collection_info": null
    },
    {
        "uuid": "ae75405b30806e8fee0b2266248c70c4",
        "title": "送休师归长沙宁觐",
        "author": "齐己",
        "content": "吾子此归宁，风烟是旧经。\n无穷芳草色，何处故山青？偶泊鸣蝉岛，难眠好月汀。\n殷勤问安外，湘岸采诗灵。",
        "dynasty": "唐",
        "collection_info": null
    },
    {
        "uuid": "5acbe744a5288e43b8b37d94803d70c7",
        "title": "将游嵩华行次荆渚",
        "author": "齐己",
        "content": "莲峰映敷水，嵩岳压伊河。\n两处思归久，前贤隐去多。\n闲身应绝迹，在世幸无他。\n会向红霞峤，僧龛对薜萝。",
        "dynasty": "唐",
        "collection_info": null
    },
    {
        "uuid": "e231b87eae5f30c34a9cf97146f2f422",
        "title": "远思",
        "author": "齐己",
        "content": "远思极何处，南楼烟水长。\n秋风过鸿鴈，游子在潇湘。\n海面云生白，天涯堕晚光。\n徘徊古堤上，曾此赠垂杨。",
        "dynasty": "唐",
        "collection_info": null
    },
    {
        "uuid": "03fb9d3dfc64aa14c0cb5dfa769bdffb",
        "title": "寄勉二三子",
        "author": "齐己",
        "content": "不见二三子，悠然吴楚间。\n尽应生白髮，几箇在青山。\n□□□□□，□□莫放闲。\n君闻国风否，千秋咏关关。",
        "dynasty": "唐",
        "collection_info": null
    },
    {
        "uuid": "b56d21da69a3b4a791f9d009be10c0a7",
        "title": "渚宫江亭寓目",
        "author": "齐己",
        "content": "津亭虽极望，未称本心闲。\n白有三江水，青无一点山。\n新鸿喧夕浦，远棹聚空湾。\n终遂归匡社，孤帆即此还。",
        "dynasty": "唐",
        "collection_info": null
    },
    {
        "uuid": "6b8f4692f09fb2aece63077ec369a0d4",
        "title": "蝴蝶",
        "author": "齐己",
        "content": "何处背繁红，迷芳到槛重。\n分飞还独出，成队偶相逢。\n远害终防雀，争先不避蜂。\n桃蹊牵往復，兰径引相从。\n翠裛丹心冷，香凝粉翅浓。\n可寻穿树影，难觅宿花踪。\n日晚来仍急，春残舞未慵。\n西风旧池馆，犹得采芙蓉。",
        "dynasty": "唐",
        "collection_info": null
    },
    {
        "uuid": "86f31dc425ec3c8124078f71a279e003",
        "title": "送刘秀才往东洛",
        "author": "齐己",
        "content": "羡子去东周，行行非旅游。\n烟霄有兄弟，事业尽曹刘。\n洛水清奔夏，嵩云白入秋。\n来年遂鹏化，一举上瀛洲。",
        "dynasty": "唐",
        "collection_info": null
    },
    {
        "uuid": "e086448a6eef5d2efb9fd626f1eaac0d",
        "title": "移竹",
        "author": "齐己",
        "content": "旧溪千万竿，风雨夜珊珊。\n白首来江国，黄金买岁寒。\n乍移伤粉节，终遶着朱栏。\n会得承春力，新抽锦箨看。",
        "dynasty": "唐",
        "collection_info": null
    },
    {
        "uuid": "d6bd336c3a7cf92a9c0d3db99c68afb5",
        "title": "雉",
        "author": "齐己",
        "content": "角角类关关，春晴锦羽干。\n文呈五色异，瑞入九苞难。\n暮宿红兰暖，朝飞绿野寒。\n山梁从行者，错解仲尼叹。",
        "dynasty": "唐",
        "collection_info": null
    },
    {
        "uuid": "eefdeef700edd7a3b13871ed3e75be93",
        "title": "怀轩辕先生",
        "author": "齐己",
        "content": "不得先生信，空怀汗漫秋。\n月华离鹤背，日影上鳌头。\n欲学孤云去，其如重骨留。\n槎程在何处，人世屡荒丘。",
        "dynasty": "唐",
        "collection_info": null
    },
    {
        "uuid": "31b1a75229f3ec6b320ad544921817df",
        "title": "永夜感怀寄郑谷郎中",
        "author": "齐己",
        "content": "展转復展转，所思安可论。\n夜凉难就枕，月好重开门。\n霜杀百草尽，蛩归四壁根。\n生来苦章句，早遇至公言。",
        "dynasty": "唐",
        "collection_info": null
    },
    {
        "uuid": "e3122e242375a1a5f893008fd2f4e6cb",
        "title": "卖松者",
        "author": "齐己",
        "content": "未得凌云价，何惭所买真。\n自知桃李世，有爱岁寒人。\n瑟瑟初离涧，青青未识尘。\n宁同买花者，贵逐片时春。",
        "dynasty": "唐",
        "collection_info": null
    },
    {
        "uuid": "ff285fe6eff6666207095c49493022a9",
        "title": "丙寅岁寄潘归仁",
        "author": "齐己",
        "content": "九土尽荒墟，干戈杀害余。\n更须忧去国，未可守贫居。\n康泰终来在，编联莫破除。\n他年遇知己，无耻报襜褕。",
        "dynasty": "唐",
        "collection_info": null
    },
    {
        "uuid": "d485ef0462129c143c3cd49693a7aa6c",
        "title": "尝茶",
        "author": "齐己",
        "content": "石屋晚烟生，松窗铁碾声。\n因留来客试，共说寄僧名。\n味击诗魔乱，香搜睡思轻。\n春风霅川上，忆傍绿丛行。",
        "dynasty": "唐",
        "collection_info": null
    },
    {
        "uuid": "a1f9b5f9ef1e360f1302642b1983abef",
        "title": "杨花",
        "author": "齐己",
        "content": "暖景照悠悠，遮空势渐稠。\n乍如飞雪远，未似落花休。\n万带都门外，千株渭水头。\n纷纭知近夏，销歇恐成秋。\n软着朝簪去，狂随别骑游。\n斾衝离馆驿，莺扑绕宫楼。\n江国晴愁对，池塘晚见浮。\n虚窗萦笔雅，深院藉苔幽。\n静堕王孙酒，繁黏客子裘。\n咏吟何洁白，根本属风流。\n向日还轻举，因风更自由。\n不堪思汴岸，千里到扬州。",
        "dynasty": "唐",
        "collection_info": null
    },
    {
        "uuid": "f952cf5613ac772e25a8956d31e4725f",
        "title": "咏影",
        "author": "齐己",
        "content": "万物患有象，不能逃大明。\n始随残魄灭，又逐晓光生。\n曲直宁相隐，洪纤必自呈。\n还如至公世，洞鉴是非情。",
        "dynasty": "唐",
        "collection_info": null
    },
    {
        "uuid": "5531ca59dd69ecb242ae47becbf1f0f7",
        "title": "南归舟中二首 一",
        "author": "齐己",
        "content": "南归乘客棹，道路免崎岖。\n江上经时节，船中听鹧鸪。\n春容含众岫，雨气泛平芜。\n落日停舟望，王维未有图。",
        "dynasty": "唐",
        "collection_info": null
    },
    {
        "uuid": "59ab563fe2ef66938cd4300837fad26b",
        "title": "南归舟中二首 二",
        "author": "齐己",
        "content": "长江春气寒，客况棹声闲。\n夜泊诸村雨，程迴数郡山。\n桑根垂断岸，浪沫聚空湾。\n已去邻园近，随缘是暂还。",
        "dynasty": "唐",
        "collection_info": null
    },
    {
        "uuid": "7f668e05231de5acadaaa53f883ba59b",
        "title": "送迁客",
        "author": "齐己",
        "content": "天涯即爱州，谪去莫多愁。\n若似承恩好，何如傍主休。\n瘴昏铜柱黑，草赤火山秋。\n应想尧阴下，当时獬豸头。",
        "dynasty": "唐",
        "collection_info": null
    },
    {
        "uuid": "7b215dbce0327f8d5be792269404ba39",
        "title": "题中上人院",
        "author": "齐己",
        "content": "高房占境幽，讲退即冥搜。\n欠鹤同支遁，多诗似惠休。\n缾澄孤井浪，案白小窗秋。\n莫道归山字，朝贤日献酬。",
        "dynasty": "唐",
        "collection_info": null
    },
    {
        "uuid": "ed7f84af03e83cdd3536c8e66e730dc8",
        "title": "逢乡友",
        "author": "齐己",
        "content": "无况来江岛，逢君话滞留。\n生缘同一国，相识共他州。\n竹影斜青藓，茶香在白瓯。\n犹怜心道合，多事亦冥搜。",
        "dynasty": "唐",
        "collection_info": null
    },
    {
        "uuid": "4dcf0cd99bc9ce007b7464c5830555ab",
        "title": "自勉",
        "author": "齐己",
        "content": "试筭平生事，中年欠五年。\n知非未落后，读易尚加前。\n分受诗魔役，宁容俗态牵。\n闲吟见秋水，数隻钓鱼船。",
        "dynasty": "唐",
        "collection_info": null
    },
    {
        "uuid": "cbb958b5d5d3bb4711a9759ffb635fe5",
        "title": "寄诗友",
        "author": "齐己",
        "content": "天地有万物，尽应输苦心。\n他人虽欲解，此道奈何深。\n返朴遗时态，关门度岁阴。\n相思去秋夕，共对冷灯吟。",
        "dynasty": "唐",
        "collection_info": null
    },
    {
        "uuid": "c32d3f648e82c3b9a1f5db2c7469a08e",
        "title": "居道林寺书怀",
        "author": "齐己",
        "content": "花落水喧喧，端居信昼昏。\n谁来看山寺，自要埽松门。\n是事皆能讳，唯诗未懒言。\n传闻好时世，亦欲背啼猨。",
        "dynasty": "唐",
        "collection_info": null
    },
    {
        "uuid": "b90acf89e4f4966f84c6fb59d11dcc42",
        "title": "经吴平观",
        "author": "齐己",
        "content": "中元斋醮后，残烬满空坛。\n老鹤心何待，尊师鬓已干。\n幡灯古殿夜，霜霰大椿寒。\n谁见长生路，人间事万端。",
        "dynasty": "唐",
        "collection_info": null
    },
    {
        "uuid": "cc34d1fcd4a6a4e6d3be67cdc31af641",
        "title": "劒客",
        "author": "齐己",
        "content": "拔劒遶残樽，歌终便出门。\n西风满天雪，何处报人恩。\n勇死寻常事，轻讐不足论。\n翻嫌易水上，细碎动离魂。",
        "dynasty": "唐",
        "collection_info": null
    },
    {
        "uuid": "cecb075f4e8d22977e7c6352b7ac6bc7",
        "title": "白髮",
        "author": "齐己",
        "content": "莫染亦莫镊，任从伊满头。\n白虽无耐药，黑也不禁秋。\n静枕听蝉卧，闲垂看水流。\n浮生未达此，多为尔为愁。",
        "dynasty": "唐",
        "collection_info": null
    },
    {
        "uuid": "d5d3bc59b66c094e77a4f8b87314f38a",
        "title": "秋兴寄胤公",
        "author": "齐己",
        "content": "风声吹竹健，凉气着身轻。\n谁有闲心去，江边看水行。\n村遥红树远，野阔白烟平。\n试裂芭蕉片，题诗问竺卿。",
        "dynasty": "唐",
        "collection_info": null
    },
    {
        "uuid": "789e7c7d6b89fb4cf659508508eda279",
        "title": "野步",
        "author": "齐己",
        "content": "城裏无闲处，却寻城外行。\n田园经雨水，乡国忆桑耕。\n傍涧蕨薇老，隔村冈陇横。\n何穷此心兴，时復鹧鸪声。",
        "dynasty": "唐",
        "collection_info": null
    },
    {
        "uuid": "5c99dee6ef1ba63a9f8ad5e2b7d987c6",
        "title": "残春",
        "author": "齐己",
        "content": "三月看无也，芳时此可嗟。\n园林欲向夕，风雨更吹花。\n影乱衝人蝶，声繁遶堑蛙。\n那堪傍杨柳，飞絮满邻家。",
        "dynasty": "唐",
        "collection_info": null
    },
    {
        "uuid": "3ff0e970af88a41161659cedd9381905",
        "title": "酬尚颜",
        "author": "齐己",
        "content": "取尽风骚妙，名高身倍闲。\n久离王者阙，欲向祖师山。\n幕府秋招去，溪邻日望还。\n伊余岂酬敌，来往踏苔斑。",
        "dynasty": "唐",
        "collection_info": null
    },
    {
        "uuid": "b49f5d1471a663069de9c1c92c0c1dad",
        "title": "苦热",
        "author": "齐己",
        "content": "云势崄于峰，金流断竹风。\n万方应望雨，片景欲焚空。\n毒害芙蓉死，烦蒸瀑布红。\n恩多是团扇，出入画屏中。",
        "dynasty": "唐",
        "collection_info": null
    },
    {
        "uuid": "0f97a2e974681004bbf603b85dbdccf0",
        "title": "送欧阳秀才赴举",
        "author": "齐己",
        "content": "莫疑空手去，无援取高科。\n直是文章好，争如德行多。\n烟霄心一寸，霜雪路千坡。\n称意东归后，交亲那喜何。",
        "dynasty": "唐",
        "collection_info": null
    },
    {
        "uuid": "4f61bab79f916c2036e9906c73efe3a0",
        "title": "放鹭鸶",
        "author": "齐己",
        "content": "洁白虽堪爱，腥膻不那何。\n到头从所欲，还汝旧沧波。",
        "dynasty": "唐",
        "collection_info": null
    },
    {
        "uuid": "88466d2769df39d99778d56ddaaf0838",
        "title": "谢王秀才见示诗卷",
        "author": "齐己",
        "content": "谁见少年心，低摧向苦吟。\n后须离影响，得必洞精深。\n道院春苔径，僧楼夏竹林。\n天如爱才子，何虑未知音。",
        "dynasty": "唐",
        "collection_info": null
    },
    {
        "uuid": "b86de8e462388c51fc047c70b0503188",
        "title": "送徐秀才之吴",
        "author": "齐己",
        "content": "吴都霸道昌，才子去观光。\n望阙云天近，朝宗水路长。\n海门收片雨，建业泊残阳。\n欲问淮王信，仙都即帝乡。",
        "dynasty": "唐",
        "collection_info": null
    },
    {
        "uuid": "2f9543ca2cbf6d28d72d563cc6790d0f",
        "title": "独院偶作",
        "author": "齐己",
        "content": "风篁清一院，坐卧润肌肤。\n此境终抛去，邻房肯信无。\n身非王者役，门是祖师徒。\n毕竟伊云鸟，从来我友于。",
        "dynasty": "唐",
        "collection_info": null
    },
    {
        "uuid": "1be3dc196b7c6ae137be2d986d20904d",
        "title": "酬元员外见寄",
        "author": "齐己",
        "content": "僻巷谁相访，风篱翠蔓牵。\n易中通性命，贫裏过流年。\n且有吟情挠，都无俗事煎。\n时闻得新意，多是此忘缘。",
        "dynasty": "唐",
        "collection_info": null
    },
    {
        "uuid": "14a9595ba5e973fc8ddbc025e285a36a",
        "title": "寄文秀大师",
        "author": "齐己",
        "content": "皎然灵一时，还有屈于诗。\n世岂无英主，天何惜大师。\n道终归正始，心莫问多岐。\n览卷堪惊立，贞风喜未衰。",
        "dynasty": "唐",
        "collection_info": null
    },
    {
        "uuid": "7800509ab4618fcf0ad6d7c9df5b046d",
        "title": "夏雨",
        "author": "齐己",
        "content": "霮䨴蔽穹苍，冥蒙自一方。\n当时消酷毒，随处有清凉。\n着物声虽暴，滋农润即长。\n乍红萦急电，微白露残阳。\n应祷尤难得，经旬甚不妨。\n吟听喧竹树，立见涨池塘。\n众类声休出，羣峰色尽藏。\n颓沱来洞壑，汗漫入潇湘。\n下叶黎甿望，高祛旱暵光。\n幽斋飘卧簟，极浦洒归樯。\n藓在阶从湿，花衰苑任伤。\n闲思济时力，謌咏发哀肠。",
        "dynasty": "唐",
        "collection_info": null
    },
    {
        "uuid": "f05e246a085c0961fb59c96f5b0cc713",
        "title": "谢兴公上人寄山水簇子",
        "author": "齐己",
        "content": "半幅古潺颜，看来心意闲。\n何须寻鸟道，即此出人间。\n巘暮疑啼狖，松深认掩关。\n知君远相惠，免我忆归山。",
        "dynasty": "唐",
        "collection_info": null
    },
    {
        "uuid": "637cc9938752f9f97936c71478b26688",
        "title": "酬微上人",
        "author": "齐己",
        "content": "古律皆深妙，新吟復造微。\n搜难穷月窟，琢苦尽天机。\n晚桧清蝉咽，寒江白鸟飞。\n他年旧山去，为子远携归。",
        "dynasty": "唐",
        "collection_info": null
    },
    {
        "uuid": "be93a78528686707b914c16b37500d4b",
        "title": "同光岁送人及第东归",
        "author": "齐己",
        "content": "西笑道何光，新朝旧桂堂。\n春官如白傅，内试似文皇。\n变化龙三十，升腾凤一行。\n还家几多兴，满袖月中香。",
        "dynasty": "唐",
        "collection_info": null
    },
    {
        "uuid": "39b51432a9201525738cb1d481dadb1b",
        "title": "寄江居耿处士",
        "author": "齐己",
        "content": "野癖虽相似，生涯即不同。\n红霞禅石上，明月钓船中。\n醉倒芦花白，吟缘蓼岸红。\n相思何以寄，吾道本空空。",
        "dynasty": "唐",
        "collection_info": null
    },
    {
        "uuid": "65a5b03e502c9bf41271cc276a6e5848",
        "title": "病起二首 一",
        "author": "齐己",
        "content": "一卧四十日，起来秋气深。\n已甘长逝魄，还见旧交心。\n撑拄筇犹重，枝梧力未任。\n终将此形陋，归死故丘林。",
        "dynasty": "唐",
        "collection_info": null
    },
    {
        "uuid": "f1ebc56a7a199f919d245436abbd8bfc",
        "title": "病起二首 二",
        "author": "齐己",
        "content": "秋风已伤骨，更带竹声吹。\n抱疾关门久，扶羸傍砌时。\n无生即不可，有死必相随。\n除却归真觉，何由拟免之。",
        "dynasty": "唐",
        "collection_info": null
    },
    {
        "uuid": "b58c186e15cf5facb0119ea555dd8e8e",
        "title": "送中观进公归巴陵",
        "author": "齐己",
        "content": "一论破双空，持行大国中。\n不知从此去，何处挫邪宗。\n昼雨悬帆黑，残阳泊岛红。\n应游到㴩岸，相忆遶茶丛。",
        "dynasty": "唐",
        "collection_info": null
    },
    {
        "uuid": "1feb1610156ba261a7ceb05d653e0bee",
        "title": "寄郑谷郎中",
        "author": "齐己",
        "content": "高名喧省闼，雅颂出吾唐。\n迭巘供秋望，无云到夕阳。\n自封修药院，别埽着僧床。\n几梦中朝事，依依鹓鹭行。",
        "dynasty": "唐",
        "collection_info": null
    },
    {
        "uuid": "8ee8738030588d7ace56264a7411909e",
        "title": "归鴈",
        "author": "齐己",
        "content": "塞门春已暖，连影起苹风。\n云梦千行去，潇湘一夜空。\n江人休举网，虏将又虚弓。\n莫失南来伴，衡阳树即红。",
        "dynasty": "唐",
        "collection_info": null
    },
    {
        "uuid": "417545003f36cf624463f131de24b1f4",
        "title": "登大林寺观白太傅题版",
        "author": "齐己",
        "content": "九迭苍崖裏，禅家凿翠开。\n清时谁梦到，白傅独寻来。\n怪石和僧定，闲云共鹤迴。\n任兹休去者，心是不然灰。",
        "dynasty": "唐",
        "collection_info": null
    },
    {
        "uuid": "640cdc2c034f22f8c5de9159de91792c",
        "title": "赠曹松先辈",
        "author": "齐己",
        "content": "今岁赴春闱，达如夫子稀。\n山中把卷去，榜下注官归。\n楚月吟前落，江禽酒外飞。\n闲游向诸寺，却看白麻衣。",
        "dynasty": "唐",
        "collection_info": null
    },
    {
        "uuid": "139b9843d9aad21f9fd7db9d6115cf70",
        "title": "夏日江寺寄无上人",
        "author": "齐己",
        "content": "讲终斋磬罢，何处称真心。\n古寺高杉下，炎天独院深。\n燕和江鸟语，墙夺暮花阴。\n大府多才子，闲过在竹林。",
        "dynasty": "唐",
        "collection_info": null
    },
    {
        "uuid": "8c75f1ed4e7a20737701cf540d4d890f",
        "title": "夏日梅雨中寄睦公",
        "author": "齐己",
        "content": "梅月来林寺，冥冥各闭门。\n已应双履迹，全没乱云根。\n琢句心无味，看经眼亦昏。\n何时见清霁，招我凭岩轩。",
        "dynasty": "唐",
        "collection_info": null
    },
    {
        "uuid": "5f35b08b62664bb804a307b117263c08",
        "title": "伤郑谷郎中",
        "author": "齐己",
        "content": "钟陵千首作，笔绝亦身终。\n知落干戈裏，谁家煨烬中。\n吟斋春长蕨，钓渚夜鸣鸿。\n惆怅秋江月，曾招我看同。",
        "dynasty": "唐",
        "collection_info": null
    },
    {
        "uuid": "99cf2570db35d21c2a4290cce5148b64",
        "title": "临行题友生壁",
        "author": "齐己",
        "content": "山衲宜何处，经行避暑深。\n峰西多古寺，日午乱松阴。\n鹤默堪分静，蝉凉解助吟。\n慇懃题壁去，秋早此相寻。",
        "dynasty": "唐",
        "collection_info": null
    },
    {
        "uuid": "0825d7b12fcb5ad9cc1a687e6a966794",
        "title": "别东林后迴寄修睦",
        "author": "齐己",
        "content": "昨夜从香社，辞君出薜萝。\n晚来巾舃上，已觉俗尘多。\n远路萦芳草，遥空共白波。\n南朝在天末，此去重经过。",
        "dynasty": "唐",
        "collection_info": null
    },
    {
        "uuid": "8821cbf954f2e87db945e50ff9b886d4",
        "title": "古松",
        "author": "齐己",
        "content": "雷电不敢伐，鳞皴势万端。\n蠹依枯节死，蛇入朽根盘。\n影浸僧禅湿，声吹鹤梦寒。\n寻常风雨夜，应有鬼神看。",
        "dynasty": "唐",
        "collection_info": null
    },
    {
        "uuid": "9fd819d119cdfad3c0d7038b6ca53a80",
        "title": "夏日西霞寺书怀寄张逸人",
        "author": "齐己",
        "content": "人中林下现，名自有闲忙。\n建业红尘热，栖霞白石凉。\n倚身柽几稳，洒面瀑流香。\n不似高斋裏，花连竹影长。",
        "dynasty": "唐",
        "collection_info": null
    },
    {
        "uuid": "a39dcef8c6420f1eca450411ed89ce41",
        "title": "访自牧上人不遇",
        "author": "齐己",
        "content": "然诺竟如何，诸侯见重多。\n高房度江雨，经月长寒莎。\n道本同骚雅，书曾到薜萝。\n相寻未相见，危阁望沧波。",
        "dynasty": "唐",
        "collection_info": null
    },
    {
        "uuid": "f98ba7069eb5072a3af51c783feb8b8d",
        "title": "题东林白莲",
        "author": "齐己",
        "content": "大士生兜率，空池满白莲。\n秋风明月下，斋日影堂前。\n色后羣芳拆，香殊百和燃。\n谁知不染性，一片好心田。",
        "dynasty": "唐",
        "collection_info": null
    },
    {
        "uuid": "9de5283356bf2aa2d6345779d796436e",
        "title": "寄怀江西征岷二律师",
        "author": "齐己",
        "content": "乱后江边寺，堪怀二律师。\n几番新弟子，一样旧威仪。\n院影连春竹，窗声接雨池。\n共缘山水癖，久别共题诗。",
        "dynasty": "唐",
        "collection_info": null
    },
    {
        "uuid": "db49ca1c8c5a49ac4e9f4ba069ff8107",
        "title": "东林作寄金陵知己",
        "author": "齐己",
        "content": "十八贤真在，时来拂榻看。\n已知前事远，更结后人难。\n泉滴胜清磬，松香掩白檀。\n凭君听朝贵，谁欲厌簪冠。",
        "dynasty": "唐",
        "collection_info": null
    },
    {
        "uuid": "7905419f6076715cf595a8be2bff4009",
        "title": "山寺喜道者至",
        "author": "齐己",
        "content": "闰年春过后，山寺始花开。\n还有无心者，闲寻此境来。\n鸟幽声忽断，茶好味重迴。\n知住南岩久，冥心坐绿苔。",
        "dynasty": "唐",
        "collection_info": null
    },
    {
        "uuid": "29e0854adbe3ac527431e1b1f38b1f8f",
        "title": "再游匡山",
        "author": "齐己",
        "content": "紫霄兼二老，相对倚空寒。\n久别成衰病，重来更上难。\n径危云母滑，崖旱瀑流干。\n目断岚烟际，神仙有石坛。",
        "dynasty": "唐",
        "collection_info": null
    },
    {
        "uuid": "a6472dc33dc0d64039281d29b1dd33d2",
        "title": "赠浙西李推官",
        "author": "齐己",
        "content": "他皆恃勋贵，君独爱诗玄。\n终日秋光裏，无人竹影边。\n东楼生倚月，北固积吟烟。\n闻说鸳行裏，多才復少年。",
        "dynasty": "唐",
        "collection_info": null
    },
    {
        "uuid": "8acf9802a686a24e41295d5cb792847a",
        "title": "题终南山隐者室",
        "author": "齐己",
        "content": "终南山北面，直下是长安。\n自埽青苔室，闲攲白石看。\n风吹窗树老，日晒窦云干。\n时向圭峰宿，僧房瀑布寒。",
        "dynasty": "唐",
        "collection_info": null
    },
    {
        "uuid": "009439a4f234e7d0943e6371dfa7a812",
        "title": "禅庭芦竹十二韵呈郑谷郎中",
        "author": "齐己",
        "content": "错错在禅庭，高宜与竹名。\n健添秋雨响，干助夜风清。\n雀静如枯折，僧闲见笋生。\n对吟殊洒落，负气甚孤贞。\n密谢编栏固，齐由灌溉平。\n松姿真可敌，柳态薄难幷。\n映带兼苔石，参差近画楹。\n雪霜消后色，虫鸟默时声。\n远忆沧洲岸，寒连暮角城。\n幽根狂乱迸，劲叶动相撑。\n避暑须临坐，逃眠必遶行。\n未逢仙手咏，俗眼见犹轻。",
        "dynasty": "唐",
        "collection_info": null
    },
    {
        "uuid": "14a55c13f805209baf28a5d973764f39",
        "title": "送孙凤秀才赴举",
        "author": "齐己",
        "content": "九重方侧席，四海仰文明。\n好把孤吟去，便随公道行。\n梁园浮雪气，汴水涨春声。\n此日登仙众，君应最后生。",
        "dynasty": "唐",
        "collection_info": null
    },
    {
        "uuid": "221e8c71f23f23c06d5867cc31c8406e",
        "title": "落花",
        "author": "齐己",
        "content": "朝开暮亦衰，雨打復风吹。\n古屋无人处，残阳满地时。\n静依青藓片，闲缀绿莎枝。\n繁艳根枝在，明年向此期。",
        "dynasty": "唐",
        "collection_info": null
    },
    {
        "uuid": "5bc7cd3ede3cf9d939a7a4a5a7d94039",
        "title": "秋苔",
        "author": "齐己",
        "content": "独怜苍翠文，长与寂寥存。\n鹤静窥秋片，僧闲踏冷痕。\n月明疎竹径，雨歇败莎根。\n别有深宫裏，兼花锁断魂。",
        "dynasty": "唐",
        "collection_info": null
    },
    {
        "uuid": "cf02bd2d1d23ab1547a98d6f6425f682",
        "title": "老将",
        "author": "齐己",
        "content": "破虏与平戎，曾居第一功。\n明时不用武，白首向秋风。\n马病霜飞草，弓闲鴈过空。\n儿孙已成立，胆气亦英雄。",
        "dynasty": "唐",
        "collection_info": null
    },
    {
        "uuid": "8e9862e5fa0fabf247e4f81db658f813",
        "title": "城中示友人",
        "author": "齐己",
        "content": "久与寒灰合，人中亦觉闲。\n重城不锁梦，每夜自归山。\n雨破冥鸿出，桐枯井月还。\n唯君道心在，来往寂寥间。",
        "dynasty": "唐",
        "collection_info": null
    },
    {
        "uuid": "30f20a08ff38bc02118ba1c22c2274f5",
        "title": "送友人游湘中",
        "author": "齐己",
        "content": "怀才难自住，此去亦如僧。\n何处西风夜，孤吟旅舍灯。\n路沿湘树迭，山入楚云层。\n若有东来札，归鸿亦可凭。",
        "dynasty": "唐",
        "collection_info": null
    },
    {
        "uuid": "6e6dae72cba8740ec74cac3faacf98f7",
        "title": "经费征君旧居",
        "author": "齐己",
        "content": "高眠当圣代，云鸟未为孤。\n天子征不起，闲人亲得无。\n猿猱狂欲坠，水石怪难图。\n寂寞荒斋外，松杉相倚枯。",
        "dynasty": "唐",
        "collection_info": null
    },
    {
        "uuid": "aa758713733e3b2a990c480c23d08db5",
        "title": "严陵钓台",
        "author": "齐己",
        "content": "夫子垂竿处，空江照古台。\n无人更如此，白浪自成堆。\n鹤静寻僧去，鱼狂入海迴。\n登临秋值晚，树石尽多苔。",
        "dynasty": "唐",
        "collection_info": null
    },
    {
        "uuid": "62e20f14ee9bb41d25c830eaf37cf7bd",
        "title": "原上晚望",
        "author": "齐己",
        "content": "倚杖聊摅望，寒原远近分。\n夜来何处火，烧出古人坟。\n野势盘空泽，江流合暮云。\n残阳催百鸟，各自着栖羣。",
        "dynasty": "唐",
        "collection_info": null
    },
    {
        "uuid": "b1723152cc17a42990a6bec8ec0110e2",
        "title": "送惠空上人归",
        "author": "齐己",
        "content": "尘中名利热，鸟外水云闲。\n吾子多高趣，秋风独自还。\n空囊随客棹，几宿泊湖山。\n应有吟僧在，邻居树影间。",
        "dynasty": "唐",
        "collection_info": null
    },
    {
        "uuid": "f659cdce7fdb2a4a822072ff91ebf409",
        "title": "酬章水知己",
        "author": "齐己",
        "content": "新吟忽有寄，千里到荆门。\n落日云初碧，残年眼正昏。\n已为难敌手，谁更入深论。\n后信多相寄，吾生重此言。",
        "dynasty": "唐",
        "collection_info": null
    },
    {
        "uuid": "af32e898d27f0d1bd9561bb01b2861c5",
        "title": "闲居",
        "author": "齐己",
        "content": "渐觉春光媚，尘销作土膏。\n微寒放杨柳，纤草入风骚。\n睡少全无病，身轻乍去袍。",
        "dynasty": "唐",
        "collection_info": null
    },
    {
        "uuid": "2fb85382f689eac13111a5a65931718a",
        "title": "次韵酬郑谷郎中",
        "author": "齐己",
        "content": "林下高眠起，相招得句时。\n开门流水入，静话鹭鸶知。\n每许题成晚，多嫌雪阻期。\n西斋坐来久，风竹撼疎篱。",
        "dynasty": "唐",
        "collection_info": null
    },
    {
        "uuid": "0acfed1931ece753a569e73d9fa46b88",
        "title": "思游峨嵋寄林下诸友",
        "author": "齐己",
        "content": "刚有峨嵋念，秋来锡欲飞。\n会抛湘寺去，便逐蜀帆归。\n难世堪言善，闲人合见机。\n殷勤别诸友，莫厌楚江薇。",
        "dynasty": "唐",
        "collection_info": null
    },
    {
        "uuid": "a5c4b0346ddfa2c6e6d676660b5fe598",
        "title": "送刘秀才南游",
        "author": "齐己",
        "content": "南去谒诸侯，名山亦得游。\n便应寻瀑布，乘兴上岣嵝。\n高鸟随云起，寒星向地流。\n相思应北望，天晚石桥头。",
        "dynasty": "唐",
        "collection_info": null
    },
    {
        "uuid": "0d59da45ce296132d89e2aca85347d0e",
        "title": "示诸侄",
        "author": "齐己",
        "content": "莫问年将朽，加餐已不多。\n形容浑瘦削，行止强牵拖。\n死也何忧恼，生而有咏歌。\n侯门终谢去，却埽旧松萝。",
        "dynasty": "唐",
        "collection_info": null
    },
    {
        "uuid": "3030e4ac81b8055dec16c237d49d20f0",
        "title": "荆渚病中因思匡庐遂成三百字寄梁先辈",
        "author": "齐己",
        "content": "生老病死者，早闻天竺书。\n相随几汩没，不了堪欷歔。\n自理自可适，他人谁与袪。\n应当入寂灭，乃得长销除。\n前月已骨立，今朝还貌舒。\n披衣试步履，倚策聊踌躇。\n江月青眸冷，秋风白髮疎。\n新题忆剡硾，旧约怀匡庐。\n张野久绝迹，乐[天]曾卜居。\n空龛掩薜荔，瀑布歕蟾蜍。\n古桧鸣玄鹤，凉泉跃锦鱼。\n狂吟树荫映，纵踏花蔫烟。\n唇舌既已闲，心脾亦散摅。\n松窗有偃息，石径无趦趄。\n梦冷通仙阙，神融合太虚。\n千峰杳霭际，万壑明清初。\n长往期非晚，半生闲有余。\n依刘未是咏，访戴宁忘诸。\n稽古堪求己，观时好笑渠。\n埋头逐小利，没脚拖长裾。\n道种将闲养，情田把药鉏。\n幽香发兰蕙，秽莽摧丘墟。\n敢谓囊盈物，那言庾满储。\n微烟动晨爨，细雨滋园蔬。\n藓乱珍禽羽，门稀长者车。\n冥机坐兀兀，着履行徐徐。\n每许亲朱履，多怜奉隼旟。\n簪嫌红玳瑁，社念金芙蕖。\n海内竞铁马，箧中藏纸驴。\n常言谢时去，此意将何如。",
        "dynasty": "唐",
        "collection_info": null
    },
    {
        "uuid": "4e928cd7900659ac330d2896319a3177",
        "title": "竟陵遇昼公",
        "author": "齐己",
        "content": "高迹何来此，游方渐老身。\n欲投莲岳夏，初过竟陵春。\n锡影离云远，衣痕拂藓新。\n无言即相别，此处不迷津。",
        "dynasty": "唐",
        "collection_info": null
    },
    {
        "uuid": "6e97871a9313cc0b1d51ca66539cee6f",
        "title": "闻贯休下世",
        "author": "齐己",
        "content": "吾师诗匠者，真箇碧云流。\n争得梁太子，重为文选楼。\n锦江新冢树，婺女旧山秋。\n欲去焚香礼，啼猨峡阻修。",
        "dynasty": "唐",
        "collection_info": null
    },
    {
        "uuid": "70dc5e679c79e9839fb2027639ffd48c",
        "title": "金山寺",
        "author": "齐己",
        "content": "山带金名远，楼台压翠层。\n鱼龙光照像，风浪影摇灯。\n槛外扬州树，船通建业僧。\n尘埃何所到，青石坐如冰。",
        "dynasty": "唐",
        "collection_info": null
    },
    {
        "uuid": "8571c70a5bd7ce6fa49320bcc7a47fc5",
        "title": "早秋雨后晚望",
        "author": "齐己",
        "content": "暑气时将薄，虫声夜转稠。\n江湖经一雨，日月换新秋。\n有景堪援笔，何人未上楼。\n欲承凉冷兴，西向碧嵩游。",
        "dynasty": "唐",
        "collection_info": null
    },
    {
        "uuid": "d3a61afc8f028ff32206754a7da021d7",
        "title": "过西塞山",
        "author": "齐己",
        "content": "空江平野流，风岛苇飕飕。\n残日衔西塞，孤帆向北洲。\n边鸿渡汉口，楚树出吴头。\n终入高云裏，身依片石休。",
        "dynasty": "唐",
        "collection_info": null
    },
    {
        "uuid": "4d39d7107e52e8080f088dd56014dc65",
        "title": "溪斋二首 一",
        "author": "齐己",
        "content": "岂敢言招隐，归休喜自安。\n一溪云卧稳，四海路行难。\n瑞兽藏头角，幽禽惜羽翰。\n子猷何处在，老尽碧琅玕。",
        "dynasty": "唐",
        "collection_info": null
    },
    {
        "uuid": "59f0168e44efec78ee43205a3649cfda",
        "title": "溪斋二首 二",
        "author": "齐己",
        "content": "杉竹映溪关，修修共岁寒。\n幽人眠日晏，花雨落春残。\n道妙言何强，诗玄论甚难。\n闲居有亲赋，搔首忆潘安。",
        "dynasty": "唐",
        "collection_info": null
    },
    {
        "uuid": "b3021950238e3b1c89b7d25c9dd202d3",
        "title": "新秋",
        "author": "齐己",
        "content": "始惊三伏尽，又遇立秋时。\n露彩朝还冷，云峰晚更奇。\n壠香禾半熟，原迥草微衰。\n幸好清光裏，安仁谩起悲。",
        "dynasty": "唐",
        "collection_info": null
    },
    {
        "uuid": "e71c0a694c07f7f682935205b24e63fc",
        "title": "寄上荆渚因梦庐岳乃图壁赋诗",
        "author": "齐己",
        "content": "梦绕嵯峨裏，神疎骨亦寒。\n觉来谁共说，壁上自图看。\n古翠松藏寺，春红杏湿坛。\n归心几时遂，日向渐衰残。",
        "dynasty": "唐",
        "collection_info": null
    },
    {
        "uuid": "92d7e62138cfcb4e3ffa37186202e3b8",
        "title": "己卯岁值冻阻归有作",
        "author": "齐己",
        "content": "河冰连地冻，朔气压春寒。\n开户思归远，出门移步难。\n湖云黏鴈重，庙树刮风干。\n坐看孤灯焰，微微向晓残。",
        "dynasty": "唐",
        "collection_info": null
    },
    {
        "uuid": "11195e4947dc47994679fe8cb16e2d1a",
        "title": "送卢说乱后投知己",
        "author": "齐己",
        "content": "兵寇残江墅，生涯尽荡除。\n事堪煎桂玉，时莫倚诗书。\n暮狖啼空半，春山列雨余。\n舟中有新作，迴寄示慵疎。",
        "dynasty": "唐",
        "collection_info": null
    },
    {
        "uuid": "6c3e3380119082d30223d7c3cf3c8ff3",
        "title": "读岘山碑",
        "author": "齐己",
        "content": "三载羊公政，千年岘首碑。\n何人更堕泪，此道亦殊时。\n兵火烧文缺，江云触藓滋。\n那堪望黎庶，匝地是疮痍。",
        "dynasty": "唐",
        "collection_info": null
    },
    {
        "uuid": "9c1100e584a2ebef1f0b69ca2ecad5ec",
        "title": "过鹿门作",
        "author": "齐己",
        "content": "鹿门埋孟子，岘首载羊公。\n万古千秋裏，青山明月中。\n政从襄沔绝，诗过洞庭空。\n尘路谁迴眼，松声两处风。",
        "dynasty": "唐",
        "collection_info": null
    },
    {
        "uuid": "e80babb66f015ebfad7fd70248af5ce8",
        "title": "题玉泉寺大师影堂",
        "author": "齐己",
        "content": "大化终华顶，灵踪示玉泉。\n由来负高尚，合向好山川。\n洞壑藏诸怪，杉松列瘦烟。\n千秋空树影，犹似覆长禅。",
        "dynasty": "唐",
        "collection_info": null
    },
    {
        "uuid": "221560f161f0b129742ba5568ed2cead",
        "title": "秋日钱塘作",
        "author": "齐己",
        "content": "秋光明水国，游子倚长亭。\n海浸全吴白，山澄百越青。\n英雄贵黎庶，封土绝精灵。\n句践魂如在，应悬战血腥。",
        "dynasty": "唐",
        "collection_info": null
    },
    {
        "uuid": "3b529f1e30b179cda546586bc636b122",
        "title": "送人赴举",
        "author": "齐己",
        "content": "分有争忘得，时来须出山。\n白云终许在，清世莫空还。\n驿树秋声健，行衣雨点斑。\n明年从月裏，满握度春关。",
        "dynasty": "唐",
        "collection_info": null
    },
    {
        "uuid": "d4e351477ad8f018009bf5ad09fcfb9e",
        "title": "友人寒夜所寄",
        "author": "齐己",
        "content": "通宵亦孤坐，但念旧峰云。\n白日还如此，清闲本共君。\n二毛凋一半，百岁去三分。\n早晚寻流水，同归麋鹿羣。",
        "dynasty": "唐",
        "collection_info": null
    },
    {
        "uuid": "08b71f22d0c012137149be342d1585da",
        "title": "酬洞庭陈秀才",
        "author": "齐己",
        "content": "何必要识面，见诗惊苦心。\n此门从自古，难学至如今。\n青草湖云阔，黄陵庙木深。\n精搜当好景，得即动知音。",
        "dynasty": "唐",
        "collection_info": null
    },
    {
        "uuid": "2e6e2dfb3c40b23ed2ec5d103964a347",
        "title": "题鹤鸣泉八韵",
        "author": "齐己",
        "content": "嘹泪遗踪去，澄明物掩难。\n喷开山面碧，飞落寺门寒。\n汲引随缾满，分流逐处安。\n幽虫乘叶过，渴狖拥条看。\n上有危峰迭，旁宜怪石盘。\n冷吞双树影，甘润百毛端。\n异早闻镌玉，灵终别建坛。\n潇湘在何处，终日自波澜。",
        "dynasty": "唐",
        "collection_info": null
    },
    {
        "uuid": "97405d14fff00b31281db66b74a7fc0a",
        "title": "登金山寺",
        "author": "齐己",
        "content": "四面白波声，中流翠峤横。\n望来堪目断，上彻始心平。\n鸟向天涯去，云连水国生。\n重来与谁约，题罢自吟行。",
        "dynasty": "唐",
        "collection_info": null
    },
    {
        "uuid": "c250557d5062f83d077e79cdec5abde4",
        "title": "寄吴都沈员外彬",
        "author": "齐己",
        "content": "归休兴若何，朱绂尽还他。\n自有园林阔，谁争山水多。\n村烟晴莽苍，僧磬晚嵯峨。\n野醉题招隐，相思可寄么。",
        "dynasty": "唐",
        "collection_info": null
    },
    {
        "uuid": "92f465ef2826a34640e9f7a647250d5c",
        "title": "寄明月山僧",
        "author": "齐己",
        "content": "山称明月好，月出徧山明。\n要上诸峰去，无妨半夜行。\n白猨真雪色，幽鸟古琴声。\n吾子居来久，应忘我在城。",
        "dynasty": "唐",
        "collection_info": null
    },
    {
        "uuid": "efabc9b97873d64745a741d0d04008e5",
        "title": "寄哭西川坛长广济大师",
        "author": "齐己",
        "content": "千万僧中宝，三朝帝宠身。\n还源未化火，举国葬全真。\n文集编金在，碑铭刻玉新。\n有谁于异代，弹指礼遗尘。",
        "dynasty": "唐",
        "collection_info": null
    },
    {
        "uuid": "8e10dc4784086ba185abb95dc3f62633",
        "title": "酬西川楚峦上人卷",
        "author": "齐己",
        "content": "玉垒峨嵋秀，岷江锦水清。\n古人搜不尽，吾子得何精。\n可信由前习，堪闻正后生。\n东西五千里，多谢寄无成。",
        "dynasty": "唐",
        "collection_info": null
    },
    {
        "uuid": "d71a42c0a2e9eef0a65d408feca954f3",
        "title": "览延栖上人卷",
        "author": "齐己",
        "content": "今体雕镂妙，古风研考精。\n何人忘律韵，为子辨诗声。\n贾岛苦兼此，孟郊清独行。\n荆门见编集，媿我老无成。",
        "dynasty": "唐",
        "collection_info": null
    },
    {
        "uuid": "93fad8a849bfc66525d51d2c2605fa41",
        "title": "寄洛下王彝训先辈二首 一",
        "author": "齐己",
        "content": "贾岛存正始，王维留格言。\n千篇千古在，一咏一惊魂。\n离别无他寄，相思共此门。\n阳春堪永恨，郢路转尘昏。",
        "dynasty": "唐",
        "collection_info": null
    },
    {
        "uuid": "609f410c9ddcf19b45cb39aed076e8ac",
        "title": "寄洛下王彝训先辈二首 二",
        "author": "齐己",
        "content": "北极新英主，高科旧少年。\n风流传贵达，谈笑取荣迁。\n洛水秋空底，嵩峰晓翠巅。\n寻常谁并马，桥上戏成篇。",
        "dynasty": "唐",
        "collection_info": null
    },
    {
        "uuid": "06b87bd84c1950d91129941639fb61ae",
        "title": "酬岳阳李主簿卷",
        "author": "齐己",
        "content": "把卷思高兴，潇湘阔浸门。\n无云生翠浪，有月动清魂。\n倚槛应穷底，凝情合到源。\n为君吟所寄，难甚至忘筌。",
        "dynasty": "唐",
        "collection_info": null
    },
    {
        "uuid": "0d3ab485afdb8ae91993261444239a74",
        "title": "寄怀江西僧达禅翁",
        "author": "齐己",
        "content": "长忆旧山日，与君同聚沙。\n未能精贝叶，便学咏杨花。\n苦甚伤心骨，清还切齿牙。\n何妨继余习，前世是诗家。",
        "dynasty": "唐",
        "collection_info": null
    },
    {
        "uuid": "ac264a15f8d46d77e4f0b263cc652bb7",
        "title": "送吴守明先辈游蜀",
        "author": "齐己",
        "content": "凭君游蜀去，细为话幽奇。\n丧乱嘉陵驿，尘埃贾岛诗。\n未应过锦府，且合上峨嵋。\n既逐高科后，东西任所之。",
        "dynasty": "唐",
        "collection_info": null
    },
    {
        "uuid": "8de150b424e58ff071a5e257331137d2",
        "title": "寄普明大师可准",
        "author": "齐己",
        "content": "莲岳三征者，论诗旧与君。\n相留曾几岁，酬唱有新文。\n翠窦容闲憇，岚峰许共分。\n当年若同访，合得伴吟云。",
        "dynasty": "唐",
        "collection_info": null
    },
    {
        "uuid": "570ab693bee31c1c7c92958fb49712bf",
        "title": "还黄平素秀才卷",
        "author": "齐己",
        "content": "求己甚忘筌，得之经浑然。\n僻能离诡差，清不尚妖妍。\n冷澹闻姚监，精奇见浪仙。\n如君好风格，自可继前贤。",
        "dynasty": "唐",
        "collection_info": null
    },
    {
        "uuid": "7bfcf4b1f4ac50c5692579b13ec20652",
        "title": "与张先辈话别",
        "author": "齐己",
        "content": "为□□□者，各自话离心。\n及第还全蜀，游方归二林。\n巴江□□涨，楚野入吴深。\n他日传消息，东西不易寻。",
        "dynasty": "唐",
        "collection_info": null
    },
    {
        "uuid": "62e1bfe155937b371ff1e9b883f59ca5",
        "title": "寄朱拾遗",
        "author": "齐己",
        "content": "一闻归阙下，几番熟金桃。\n沧海期仍晚，清资路渐高。\n研冰濡谏笔，赋雪拥朝袍。\n岂念空林下，冥心坐石劳。",
        "dynasty": "唐",
        "collection_info": null
    },
    {
        "uuid": "ee2476cb3e72df484f43795121dcf884",
        "title": "荆门送兴禅师",
        "author": "齐己",
        "content": "洒落南宗子，游方迹似云。\n青山寻处处，赤叶路纷纷。\n虎共松岩宿，猨和石溜闻。\n何峰一迴首，忆我在人羣。",
        "dynasty": "唐",
        "collection_info": null
    },
    {
        "uuid": "b12223a5156fa25fbe58c34aa1f04f5f",
        "title": "过西山施肩吾旧居",
        "author": "齐己",
        "content": "大志终难起，西峰卧翠堆。\n床前倒秋壑，枕上过春雷。\n鹤见丹成去，僧闻栗熟来。\n荒斋松竹老，鸾鹤自裴回。",
        "dynasty": "唐",
        "collection_info": null
    },
    {
        "uuid": "0142c2acc36e9a2a9fcea770b20bafd9",
        "title": "喜夏雨",
        "author": "齐己",
        "content": "四郊云影合，千里雨声来。\n尽洗红埃去，併将清气迴。\n潺湲浮楚甸，萧散露荆台。\n欲赋随车瑞，濡毫渴謏才。",
        "dynasty": "唐",
        "collection_info": null
    },
    {
        "uuid": "7e2d7c130eb1a89258ffaf0e75682586",
        "title": "酬元员外见寄八韵",
        "author": "齐己",
        "content": "旧隐梦牵仍，归心只似蒸。\n远青怜岛峭，轻白爱云腾。\n艳冶丛翻蝶，腥膻地聚蝇。\n雨声连洒竹，诗兴继填膺。\n访戴情弥切，依刘力不胜。\n众人忘苦苦，独自媿兢兢。\n处世无他望，流年有病僧。\n时惭大雅客，遗韵许相承。",
        "dynasty": "唐",
        "collection_info": null
    },
    {
        "uuid": "96b7683aaaf9d84ef6427f056bb3cc41",
        "title": "浣口泊舟晓望天柱峰",
        "author": "齐己",
        "content": "根盘潜岳半，顶逼日轮边。\n冷碧无云点，危棱有瀑悬。\n秀轻毛女下，名与鼎湖偏。\n谁见扶持力，峨峨出后天。",
        "dynasty": "唐",
        "collection_info": null
    },
    {
        "uuid": "291237dadf3822f5085465b39390ebc3",
        "title": "寄楚萍上人",
        "author": "齐己",
        "content": "北面香炉秀，南边瀑布寒。\n自来还独去，夏满又秋残。\n日影松杉乱，云容洞壑宽。\n何峰是邻侧，片石许相安。",
        "dynasty": "唐",
        "collection_info": null
    },
    {
        "uuid": "19fd03123246ec50d0507325679617a7",
        "title": "竹裏作六韵",
        "author": "齐己",
        "content": "我来深处坐，剩觉有吟思。\n忽似潇湘岸，欲生风雨时。\n冷烟蒙古屋，干箨堕秋墀。\n径熟因频入，身闲得徧欹。\n踏多鞭节损，题乱粉痕隳。\n犹见前山迭，微茫隔短篱。",
        "dynasty": "唐",
        "collection_info": null
    },
    {
        "uuid": "4460f4e3cf581f62e112d179f7ee7315",
        "title": "寄江西幕中孙鲂员外",
        "author": "齐己",
        "content": "簪履为官兴，芙蓉结社缘。\n应思陶令醉，时访远公禅。\n茶影中残月，松声裏落泉。\n此门曾共说，知未遂终焉。",
        "dynasty": "唐",
        "collection_info": null
    },
    {
        "uuid": "f2ab6e5222e6878a6c536779bc67ad9c",
        "title": "盆池",
        "author": "齐己",
        "content": "盆沼陷花边，孤明似玉泉。\n涵虚心不浅，待月底长圆。\n平稳承天泽，依微泛曙烟。\n何须照菱镜，即此鉴媸妍。",
        "dynasty": "唐",
        "collection_info": null
    },
    {
        "uuid": "538d991acc79a6c164a1f65826155353",
        "title": "喜干昼上人远相访",
        "author": "齐己",
        "content": "彼此垂七十，相逢意若何。\n圣明殊未至，离乱更应多。\n澹泊门难到，从容日易过。\n余生消息外，只合听诗魔。",
        "dynasty": "唐",
        "collection_info": null
    },
    {
        "uuid": "db1d18a467a2912622c4184aba54af57",
        "title": "过陈陶处士旧居",
        "author": "齐己",
        "content": "一室贮琴尊，诗皆大雅言。\n夜过秋竹寺，醉打老僧门。\n远烧来篱下，寒蔬簇石根。\n闲庭除鹤迹，半是杖头痕。",
        "dynasty": "唐",
        "collection_info": null
    },
    {
        "uuid": "dc437c9d4f7b547328d5a5a5339358f0",
        "title": "寄敬亭清越",
        "author": "齐己",
        "content": "敬亭山色古，庙与寺松连。\n住此修行过，春风四十年。\n鼎尝天柱茗，诗硾剡溪笺。\n冥目应思着，终南北阙前。",
        "dynasty": "唐",
        "collection_info": null
    },
    {
        "uuid": "86d20a7003f1c9498b2c5c40f85681a6",
        "title": "湘江渔父",
        "author": "齐己",
        "content": "湘潭春水满，岸远草青青。\n有客钓烟月，无人论醉醒。\n门前蛟蜃气，蓑上蕙兰馨。\n曾受蒙庄子，逍遥一卷经。",
        "dynasty": "唐",
        "collection_info": null
    },
    {
        "uuid": "36ebec04989b63c7063e775c3cc4aed4",
        "title": "书古寺僧房",
        "author": "齐己",
        "content": "绿树深深处，长明焰焰灯。\n春时游寺客，花落闭门僧。\n万法心中寂，孤泉石上澄。\n劳生莫相问，喧默不相应。",
        "dynasty": "唐",
        "collection_info": null
    },
    {
        "uuid": "df8292e95c507a48f0f5a787cdc2c671",
        "title": "湖西逸人",
        "author": "齐己",
        "content": "老隐洞庭西，渔樵共一溪。\n琴前孤鹤影，石上远僧题。\n橘柚园林熟，蒹葭径路迷。\n君能许邻并，分药斸春畦。",
        "dynasty": "唐",
        "collection_info": null
    },
    {
        "uuid": "6012f06c63c39160c6c79a48df3611d9",
        "title": "潇湘二十韵",
        "author": "齐己",
        "content": "二水远难论，从离向坎奔。\n冷穿千嶂脉，清过几州门。\n阔去都凝白，傍来尽带浑。\n经游闻舜禹，表裏见干坤。\n浦静鱼闲钓，湾凉鴈自屯。\n月来分夜底，云度见秋痕。\n暮气藏邻寺，寒涛聒近村。\n离骚传永恨，鼓瑟奏遗魂。\n雾拥鱼龙窟，槎欹岛屿根。\n秋风帆上下，落日树沈昏。\n柳少沙洲缺，苔多古岸存。\n禽巢依橘柚，獭径入兰荪。\n色自江南绝，名闻海内尊。\n吴头雄莫遏，汉口壮堪吞。\n寥泬晴方映，冯夷信忽翻。\n渡遥峰翠迭，汀小荻花繁。\n势接湖烟涨，声和瘴雨歕。\n急摇吟客舫，狂溅野人樽。\n疎凿谁穷本，澄鲜自有源。\n对兹伤九曲，含浊出昆崙。",
        "dynasty": "唐",
        "collection_info": null
    },
    {
        "uuid": "9c34dc317e6ce18cad9a04bdedbb2f7b",
        "title": "江行早发",
        "author": "齐己",
        "content": "舟子相呼起，长江未五更。\n几看星月在，犹带梦魂行。\n鸟乱村林迥，人喧水栅横。\n苍茫平野外，渐认远峰名。",
        "dynasty": "唐",
        "collection_info": null
    },
    {
        "uuid": "d8d74e1035ebd03f49842e37d0ff1836",
        "title": "宜阳道中作",
        "author": "齐己",
        "content": "宜阳南面路，下岳又经过。\n枫叶红遮店，芒花白满坡。\n猨无山渐薄，鴈众水还多。\n日落犹前去，诸村牧竖歌。",
        "dynasty": "唐",
        "collection_info": null
    },
    {
        "uuid": "d335a17226e35d1a95497c6719618ce2",
        "title": "落日",
        "author": "齐己",
        "content": "晚照背高台，残钟残角催。\n能销几度落，已是半生来。\n吹叶阴风发，漫空暝色迴。\n因思古人事，更变尽尘埃。",
        "dynasty": "唐",
        "collection_info": null
    },
    {
        "uuid": "13b8ad320d2c680f05ad11d4ab95962d",
        "title": "春兴",
        "author": "齐己",
        "content": "柳暖莺多语，花明草尽长。\n风流在诗句，牵率遶池塘。\n叫切禽名宇，飞忙蝶姓庄。\n时来真可惜，自勉掇兰芳。",
        "dynasty": "唐",
        "collection_info": null
    },
    {
        "uuid": "5ad1ef95eadcba8314c6949c4eb33321",
        "title": "远山",
        "author": "齐己",
        "content": "天际云根破，寒山列翠迴。\n幽人当立久，白鸟背飞来。\n瀑溅何州地，僧寻几峤苔。\n终须拂巾履，独去谢尘埃。",
        "dynasty": "唐",
        "collection_info": null
    },
    {
        "uuid": "d2a180127645b27625215395a6f432d6",
        "title": "和郑谷郎中幽栖之什",
        "author": "齐己",
        "content": "谁知闲退迹，门径入寒汀。\n静倚云僧杖，孤看野烧星。\n墨霑吟石黑，苔染钓船青。\n相对唯溪寺，初宵闻念经。",
        "dynasty": "唐",
        "collection_info": null
    },
    {
        "uuid": "dcf4b555bffad054d9de727998442346",
        "title": "勉道林谦光鸿蕴二侄",
        "author": "齐己",
        "content": "旧林诸侄在，还住本师房。\n共埽焚修地，同闻水石香。\n莫将闲世界，拟敌好时光。\n须看南山下，无名冢满冈。",
        "dynasty": "唐",
        "collection_info": null
    },
    {
        "uuid": "9ba38e8c0d3fa578b57914b59c776351",
        "title": "渚宫自勉二首 一",
        "author": "齐己",
        "content": "晨午殊丰足，伊何挠肺肠。\n形容侵老病，山水忆韬藏。\n必谢金台去，还携铁锡将。\n东林露坛畔，旧对白莲房。",
        "dynasty": "唐",
        "collection_info": null
    },
    {
        "uuid": "8961800daaac90c15ec906992db20d9f",
        "title": "渚宫自勉二首 二",
        "author": "齐己",
        "content": "毕竟拟何求，随缘去住休。\n天涯游胜境，海上宿仙洲。\n梦好寻无迹，诗成旋不留。\n从他笑轻事，独自忆庄周。",
        "dynasty": "唐",
        "collection_info": null
    },
    {
        "uuid": "71f0d699561405830626da697d1bd2b0",
        "title": "谢㴩湖茶",
        "author": "齐己",
        "content": "㴩湖唯上贡，何以惠寻常。\n还是诗心苦，堪消蜡面香。\n碾声通一室，烹色带残阳。\n若有新春者，西来信勿忘。",
        "dynasty": "唐",
        "collection_info": null
    },
    {
        "uuid": "905b321c7fbc93d14bf25f58dc24fb56",
        "title": "寄归州马判官",
        "author": "齐己",
        "content": "郡带女𡡓名，民康境亦宁。\n晏梳秋鬓白，闲坐暮山青。\n赠客椒初熟，寻僧酒半醒。\n应怀旧居处，歌管隔墙听。",
        "dynasty": "唐",
        "collection_info": null
    },
    {
        "uuid": "dd3bf9d360838b74eb7c60a21644ba96",
        "title": "倦客",
        "author": "齐己",
        "content": "闭眼即开门，人间事倦闻。\n如何迎好客，不似看闲云。\n少欲资三要，多言让十分。\n疎慵本吾性，任笑早离羣。",
        "dynasty": "唐",
        "collection_info": null
    },
    {
        "uuid": "651616ae6beb2ded6f1b3cca89f8e006",
        "title": "送灵{巩/言}上人游五台",
        "author": "齐己",
        "content": "此去清凉顶，期瞻大圣容。\n便应过洛水，即未上嵩峰。\n残照催行影，幽林惜驻踪。\n想登金阁望，东北极兵锋。",
        "dynasty": "唐",
        "collection_info": null
    },
    {
        "uuid": "db7aec507a365daeced6b33b93a24b89",
        "title": "静坐",
        "author": "齐己",
        "content": "坐卧与行住，入禅还出吟。\n也应长日月，消得箇身心。\n默论相如少，黄梅付嘱深。\n门前古松径，时起步清阴。",
        "dynasty": "唐",
        "collection_info": null
    },
    {
        "uuid": "52b4513df5d4b62e6e7040fdb98bbd5b",
        "title": "谢虚中上人寄示题天策阁诗",
        "author": "齐己",
        "content": "天策二首作，境幽搜亦玄。\n阁横三楚上，题挂九霄边。\n寺额因标胜，诗人合遇贤。\n他时谁倚槛，吟此岂忘筌。",
        "dynasty": "唐",
        "collection_info": null
    },
    {
        "uuid": "c749af1d722a3b5e97bd4808231352d0",
        "title": "荆门寄怀章供奉兼呈幕中知己",
        "author": "齐己",
        "content": "紫衣居贵上，青衲老关中。\n事佛门相似，朝天路不同。\n神凝无恶梦，诗澹老真风。\n闻道知音在，官高信莫通。",
        "dynasty": "唐",
        "collection_info": null
    },
    {
        "uuid": "73fc07ae7c11fa7093608ee7effa4bd3",
        "title": "江令石",
        "author": "齐己",
        "content": "思量江令意，爱石甚悠悠。\n贪向深宫去，死同亡国休。\n两株荒草裏，千古暮江头。\n若似黄金贵，隋军也不留。",
        "dynasty": "唐",
        "collection_info": null
    },
    {
        "uuid": "83347e69974b08cbdd919778d328ffc3",
        "title": "月下作",
        "author": "齐己",
        "content": "良夜如清昼，幽人在小庭。\n满空垂列宿，那箇是文星。\n世界归谁是，心魂向自宁。\n何当见尧舜，重为造生灵。",
        "dynasty": "唐",
        "collection_info": null
    },
    {
        "uuid": "5c3c090d2b2a778a8401f6f5a31d8ff9",
        "title": "游道林寺四绝亭观宋杜诗版",
        "author": "齐己",
        "content": "宋杜诗题在，风骚到此真。\n独来终日看，一为拂秋尘。\n古石生寒仞，春松脱老鳞。\n高僧眼根静，应见客吟神。",
        "dynasty": "唐",
        "collection_info": null
    },
    {
        "uuid": "833e8182ed56c3b52baf98a7b3a704e6",
        "title": "勉诗僧",
        "author": "齐己",
        "content": "莫把毛生刺，低佪谒李膺。\n须防知佛者，解笑爱名僧。\n道性宜如水，诗情合似冰。\n还同莲社客，联唱遶香灯。",
        "dynasty": "唐",
        "collection_info": null
    },
    {
        "uuid": "c1a29465c8e7d01aeee1bf806aa4e83e",
        "title": "谢人墨",
        "author": "齐己",
        "content": "珍重岁寒烟，携来路几千。\n只应真典诰，消得苦磨研。\n正色浮端砚，精光动蜀笺。\n因君强濡染，舍此即忘筌。",
        "dynasty": "唐",
        "collection_info": null
    },
    {
        "uuid": "3c2ac520b39be79285323fade148d568",
        "title": "送人游玉泉寺",
        "author": "齐己",
        "content": "西峰大雪开，万迭向空堆。\n客贵犹寻去，僧高肯不来。\n潭澄猨觑月，窦冷鹿眠苔。\n公子将才子，联题兴未迴。",
        "dynasty": "唐",
        "collection_info": null
    },
    {
        "uuid": "0c7f72a4ada25b002627685469933f88",
        "title": "寄郑谷郎中",
        "author": "齐己",
        "content": "诗心何以传，所证自同禅。\n觅句如探虎，逢知似得仙。\n神清太古在，字好雅风全。\n曾沐星郎许，终惭是斐然。",
        "dynasty": "唐",
        "collection_info": null
    },
    {
        "uuid": "aeb75b7eb4ca993b158bf7262f15b7e5",
        "title": "春雨",
        "author": "齐己",
        "content": "欲布如膏势，先闻动地雷。\n云龙相得起，风电一时来。\n霢霂农桑野，冥蒙杨柳台。\n何人待晴暖，庭有牡丹开。",
        "dynasty": "唐",
        "collection_info": null
    },
    {
        "uuid": "9fa9829e74e5041d0ec9f82bee152fb4",
        "title": "明月峰",
        "author": "齐己",
        "content": "明月峰头石，曾闻学月明。\n别舒长夜彩，高照一村耕。\n颇乱无私理，徒惊鄙俗情。\n传云遭凿后，顽白在峥嵘。",
        "dynasty": "唐",
        "collection_info": null
    },
    {
        "uuid": "3b9bba24163ec250e8edad7527906ba5",
        "title": "谢人惠紫栗拄杖",
        "author": "齐己",
        "content": "仙掌峰前得，何当此见遗。\n百年衰朽骨，六尺岁寒姿。\n雪外兼松凭，泉边待月欹。\n他时出山去，犹谢见相随。",
        "dynasty": "唐",
        "collection_info": null
    },
    {
        "uuid": "cee72436d62ad171e7b61d615e3c942f",
        "title": "送人游湘湖",
        "author": "齐己",
        "content": "君游南国去，旅梦若为宁。\n一路随鸿鴈，千峰遶洞庭。\n林明枫尽落，野黑烧初经。\n有兴寻僧否，湘西寺最灵。",
        "dynasty": "唐",
        "collection_info": null
    },
    {
        "uuid": "18a520133a351a5296b8d97aeb1f3453",
        "title": "小松",
        "author": "齐己",
        "content": "发地纔过膝，蟠根已有灵。\n严霜百草白，深院一林青。\n后夜萧骚动，空阶蟋蟀听。\n谁于千岁外，吟遶老龙形。",
        "dynasty": "唐",
        "collection_info": null
    },
    {
        "uuid": "34568490987ba0f75dc864634e1bb965",
        "title": "金江寓居",
        "author": "齐己",
        "content": "考槃应未永，聊此养闲疎。\n野趣今何似，诗题旧不如。\n春篁离箨尽，陂藕折花初。\n终要秋云是，从风恣卷舒。",
        "dynasty": "唐",
        "collection_info": null
    },
    {
        "uuid": "2a2814a5759235e702a8e6ccc428b3a7",
        "title": "晚夏金江寓居答友生",
        "author": "齐己",
        "content": "日日衝残热，相寻入乱蒿。\n闲中滋味远，诗裏是非高。\n碧耸新生竹，红垂半熟桃。\n时难未可出，且欲淬豪曹。",
        "dynasty": "唐",
        "collection_info": null
    },
    {
        "uuid": "2020762d3157c825794d521ee66987d0",
        "title": "寄李洞秀才",
        "author": "齐己",
        "content": "到处听时论，知君屈最深。\n秋风几西笑，抱玉但伤心。\n野水翻红藕，沧江老白禽。\n相思未相识，闻在蜀中吟。",
        "dynasty": "唐",
        "collection_info": null
    },
    {
        "uuid": "b2cf6f44e3473f9ae7cddb0bd54a26f2",
        "title": "过商山",
        "author": "齐己",
        "content": "迭迭迭岚寒，红尘翠裏盘。\n前程有名利，此路莫艰难。\n云水侵天老，轮蹄到月残。\n何能寻四皓，过尽见长安。",
        "dynasty": "唐",
        "collection_info": null
    },
    {
        "uuid": "3f3f04e6d70d6dd70b38b7556ca706eb",
        "title": "蝉八韵",
        "author": "齐己",
        "content": "咽咽復啾啾，多来自早秋。\n园林凉正好，风雨思相收。\n在处声无别，何人泪欲流。\n冷怜天露滴，伤共野禽游。\n静息深依竹，惊移瞥过楼。\n分明晴渡口，凄切暮关头。\n时节推应定，飞鸣即未休。\n年年闻尔苦，远忆所居幽。",
        "dynasty": "唐",
        "collection_info": null
    },
    {
        "uuid": "834850fbe52eea2d4e36ff0bb6fdaea5",
        "title": "鹭鸶二首 一",
        "author": "齐己",
        "content": "日日沧江去，时时得意归。\n自能终洁白，何处悞翻飞。\n晚立银塘阔，秋栖玉露微。\n残阳苇花畔，双下钓鱼矶。",
        "dynasty": "唐",
        "collection_info": null
    },
    {
        "uuid": "756f67608824db54b812cee8479f7b68",
        "title": "鹭鸶二首 二",
        "author": "齐己",
        "content": "雪裏曾迷我，笼中旧养君。\n忽从红蓼岸，飞出白鸥羣。\n影照翘滩浪，翎濡宿岛云。\n鸳鸿解相忆，天上列纷纷。",
        "dynasty": "唐",
        "collection_info": null
    },
    {
        "uuid": "ea7efad4f110e3216b4deb7bac1224ef",
        "title": "送僧归南岳",
        "author": "齐己",
        "content": "浊世住终难，孤峰念永安。\n逆风眉磔磔，衝雪锡珊珊。\n石室关霞嫩，松枝拂藓干。\n岩猨应认得，连臂下句栏。",
        "dynasty": "唐",
        "collection_info": null
    },
    {
        "uuid": "8b8b91cb209108d3943ada23c6dd61ff",
        "title": "夏日林下作",
        "author": "齐己",
        "content": "烦暑莫相煎，森森在眼前。\n暂来还尽日，独坐只闻蝉。\n草媚终难死，花飞卒未蔫。\n秋风舍此去，满箧贮新篇。",
        "dynasty": "唐",
        "collection_info": null
    },
    {
        "uuid": "73b50355c33ef5202b2da35b3c12ee58",
        "title": "村居寄怀",
        "author": "齐己",
        "content": "风雨如尧代，何心欲退藏。\n诸侯行教化，下国自耕桑。\n道挫时机尽，禅留话路长。\n前溪久不过，忽觉早禾香。",
        "dynasty": "唐",
        "collection_info": null
    },
    {
        "uuid": "5d975531ccdf8e0a4c118d155d2a234d",
        "title": "酬王秀才",
        "author": "齐己",
        "content": "相于分倍亲，静论到吟真。\n王泽曾无外，风骚甚少人。\n鸿随秋过尽，雪向腊飞频。\n何处多幽胜，期君作近邻。",
        "dynasty": "唐",
        "collection_info": null
    },
    {
        "uuid": "823e79c73beead7d386ef1aad2b34465",
        "title": "赠无本上人",
        "author": "齐己",
        "content": "往年吟月社，因乱散扬州。\n未免无端事，何妨出世流。\n洞庭禅过腊，衡岳坐经秋。\n终说将衣钵，天台老去休。",
        "dynasty": "唐",
        "collection_info": null
    },
    {
        "uuid": "ad7991494c952223756570be9dee9aec",
        "title": "寄华山司空图",
        "author": "齐己",
        "content": "天下艰难际，全家入华山。\n几劳丹诏问，空见使臣还。\n瀑布寒吹梦，莲峰翠湿关。\n兵戈阻相访，身老瘴云间。",
        "dynasty": "唐",
        "collection_info": null
    },
    {
        "uuid": "422b714a1c24526190ae6d76143820ba",
        "title": "题真州精舍",
        "author": "齐己",
        "content": "波心精舍好，那岸是繁华。\n碍目无高树，当门即远沙。\n晨斋来海客，夜磬到渔家。\n石鼎秋涛静，禅回有岳茶。",
        "dynasty": "唐",
        "collection_info": null
    },
    {
        "uuid": "53534b46770ed1ed1f0ece7d81a71ee4",
        "title": "怀道林寺因寄仁用二上人",
        "author": "齐己",
        "content": "名山知不远，长忆寺门松。\n昨晚登楼见，前年过夏峰。\n雨余云脚树，风外日西钟。\n莫更来东岸，红尘没马踪。",
        "dynasty": "唐",
        "collection_info": null
    },
    {
        "uuid": "ba65d171d040c691d5a3ffb7a8497052",
        "title": "寻阳道中作",
        "author": "齐己",
        "content": "秋声连岳树，草色徧汀洲。\n多事时为客，无人处上楼。\n云疎片雨歇，野阔九江流。\n欲向南朝去，诗僧有惠休。",
        "dynasty": "唐",
        "collection_info": null
    },
    {
        "uuid": "41572e705d47328e9b5bcaa77771839c",
        "title": "东林雨后望香炉峰",
        "author": "齐己",
        "content": "翠湿僧窗裏，寒堆鸟道边。\n静思寻去路，急遶落来泉。\n暮雨开青壁，朝阳照紫烟。\n二林多长老，谁忆上头禅。",
        "dynasty": "唐",
        "collection_info": null
    },
    {
        "uuid": "9278262ee05c4c5d9d57a3a828e797d8",
        "title": "寄双泉大师师兄",
        "author": "齐己",
        "content": "清泉流眼底，白道倚岩棱。\n后夜禅初入，前溪树折冰。\n南凉来的的，北魏去腾腾。\n敢把吾师意，密传门外僧。",
        "dynasty": "唐",
        "collection_info": null
    },
    {
        "uuid": "fc26615e45a5d54789bd4e4ed3e42ec0",
        "title": "送人润州寻兄弟",
        "author": "齐己",
        "content": "君话南徐去，迢迢过建康。\n弟兄新得信，鸿鴈久离行。\n木落空林浪，秋残渐雪霜。\n闲游登北固，东望海苍苍。",
        "dynasty": "唐",
        "collection_info": null
    },
    {
        "uuid": "0fff1a272696acd842e9d4b7824311ec",
        "title": "贻张生",
        "author": "齐己",
        "content": "日日见入寺，未曾含酒容。\n闲听老僧语，坐到夕阳钟。\n竹裏行多影，花边偶过踪。\n犹言谢生计，随我去孤峰。",
        "dynasty": "唐",
        "collection_info": null
    },
    {
        "uuid": "f5cb41d701dd66ae833840b2a7f2ddcf",
        "title": "送人游雍京",
        "author": "齐己",
        "content": "君来乞诗别，聊与怆前程。\n九野未无事，少年何远行。\n商云盘翠险，秦甸下烟平。\n应见周南化，如今在雍京。",
        "dynasty": "唐",
        "collection_info": null
    },
    {
        "uuid": "3a9f77c551828d572af8bdeea4792a0a",
        "title": "春草",
        "author": "齐己",
        "content": "处处碧萋萋，平原带日西。\n堪随游子路，远入鹧鸪啼。\n金谷园应没，夫差国已迷。\n欲寻兰蕙径，荒秽满汀畦。",
        "dynasty": "唐",
        "collection_info": null
    },
    {
        "uuid": "c4e32648907543b8180db15cacd7ab1d",
        "title": "怀华顶道人",
        "author": "齐己",
        "content": "华顶星边出，真宜上士家。\n无人触床榻，满屋贮烟霞。\n坐卧临天井，晴明见海涯。\n禅余石桥去，屐齿印松花。",
        "dynasty": "唐",
        "collection_info": null
    },
    {
        "uuid": "3745d51293263f10d72d0c31ff64174f",
        "title": "寄自牧上人",
        "author": "齐己",
        "content": "五老迴无计，三峰去不成。\n何言谢云鸟，此地识公卿。\n梦媿将僧说，心嫌触类生。\n南朝古山寺，曾忆共寻行。",
        "dynasty": "唐",
        "collection_info": null
    },
    {
        "uuid": "8c2526e7bf316f8c2acb11cc471c8983",
        "title": "静坐",
        "author": "齐己",
        "content": "日日只腾腾，心机何以兴。\n诗魔苦不利，禅寂颇相应。\n砚满尘埃点，衣多作卧棱。\n如斯自消息，合是箇闲僧。",
        "dynasty": "唐",
        "collection_info": null
    },
    {
        "uuid": "8de4dc2945900bd7e93aa698be4be7a4",
        "title": "送人游衡岳",
        "author": "齐己",
        "content": "荆楚腊将残，江湖苍莽间。\n孤舟载高兴，千里向名山。\n雪浪来无定，风帆去是闲。\n石桥僧问我，应寄岳茶还。",
        "dynasty": "唐",
        "collection_info": null
    },
    {
        "uuid": "10b572d5ca742cbda3480a04fcc582d7",
        "title": "荅知己自阙下寄书",
        "author": "齐己",
        "content": "故人劳札翰，千里寄荆台。\n知恋文明在，来寻江汉来。\n羣机喧白昼，陆海涨黄埃。\n得路应相笑，无成守死灰。",
        "dynasty": "唐",
        "collection_info": null
    },
    {
        "uuid": "91d5d059c7c593f1eb0c01cb71527d60",
        "title": "新笋",
        "author": "齐己",
        "content": "乱迸苔钱破，参差出小栏。\n层层离锦箨，节节露琅玕。\n直上心终劲，四垂烟渐宽。\n欲知含古律，试剪凤箫看。",
        "dynasty": "唐",
        "collection_info": null
    },
    {
        "uuid": "fd10d900fa59161ca10ab6300df98f82",
        "title": "寄唐洙处士",
        "author": "齐己",
        "content": "行僧去湘水，归鴈度荆门。\n彼此亡家国，东西役梦魂。\n多慵如长傲，久住不生根。\n曾问兴亡事，丁宁寄勿言。",
        "dynasty": "唐",
        "collection_info": null
    },
    {
        "uuid": "784d6b6c33ffa4dec39e7904e109a0f3",
        "title": "谢人惠竹蝇拂",
        "author": "齐己",
        "content": "妙刮筠篁制，纤柔玉柄同。\n拂蝇声满室，指月影摇空。\n敢舍经行外，常将宴坐中。\n挥谈一无取，千万媿生公。",
        "dynasty": "唐",
        "collection_info": null
    },
    {
        "uuid": "ae9701779d51336abd7d26d987f4e317",
        "title": "新燕",
        "author": "齐己",
        "content": "燕燕知何事，年年应候来。\n却缘华屋在，长得好时催。\n花外衔泥去，空中接食迴。\n不同黄雀意，迷逐网罗媒。",
        "dynasty": "唐",
        "collection_info": null
    },
    {
        "uuid": "1b61f519a4bcd4a0166cae8748c1f9da",
        "title": "谢王先辈寄毡",
        "author": "齐己",
        "content": "深谢高科客，名毡寄惠重。\n静思生朔漠，和雪长蒙茸。\n摺坐资禅悦，铺眠减病容。\n他年从破碎，担去卧孤峰。",
        "dynasty": "唐",
        "collection_info": null
    },
    {
        "uuid": "49847f04ce563008f3c10545d8328159",
        "title": "寄还阙下高辇先辈卷",
        "author": "齐己",
        "content": "去岁逢京使，因还所寄诗。\n难留天上作，曾换月中枝。\n趣极僧迷旨，功深鬼不知。\n仍闻得名后，特地更忘疲。",
        "dynasty": "唐",
        "collection_info": null
    },
    {
        "uuid": "9d4db738d970da57c3124e23ceae245a",
        "title": "和孙支使惠示院中庭竹之什",
        "author": "齐己",
        "content": "忆就江僧乞，和烟得一茎。\n剪黄憎旧本，科绿惜新生。\n护噪蝉身稳，资吟客眼明。\n星郎有佳咏，雅合此君声。",
        "dynasty": "唐",
        "collection_info": null
    },
    {
        "uuid": "e9cb8e02f27817618a6eef21f8424c8f",
        "title": "苦热中江上怀炉峰旧居",
        "author": "齐己",
        "content": "旧寄炉峰下，杉松遶石房。\n年年五六月，江上忆清凉。\n久别应荒废，终归隔渺茫。\n何当便摇落，披衲玩秋光。",
        "dynasty": "唐",
        "collection_info": null
    },
    {
        "uuid": "689ac4fea51db5468f2cd77b8e5b1ce0",
        "title": "送僧游龙门香山寺",
        "author": "齐己",
        "content": "君到香山寺，探幽莫损神。\n且寻风雅主，细看乐天真。",
        "dynasty": "唐",
        "collection_info": null
    },
    {
        "uuid": "4c6ecc5150ea314fecfefd8e3d0c56ec",
        "title": "江上值春雨",
        "author": "齐己",
        "content": "江皋正月雨，平陆亦波澜。\n半是峨嵋雪，重为泽国寒。\n农田淹寖尽，客棹往来难。\n愁杀骚人路，沧浪正渺漫。",
        "dynasty": "唐",
        "collection_info": null
    },
    {
        "uuid": "248d17d5260276c5fbb511aed4276c57",
        "title": "七十作",
        "author": "齐己",
        "content": "七十去百岁，都来三十春。\n纵饶生得到，终免死无因。\n密理方通理，栖真始见真。\n沃洲匡阜客，几劫不迷人。",
        "dynasty": "唐",
        "collection_info": null
    },
    {
        "uuid": "a37ac5105c9efb0888c35dec11521673",
        "title": "谢虚中寄新诗",
        "author": "齐己",
        "content": "旧友一千里，新诗五十篇。\n此文经大匠，不见已多年。\n趣极同无迹，精深合自然。\n相思把行坐，南望隔尘烟。",
        "dynasty": "唐",
        "collection_info": null
    },
    {
        "uuid": "61df6eb5438282d2832979fc7bd45e02",
        "title": "送彬座主赴龙安请讲",
        "author": "齐己",
        "content": "两论久研精，龙安受请行。\n春城雨雪霁，古寺殿堂明。\n白髮老僧听，金毛师子声。\n同流有谁共，别着国风清。",
        "dynasty": "唐",
        "collection_info": null
    },
    {
        "uuid": "2d2a26cbac0b7b1cb38a62a7f574f198",
        "title": "夏日荆渚书怀",
        "author": "齐己",
        "content": "嵩岳去值乱，匡庐迴阻兵。\n中途息瓶锡，十载依公卿。\n不那猨鸟性，但怀林泉声。\n何时遂情兴，吟遶杉松行。",
        "dynasty": "唐",
        "collection_info": null
    },
    {
        "uuid": "5fc24df67d9becafa3c2f05b866d489c",
        "title": "春日西湖作",
        "author": "齐己",
        "content": "一水遶孤岛，闲门掩春草。\n曾无长者辙，枉此问衰老。",
        "dynasty": "唐",
        "collection_info": null
    },
    {
        "uuid": "4153e59c5d682983034d645c664ddc98",
        "title": "谢中上人寄茶",
        "author": "齐己",
        "content": "春山谷雨前，併手摘芳烟。\n绿嫩难盈笼，清和易晚天。\n且招邻院客，试煮落花泉。\n地远劳相寄，无来又隔年。",
        "dynasty": "唐",
        "collection_info": null
    },
    {
        "uuid": "45063e05d16d8995468aaee1c993c217",
        "title": "送节大德归阙",
        "author": "齐己",
        "content": "西京曾入内，东洛又朝天。\n圣上方虚席，僧中正乏贤。\n晨光金殿裏，紫气玉帘前。\n知祝唐尧化，新恩异往年。",
        "dynasty": "唐",
        "collection_info": null
    },
    {
        "uuid": "fcdb2cdb6ff9b7634550436b86d41617",
        "title": "览清尚卷",
        "author": "齐己",
        "content": "李洞僻相似，得诗先示师。\n鬼神迷去处，风日背吟时。\n格已搜清竭，名还着紫卑。\n从容味高作，翻为古人疑。",
        "dynasty": "唐",
        "collection_info": null
    },
    {
        "uuid": "f6218c347a69109e02e06bbcc236e57a",
        "title": "荆门送昼公归彭泽旧居",
        "author": "齐己",
        "content": "彭泽旧居在，匡庐翠迭前。\n因思从楚寺，便附入吴船。\n岸遶春残树，江浮晓霁天。\n应过虎溪社，伫立想诸贤。",
        "dynasty": "唐",
        "collection_info": null
    },
    {
        "uuid": "0a53a1cc1a9eb18e8be94c4eaa3080d3",
        "title": "登祝融峯",
        "author": "齐己",
        "content": "猨鸟共不到，我来身欲浮。\n四边空碧落，绝顶正清秋。\n宇宙知何极，华夷见细流。\n坛西独立久，白日转神州。",
        "dynasty": "唐",
        "collection_info": null
    },
    {
        "uuid": "2deaed6aaae606951815f90e247d22cd",
        "title": "寄贯休",
        "author": "齐己",
        "content": "子美曾吟处，吾师復去吟。\n是何多胜地，销得二公心。\n锦水流春阔，峨嵋迭雪深。\n时逢蜀僧说，或道近游黔。",
        "dynasty": "唐",
        "collection_info": null
    },
    {
        "uuid": "196ff88de95dd0671808d67200ecd04a",
        "title": "送唐禀正字归萍川",
        "author": "齐己",
        "content": "霜鬚芸阁吏，久掩白云扉。\n来谒元戎后，还骑病马归。\n烟村蔬饮淡，江驿雪泥肥。\n知到中林日，春风长涧薇。",
        "dynasty": "唐",
        "collection_info": null
    },
    {
        "uuid": "ea6b7f7f412e6419ef1e6dbf9b750184",
        "title": "寄怀江西栖公",
        "author": "齐己",
        "content": "龙沙为别日，庐阜得书年。\n不见来香社，相思遶白莲。\n江僧归海寺，楚路接吴烟。\n老病何堪说，扶羸寄此篇。",
        "dynasty": "唐",
        "collection_info": null
    },
    {
        "uuid": "62b62647cb915835831cd7c8348609d0",
        "title": "山中喜得友生书",
        "author": "齐己",
        "content": "柴门关树石，未省梦尘埃。\n落日啼猨裏，同人有信来。\n自成为拙隐，难以谢多才。\n见说相思处，前峯对古台。",
        "dynasty": "唐",
        "collection_info": null
    },
    {
        "uuid": "b06a4c7e5540f95cbf0a608f963c796e",
        "title": "谢人惠扇子及茶",
        "author": "齐己",
        "content": "鎗旗封蜀茗，圆洁制鲛绡。\n好客分烹煮，青蝇避动摇。\n陆生夸妙法，班女恨凉飙。\n多谢崔居士，相思寄寂寥。",
        "dynasty": "唐",
        "collection_info": null
    },
    {
        "uuid": "28020ae2394a4a65dfd67c1819cdd5f8",
        "title": "寄监利司空学士",
        "author": "齐己",
        "content": "诗家为政别，清苦日闻新。\n乱后无荒地，归来尽远人。\n宽容民赋税，憔悴吏精神。\n何必河阳县，空传桃李春。",
        "dynasty": "唐",
        "collection_info": null
    },
    {
        "uuid": "d558785e5d81a8e07cfa379bab0924d1",
        "title": "荅陈秀才",
        "author": "齐己",
        "content": "万事皆可了，有诗门最深。\n古人难得志，吾子苦留心。\n野迭凉云朵，苔重怪木阴。\n他年立名字，笑我老双林。",
        "dynasty": "唐",
        "collection_info": null
    },
    {
        "uuid": "90780a0a8517c90d09763ca30db7c55d",
        "title": "游橘洲",
        "author": "齐己",
        "content": "春日上芳洲，经春兰杜幽。\n此时寻橘岸，昨日在城楼。\n鹭立青枫杪，沙沈白浪头。\n渔家好生计，檐底繫扁舟。",
        "dynasty": "唐",
        "collection_info": null
    },
    {
        "uuid": "9a4c1d271b5e8ca1dc669ce500e0d556",
        "title": "寄武陵道友",
        "author": "齐己",
        "content": "阮肇迷仙处，禅门接紫霞。\n不知寻鹤路，几里入桃花。\n晚树阴摇藓，春潭影弄砂。\n何当见招我，乞与片生涯。",
        "dynasty": "唐",
        "collection_info": null
    },
    {
        "uuid": "70e43e03c86ded57bb578fbc4d9c44ef",
        "title": "谢人惠药",
        "author": "齐己",
        "content": "五金元造化，九炼更精新。\n敢谓长生客，将遗必死人。\n久餐应换骨，一服已通神。\n终逐淮王去，永抛浮世尘。",
        "dynasty": "唐",
        "collection_info": null
    },
    {
        "uuid": "d05a0e5e2df680d218055b2940b96a9c",
        "title": "还族弟卷",
        "author": "齐己",
        "content": "岂要私相许，君诗自入神。\n风骚何句出，瀑布一联新。\n□若长如此，名须远逐身。\n闲斋舒復卷，留滞忽经旬。",
        "dynasty": "唐",
        "collection_info": null
    },
    {
        "uuid": "4df0b134e36f339a88cdd69585053cae",
        "title": "送周秀游峡",
        "author": "齐己",
        "content": "又向夔城去，知难动旅魂。\n自非亡国客，何虑断肠猨。\n滟滪分高仞，瞿塘露浅痕。\n明年期此约，平稳到荆门。",
        "dynasty": "唐",
        "collection_info": null
    },
    {
        "uuid": "80159fd5f4091d2000913475e60dd9b6",
        "title": "荆门夏日寄洞山节公",
        "author": "齐己",
        "content": "湖光摇翠木，灵洞迭云深。\n五月经行处，千秋桧栢阴。\n山形临北渚，僧格继东林。\n莫惜相招信，余心是此心。",
        "dynasty": "唐",
        "collection_info": null
    },
    {
        "uuid": "be3790381f20754a4f73f6c12a3100f5",
        "title": "再经蒋山与诸长老夜话",
        "author": "齐己",
        "content": "远迹都如雁，南行又北迴。\n老僧犹记得，往岁已曾来。\n话遍名山境，烧残黑栎灰。\n无因伴师往，归思在天台。",
        "dynasty": "唐",
        "collection_info": null
    },
    {
        "uuid": "6144a079b51373f7f1398ea8ced00fac",
        "title": "寄当阳张明府",
        "author": "齐己",
        "content": "玉泉神运寺，寒磬彻琴堂。\n有境灵如此，为官兴亦长。\n吏愁清白甚，民乐赋输忘。\n闻说巴山县，今来尚忆张。",
        "dynasty": "唐",
        "collection_info": null
    },
    {
        "uuid": "92e70270020a16c53bc93194fbfe95f5",
        "title": "游三觉山",
        "author": "齐己",
        "content": "白石路重重，萦纡势忽穷。\n孤峯擎像阁，万木蔽星空。\n世论随时变，禅怀历劫同。\n良宵正冥目，海日上窗红。",
        "dynasty": "唐",
        "collection_info": null
    },
    {
        "uuid": "e771fded83d3a25023c1547c5173f581",
        "title": "庭际晚菊上主人",
        "author": "齐己",
        "content": "九月将欲尽，幽丛始绽芳。\n都缘含正气，不是背重阳。\n采去蜂声远，寻来蝶路长。\n王孙归未晚，犹得泛金觞。",
        "dynasty": "唐",
        "collection_info": null
    },
    {
        "uuid": "ff9737086f3ccf85156f1a1ec9588c41",
        "title": "送赵长史归闽川",
        "author": "齐己",
        "content": "荆门与闽越，关戍隔三千。\n风雪扬帆去，台隍指海边。\n客情消旅火，王化似尧年。\n莫失春迴约，江城谷雨前。",
        "dynasty": "唐",
        "collection_info": null
    },
    {
        "uuid": "0b1a76e366f09c66038c0834b37f41e6",
        "title": "拟嵇康绝交寄湘中贯微",
        "author": "齐己",
        "content": "何处同嵇懒，吾徒道异诸。\n本无文字学，何有往来书。\n岳寺逍遥梦，侯门勉强居。\n相知在玄契，莫讶八行疎。",
        "dynasty": "唐",
        "collection_info": null
    },
    {
        "uuid": "70b1be04f11ced1f8f967de872266240",
        "title": "寄许州清古",
        "author": "齐己",
        "content": "北来儒士说，许下有吟僧。\n白日身长倚，清秋塔上层。\n言虽依景得，理要入无征。\n敢望多相示，孱微老不胜。",
        "dynasty": "唐",
        "collection_info": null
    },
    {
        "uuid": "ae749818a2e26535bf32552df9d224bb",
        "title": "谢丁秀才见示赋卷",
        "author": "齐己",
        "content": "五首新裁翦，搜罗尽指归。\n谁曾师古律，君自负天机。\n圣后求贤久，明公得隽稀。\n乘秋好携去，直望九霄飞。",
        "dynasty": "唐",
        "collection_info": null
    },
    {
        "uuid": "5cde6661cff99d03a9eeab6b1005c280",
        "title": "惊秋",
        "author": "齐己",
        "content": "褰帘听秋信，晚傍竹声归。\n多故堪伤骨，孤峯好拂衣。\n梧桐凋绿尽，菡萏堕红稀。\n却恐吾形影，嫌心与口违。",
        "dynasty": "唐",
        "collection_info": null
    },
    {
        "uuid": "5bda7901ac6561b638dba47ba0ec1762",
        "title": "夏日雨中寄幕中知己",
        "author": "齐己",
        "content": "北风吹夏雨，和竹亚南轩。\n豆枕欹凉冷，莲峯入梦魂。\n窗多斜迸湿，庭徧瀑流痕。\n清兴知无限，晴来示一言。",
        "dynasty": "唐",
        "collection_info": null
    },
    {
        "uuid": "42f6df789206d3be9cc13870ca3f7f5e",
        "title": "夜次湘阴",
        "author": "齐己",
        "content": "风涛出洞庭，帆影入澄清。\n何处惊鸿起，孤舟趂月行。\n时难多战地，野阔绝春耕。\n骨肉知存否，林园近郡城。",
        "dynasty": "唐",
        "collection_info": null
    },
    {
        "uuid": "07a136a9480b4e58dcb31306b0303d1f",
        "title": "寄唐禀正字",
        "author": "齐己",
        "content": "疎野还如旧，何曾称在城。\n水边无伴立，天际有山横。\n落日云霞赤，高窗笔砚明。\n鲍昭多所得，时忆寄汤生。",
        "dynasty": "唐",
        "collection_info": null
    },
    {
        "uuid": "2f78d3cb6576035f9fcc94dae13b7a95",
        "title": "宿舒湖希上人房",
        "author": "齐己",
        "content": "入寺先来此，经窗半在湖。\n秋风新菡萏，暮雨老菰蒲。\n任听浮生速，能消默坐无。\n语来灯焰短，嘒唳发高梧。",
        "dynasty": "唐",
        "collection_info": null
    },
    {
        "uuid": "983b69d567655ab2922409746e129f7a",
        "title": "戊辰岁江南感怀",
        "author": "齐己",
        "content": "忽忽动中私，人间何所之。\n老过离乱世，生在太平时。\n桃李春无主，杉松寺有期。\n曾吟子山赋，何啻旧凌迟。",
        "dynasty": "唐",
        "collection_info": null
    },
    {
        "uuid": "48e0a8e4d64d71ea0aded71407b95f84",
        "title": "送林上人归永嘉旧居",
        "author": "齐己",
        "content": "东越常悬思，山门在永嘉。\n秋光浮楚水，帆影背长沙。\n城黑天台雨，村明海峤霞。\n时寻谢公迹，春草有瑶花。",
        "dynasty": "唐",
        "collection_info": null
    },
    {
        "uuid": "81facad90dadad1f5212ada7407fc63e",
        "title": "荅友生山居寄示",
        "author": "齐己",
        "content": "嘉遁有新吟，因僧寄竹林。\n静思来鸟外，闲味遶松阴。\n兵寇凭凌甚，溪山几许深。\n休为反招隐，携取一相寻。",
        "dynasty": "唐",
        "collection_info": null
    },
    {
        "uuid": "60644bf400de3f916ef6f83c8fe39074",
        "title": "新秋霁后晚眺怀先公",
        "author": "齐己",
        "content": "雨霁湘楚晚，水凉天亦澄。\n山中应解夏，渡口有行僧。\n鸟列沧洲队，云排碧落层。\n孤峯磬声绝，一点石龛灯。",
        "dynasty": "唐",
        "collection_info": null
    },
    {
        "uuid": "b7dfe830bde454ed0f7317b52aa81387",
        "title": "池上感兴",
        "author": "齐己",
        "content": "所向似无端，风前吟凭栏。\n旁人应闷见，片水自闲看。\n碧底红鳞鬣，澄边白羽翰。\n南山众木叶，飘着竹声干。",
        "dynasty": "唐",
        "collection_info": null
    },
    {
        "uuid": "b41a64f9ac2f398107d69a557d73cb7a",
        "title": "和昙域上人寄赠之什",
        "author": "齐己",
        "content": "百病煎衰朽，栖迟战国中。\n思量青壁寺，行坐赤松风。\n道寄虚无合，书传往復空。\n可怜禅月子，香火国门东。",
        "dynasty": "唐",
        "collection_info": null
    },
    {
        "uuid": "a63fa692f64f30b5bf3a04425f5e93b9",
        "title": "弔双泉大师真塔",
        "author": "齐己",
        "content": "塔耸层峯后，碑镌巨石新。\n不知将一句，分付与何人。\n静坐云生衲，空山月照真。\n后徒游礼者，犹认指迷津。",
        "dynasty": "唐",
        "collection_info": null
    },
    {
        "uuid": "e767d92c4670e2fb1444ae36db89fdad",
        "title": "暮冬送璘上人归华容",
        "author": "齐己",
        "content": "故园虽不远，那免怆行思。\n莽苍平湖路，霏微过雪时。\n全无山阻隔，或有客相随。\n得见交亲后，春风动柳丝。",
        "dynasty": "唐",
        "collection_info": null
    },
    {
        "uuid": "8da2af46f60c3c662f67956262ba258e",
        "title": "秋夜听业上人弹琴",
        "author": "齐己",
        "content": "万物都寂寂，堪闻弹正声。\n人心尽如此，天下自和平。\n湘水泻秋碧，古风吹太清。\n往年庐岳奏，今夕更分明。",
        "dynasty": "唐",
        "collection_info": null
    },
    {
        "uuid": "55b3fed81a9d998cca60ed8b7d84b25c",
        "title": "谢人惠丹药",
        "author": "齐己",
        "content": "别后闻餐饵，相逢讶道情。\n肌肤红色透，髭髮黑光生。\n仙洞谁传与，松房自炼成。\n常蒙远分惠，亦觉骨毛轻。",
        "dynasty": "唐",
        "collection_info": null
    },
    {
        "uuid": "19b79284c59649d1d6b34c0e709e35d0",
        "title": "荆门病中寄怀贯微上人",
        "author": "齐己",
        "content": "我衰君亦老，相忆更何言。\n除泥安禅力，难医必死根。\n梅寒争雪彩，日冷让冰痕。\n早晚东归去，同寻入石门。",
        "dynasty": "唐",
        "collection_info": null
    },
    {
        "uuid": "e98be5466103f1ebb1b116ae87b26c25",
        "title": "荅孔秀才",
        "author": "齐己",
        "content": "早向文章裏，能降少壮心。\n不愁人不爱，闲处自闲吟。\n水国云雷阔，僧园竹树深。\n无嫌我衰飒，时此一相寻。",
        "dynasty": "唐",
        "collection_info": null
    },
    {
        "uuid": "3835d7e28ed6978b886b2ddc25314072",
        "title": "秋江",
        "author": "齐己",
        "content": "两岸山青映，中流一棹声。\n远无风浪动，正向夕阳横。\n岛屿蝉分宿，沙洲客独行。\n浩然心自合，何必濯吾缨。",
        "dynasty": "唐",
        "collection_info": null
    },
    {
        "uuid": "a83ec45dafc9d66a256591b4c7c9ed5a",
        "title": "船窗",
        "author": "齐己",
        "content": "孤舸凭幽窗，清波逼面凉。\n举头还有碍，低眼即无妨。\n瞥过沙禽翠，斜分夕照光。\n何时到山寺，上阁看江乡。",
        "dynasty": "唐",
        "collection_info": null
    },
    {
        "uuid": "1ca4b95ff5ef5c8560b05b82cdf86e56",
        "title": "永夜",
        "author": "齐己",
        "content": "永日还欹枕，良宵亦曲肱。\n神闲无万虑，壁冷有残灯。\n香影浮龛象，瓶声着井冰。\n寻思到何处，海上断崖僧。",
        "dynasty": "唐",
        "collection_info": null
    },
    {
        "uuid": "a12f6d9bf511991ae0e16b2cd3a7805d",
        "title": "中春怆怀寄二三知己",
        "author": "齐己",
        "content": "眼暗心还白，逢春强凭栏。\n因闻积雨夜，却忆旧山寒。\n竹撼烟丛滑，花烧露朵干。\n故人相会处，应话此衰残。",
        "dynasty": "唐",
        "collection_info": null
    },
    {
        "uuid": "cddce42b6a18cda50c5567f33d414778",
        "title": "自遣",
        "author": "齐己",
        "content": "了然知是梦，既觉更何求。\n死入孤峯去，灰飞一烬休。\n云无空碧在，天静月华流。\n免有诸徒弟，时来弔石头。",
        "dynasty": "唐",
        "collection_info": null
    },
    {
        "uuid": "21b273a69483489e8d0cc7b4bde8e41c",
        "title": "送陈霸归闽",
        "author": "齐己",
        "content": "凉风动行兴，含笑话临途。\n已得身名了，全忘客道孤。\n乡程过百越，帆影遶重湖。\n家在飞鸿外，音书可寄无。",
        "dynasty": "唐",
        "collection_info": null
    },
    {
        "uuid": "edf740301a0634f70cf53360a5a8345b",
        "title": "寄孙闢呈郑谷郎中",
        "author": "齐己",
        "content": "衡岳去都忘，清吟恋省郎。\n淹留才半月，詶唱颇盈箱。\n雪长松柽格，茶添语话香。\n因论乐安子，年少老篇章。",
        "dynasty": "唐",
        "collection_info": null
    },
    {
        "uuid": "3d31af5f41cf5be9dde0f223481eb461",
        "title": "荆门送人自峨嵋游南岳",
        "author": "齐己",
        "content": "峨嵋来已远，衡岳去犹赊。\n南浦悬帆影，西风乱荻花。\n天涯遥梦泽，山众近长沙。\n有兴多新作，携将大府夸。",
        "dynasty": "唐",
        "collection_info": null
    },
    {
        "uuid": "67ce5cf95d16e9815aa4fe11b35cb0cf",
        "title": "谢主人石笋",
        "author": "齐己",
        "content": "西园罢宴游，东阁念林丘。\n特减花边峭，来添竹裏幽。\n忆过阳朔见，曾记大湖求。\n从此频吟遶，归山意亦休。",
        "dynasty": "唐",
        "collection_info": null
    },
    {
        "uuid": "12d15ec92d7514040d2b14b82ca78bc9",
        "title": "经安公寺",
        "author": "齐己",
        "content": "大圣威灵地，安公宴坐踪。\n未知长寂默，不见久从容。\n塔影高羣木，江声压暮钟。\n此游幽胜后，来梦亦应重。",
        "dynasty": "唐",
        "collection_info": null
    },
    {
        "uuid": "d406cb6b336c15777ce810689ab9e8ef",
        "title": "秋夕寄诸侄",
        "author": "齐己",
        "content": "每到秋残夜，灯前忆故乡。\n园林红橘柚，窗户碧潇湘。\n离别身垂老，艰难路去长。\n弟兄应健在，兵火裏耕桑。",
        "dynasty": "唐",
        "collection_info": null
    },
    {
        "uuid": "ce89040d671c885066f47d66d354ed5d",
        "title": "谢炭",
        "author": "齐己",
        "content": "正拥寒灰次，何当惠寂寥。\n且留连夜向，未敢满炉烧。\n必恐吞难尽，唯愁拨易消。\n豪家揑为兽，红迸锦茵焦。",
        "dynasty": "唐",
        "collection_info": null
    },
    {
        "uuid": "e0dd20ad8fe60177f301c1222b8d5882",
        "title": "夏满日偶作寄孙支使",
        "author": "齐己",
        "content": "一百二十日，煎熬几不胜。\n忆归沧海寺，冷倚翠崖棱。\n旧扇犹操执，新秋更郁蒸。\n何当见凉月，拥衲访诗朋。",
        "dynasty": "唐",
        "collection_info": null
    },
    {
        "uuid": "309f151673ef47ec9837d507d73b05ab",
        "title": "寄清溪道友",
        "author": "齐己",
        "content": "山门摇落空，霜霰满杉松。\n明月行禅处，青苔遶石重。\n泉声喧万壑，钟韵遍千峯。\n终去焚香老，同师大士踪。",
        "dynasty": "唐",
        "collection_info": null
    },
    {
        "uuid": "ba77e0334e920860b13adc91094c802f",
        "title": "谢重缘旧山水障子",
        "author": "齐己",
        "content": "敢望重缘饰，微茫洞壑春。\n坐看终未是，归卧始应真。\n已觉心中朽，犹怜四面新。\n不因公子鉴，零落几成尘。",
        "dynasty": "唐",
        "collection_info": null
    },
    {
        "uuid": "2f27ecbd96b76efe7c1fee5c61c59c8b",
        "title": "寺居",
        "author": "齐己",
        "content": "邻井双梧上，一蝉鸣隔墙。\n依稀旧林日，撩乱遶山堂。\n难嘿吟风口，终清饮露肠。\n老僧加护物，应任噪残阳。",
        "dynasty": "唐",
        "collection_info": null
    },
    {
        "uuid": "8e90b64e323fca1f2f7faf64a6362b28",
        "title": "剃髮",
        "author": "齐己",
        "content": "金刀闪冷光，一剃一清凉。\n未免随朝夕，依前长雪霜。\n夏林欹石腻，春涧水泉香。\n向老凋疎尽，寒天不出房。",
        "dynasty": "唐",
        "collection_info": null
    },
    {
        "uuid": "9399769a2d85d19b7555639b956bb85c",
        "title": "谢高辇先辈寄新唱和集",
        "author": "齐己",
        "content": "敢谓神仙手，多怀老比丘。\n编联来鹿野，酬唱在龙楼。\n洛浦精灵慑，邙山鬼魅愁。\n二南风雅道，从此化东周。",
        "dynasty": "唐",
        "collection_info": null
    },
    {
        "uuid": "f284f52353dcd20cc035687f24c03429",
        "title": "送徐秀才游吴国",
        "author": "齐己",
        "content": "西江东注急，孤棹若流星。\n风浪相随白，云中独过青。\n他时谁共说，此路我曾经。\n好向吴朝看，衣冠尽汉庭。",
        "dynasty": "唐",
        "collection_info": null
    },
    {
        "uuid": "054958b76a29633a3d815e7554887488",
        "title": "忆在匡庐日",
        "author": "齐己",
        "content": "忆在匡庐日，秋风八月时。\n松声虎溪寺，塔影雁门师。\n步碧葳蕤径，吟香菡萏池。\n何当旧泉石，归去洗心脾。",
        "dynasty": "唐",
        "collection_info": null
    },
    {
        "uuid": "b88f72f33b6918dcfc8b92f69e282eef",
        "title": "寄三觉山从益上人",
        "author": "齐己",
        "content": "山下人来说，多时不下山。\n是应终未是，闲得且须闲。\n海面云归窦，猿边月上关。\n寻思乱峯顶，空送衲僧还。",
        "dynasty": "唐",
        "collection_info": null
    },
    {
        "uuid": "0c36e6bcac750a2ae5873d51a80b3000",
        "title": "残秋感怆",
        "author": "齐己",
        "content": "日日加衰病，心心趣寂寥。\n残阳起闲望，万木耸寒条。\n楚寺新为客，吴江旧看潮。\n此怀何以寄，风雨暮萧萧。",
        "dynasty": "唐",
        "collection_info": null
    },
    {
        "uuid": "9e09fb4c9343605acb6fce32523d9707",
        "title": "寄南徐刘员外二首 一",
        "author": "齐己",
        "content": "竟陵兵革际，归復旧园林。\n早岁为官苦，常闻说此心。\n海边山夜上，城外寺秋寻。\n应讶嵩峯约，蹉跎直到今。",
        "dynasty": "唐",
        "collection_info": null
    },
    {
        "uuid": "e5b995fdd78bc72540755e1f887aaa73",
        "title": "寄南徐刘员外二首 二",
        "author": "齐己",
        "content": "昼公评众制，姚监选诸文。\n风雅谁收我，编联独有君。\n余生终此道，万事尽浮云。\n争得重携手，探幽楚水濆。",
        "dynasty": "唐",
        "collection_info": null
    },
    {
        "uuid": "25ff56524888cf766a2e6c7cbccc3d6a",
        "title": "贻王秀才",
        "author": "齐己",
        "content": "功到难搜处，知难始是诗。\n自能探虎子，何虑屈男儿。\n此道真清气，前贤早白髭。\n须教至公手，不惜付丹枝。",
        "dynasty": "唐",
        "collection_info": null
    },
    {
        "uuid": "59fbbc6d2efabe4093528cbdd41d7d4b",
        "title": "赠孙生",
        "author": "齐己",
        "content": "见君诗自别，君是继诗人。\n道出千途外，功争一字新。\n寂寥中影迹，霜雪裏精神。\n待折东堂桂，归来更苦辛。",
        "dynasty": "唐",
        "collection_info": null
    },
    {
        "uuid": "1d8af9e13b03908deae52e47e16b37ad",
        "title": "酬元员外",
        "author": "齐己",
        "content": "清洛碧嵩根，寒流白照门。\n园林经难别，桃李几株存。\n衰老江南日，凄凉海上村。\n闲来晒朱绂，泪滴旧朝恩。",
        "dynasty": "唐",
        "collection_info": null
    },
    {
        "uuid": "2dd9f9abbe82523fedaffc676b1328d0",
        "title": "与杨秀才话别",
        "author": "齐己",
        "content": "庾信哀何极，仲宣悲苦多。\n因思学文赋，不胜弄干戈。\n自古有如此，于今终若何。\n到头重策蹇，归去旧烟萝。",
        "dynasty": "唐",
        "collection_info": null
    },
    {
        "uuid": "46bf58338367681f254f7597f8b5f8cc",
        "title": "寄何崇丘员外",
        "author": "齐己",
        "content": "门底桃源水，涵空復映山。\n高吟烟雨霁，残日郡楼间。\n变俗真无事，分题是不闲。\n寻思章岸见，全未有年颜。",
        "dynasty": "唐",
        "collection_info": null
    },
    {
        "uuid": "e3ca50c6c7620942aeeba705ba254022",
        "title": "赠刘五经",
        "author": "齐己",
        "content": "往年长白山，发愤忍饥寒。\n埽叶雪霜湿，读书唇齿干。\n羣经通讲解，八十尚轻安。\n今日江南寺，相逢话世难。",
        "dynasty": "唐",
        "collection_info": null
    },
    {
        "uuid": "ffb4a688ff63d328c836884f9b980568",
        "title": "送游山道者",
        "author": "齐己",
        "content": "我亦游山者，常经旧所经。\n雪消天外碧，春晓海中青。\n可见乱离世，况临衰病形。\n怜君此行兴，独入白云屏。",
        "dynasty": "唐",
        "collection_info": null
    },
    {
        "uuid": "1418561ec4b305235264449cc0152187",
        "title": "舟中江上望玉梁山怀李尊师",
        "author": "齐己",
        "content": "残照玉梁巅，峨峨远棹前。\n古来传胜异，人去学神仙。\n白鹿老碧壑，黄猨啼紫烟。\n谁心共无事，局上度流年。",
        "dynasty": "唐",
        "collection_info": null
    },
    {
        "uuid": "03886432ad7e3255c689b49c2db5e6b5",
        "title": "角",
        "author": "齐己",
        "content": "闻说征人说，呜呜何处边。\n孤城沙塞地，残月雪霜天。\n会转胡风急，吹长碛雁连。\n应伤汉车骑，名未勒燕然。",
        "dynasty": "唐",
        "collection_info": null
    },
    {
        "uuid": "1f7b451f0caf71cfe82b8862759f7f24",
        "title": "言诗",
        "author": "齐己",
        "content": "毕竟将何状，根元在正思。\n达人皆一贯，迷者自多岐。\n触类风骚远，怀贤肺腑衰。\n河桥送别者，二子好相知。",
        "dynasty": "唐",
        "collection_info": null
    },
    {
        "uuid": "81bd652cf7822c34993194de3e88b4eb",
        "title": "詶王秀才",
        "author": "齐己",
        "content": "离乱几时休，儒生厄远游。\n亡家非汉代，何处觅荆州？旅梦寒灯屋，乡怀昼雨楼。\n相逢话相杀，谁復念风流。",
        "dynasty": "唐",
        "collection_info": null
    },
    {
        "uuid": "df7d330c48a8355fa1e92bb4f9cc3249",
        "title": "春居寄友生",
        "author": "齐己",
        "content": "莎径荒芜甚，君应共此情。\n江村雷雨发，竹屋梦魂惊。\n社过多来燕，花繁渐老莺。\n相思意何切，新作未曾评。",
        "dynasty": "唐",
        "collection_info": null
    },
    {
        "uuid": "2633d47e2efe5ad19760574e273375f6",
        "title": "寄荅武陵幕中何支使二首 一",
        "author": "齐己",
        "content": "十万雄军幕，三千上客才。\n何当谈笑外，远慰寂寥来。\n骚雅锵金掷，风流醉玉颓。\n争知江雪寺，老病向寒灰。",
        "dynasty": "唐",
        "collection_info": null
    },
    {
        "uuid": "a838100ccca49cadc43252a5fa0aa13a",
        "title": "寄荅武陵幕中何支使二首 二",
        "author": "齐己",
        "content": "南州无百战，北地有长征。\n闲杀何从事，伤哉苏子卿。\n江楼联雪句，野寺看春耕。\n门外沧浪水，风波杂雨声。",
        "dynasty": "唐",
        "collection_info": null
    },
    {
        "uuid": "db5c51015c24295eeda0a6dc6bb3e2f4",
        "title": "浙江晚渡",
        "author": "齐己",
        "content": "去年曾到此，久立滞前程。\n岐路时难处，风涛晚未平。\n汀蝉含老韵，岸荻簇枯声。\n莫泥关河险，多游自远行。",
        "dynasty": "唐",
        "collection_info": null
    },
    {
        "uuid": "3771276a9784de08cfff93d1ecb8a717",
        "title": "送人下第东归再谒旧主人",
        "author": "齐己",
        "content": "一战偶不捷，东归计未空。\n还携故书劒，去谒旧英雄。\n楚雪连吴树，西江正北风。\n男儿艺若是，会合值明公。",
        "dynasty": "唐",
        "collection_info": null
    },
    {
        "uuid": "6f5136e4578865eb29aa9c2bb8c63148",
        "title": "寄谢高先辈见寄二首 一",
        "author": "齐己",
        "content": "穿凿堪伤骨，风骚久痛心。\n永言无绝唱，忽此惠希音。\n杨柳江湖晚，芙蓉岛屿深。\n何因会仙手，临水一披襟。",
        "dynasty": "唐",
        "collection_info": null
    },
    {
        "uuid": "d1dee1bb2cf107661c4e476c063185fb",
        "title": "寄谢高先辈见寄二首 二",
        "author": "齐己",
        "content": "诗在混茫前，难搜到极玄。\n有时还积思，度岁未终篇。\n片月双松际，高楼阔水边。\n前贤多此得，风味若为传。",
        "dynasty": "唐",
        "collection_info": null
    },
    {
        "uuid": "5cf5f18a6ac315a7da17921204e14373",
        "title": "寄仰山光味长者",
        "author": "齐己",
        "content": "大仰禅栖处，杉松到顶阴。\n下来虽有路，归去每无心。\n鸟道峯形直，龙湫石影深。\n径行谁得见，半夜老猨吟。",
        "dynasty": "唐",
        "collection_info": null
    },
    {
        "uuid": "0a43e48de2145831847c19cb40cfed1c",
        "title": "贻庐岳陈沆秀才",
        "author": "齐己",
        "content": "为儒老双鬓，勤苦竟何如。\n四海方磨劒，空山自读书。\n石围泉眼碧，秋落洞门虚。\n莫虑搜贤僻，征君旧此居。",
        "dynasty": "唐",
        "collection_info": null
    },
    {
        "uuid": "adcd93a538d292047f3ad18dfc5829ca",
        "title": "边上",
        "author": "齐己",
        "content": "汉地从休马，胡家自牧羊。\n都来销帝道，浑不用兵防。\n草上孤城白，沙翻大漠黄。\n秋风起边雁，一一向潇湘。",
        "dynasty": "唐",
        "collection_info": null
    },
    {
        "uuid": "12c2e48a78f209d702d39a50f8903a94",
        "title": "蟋蟀",
        "author": "齐己",
        "content": "声异蟪蛄声，听须是正听。\n无风来竹院，有月在莎庭。\n虽不妨调瑟，多堪伴诵经。\n谁人向秋夕，为尔欲忘形。",
        "dynasty": "唐",
        "collection_info": null
    },
    {
        "uuid": "e979a01b65e609ddcb99da8770b07610",
        "title": "寄西山郑谷神",
        "author": "齐己",
        "content": "西望郑先生，焚修在杳冥。\n几番松骨朽，未换鬓根青。\n石阙凉调瑟，秋坛夜拜星。\n俗人应抚掌，闲处诵黄庭。",
        "dynasty": "唐",
        "collection_info": null
    },
    {
        "uuid": "135c0cb3c7b1bdf07b6a2107081acbec",
        "title": "读参同契",
        "author": "齐己",
        "content": "堪笑修仙侣，烧金觅大还。\n不知消息火，只在寂寥关。\n鬓白炉中术，魂飞海上山。\n悲哉五千字，无用在人间。",
        "dynasty": "唐",
        "collection_info": null
    },
    {
        "uuid": "0c3d14caff62fa780509f84460308d45",
        "title": "闻落叶",
        "author": "齐己",
        "content": "楚树雪晴后，萧萧落晚风。\n因思故国夜，临水几株空。\n煮茗烧干脆，行苔踏烂红。\n来年未离此，还见碧丛丛。",
        "dynasty": "唐",
        "collection_info": null
    },
    {
        "uuid": "773fd691615657568c2267209c77aff5",
        "title": "谢王先辈昆弟游湘中迴各见示新诗",
        "author": "齐己",
        "content": "潇湘多胜异，宗社久裴回。\n兄弟同游去，幽奇尽采来。\n只应求妙唱，何以示寒灰。\n上国携归后，唯呈不世才。",
        "dynasty": "唐",
        "collection_info": null
    },
    {
        "uuid": "86c7ba991c8974a3af912c948bd50b3e",
        "title": "寄酬高辇推官",
        "author": "齐己",
        "content": "道自闲机长，诗从静境生。\n不知春艳尽，但觉雅风清。\n竹腻题幽碧，蕉干裂脆声。\n何当九霄客，重迭记无名。",
        "dynasty": "唐",
        "collection_info": null
    },
    {
        "uuid": "dff2c719f883a172a8e215434cba7139",
        "title": "逢诗僧",
        "author": "齐己",
        "content": "禅玄无可并，诗妙有何评。\n五七字中苦，百千年后清。\n难求方至理，不朽始为名。\n珍重重相见，忘机话此情。",
        "dynasty": "唐",
        "collection_info": null
    },
    {
        "uuid": "1c7f585a918f01940591bac6cf161fc5",
        "title": "话道",
        "author": "齐己",
        "content": "大道多大笑，寂寥何以论。\n霜枫翻落叶，水鸟啄闲门。\n服药还伤性，求珠亦损魂。\n无端凿混沌，一死不还源。",
        "dynasty": "唐",
        "collection_info": null
    },
    {
        "uuid": "f931a950760905e364a59292b546633b",
        "title": "谢欧阳侍郎寄示新集",
        "author": "齐己",
        "content": "宫锦三十段，金梭新织来。\n殷勤谢君子，迢递寄寒灰。\n鸑鷟对鼓舞，神仙双裴回。\n谁当巧裁制，披去升瑶台。",
        "dynasty": "唐",
        "collection_info": null
    },
    {
        "uuid": "52a0203188ada4ffd2ab117399615357",
        "title": "西墅新居",
        "author": "齐己",
        "content": "渐渐见苔青，疎疎遍地生。\n闲穿藤屐起，乱踏石阶行。\n野鸟啼幽树，名僧笑此情。\n残阳竹阴裏，老圃打门声。",
        "dynasty": "唐",
        "collection_info": null
    },
    {
        "uuid": "f5d85f57c3167d64844ff44712db5813",
        "title": "酬孙鲂",
        "author": "齐己",
        "content": "幽人还爱云，才子已从军。\n可信鸳鸿侣，更思麋鹿羣。\n新题虽有寄，旧论竟难闻。\n知己今如此，编联悉欲焚。",
        "dynasty": "唐",
        "collection_info": null
    },
    {
        "uuid": "55115a650f76eeb5ddeacc6626002f64",
        "title": "扫地",
        "author": "齐己",
        "content": "日日扫復洒，不容纤物侵。\n敢望来客口，道似主人心。\n蚁过光中少，苔依润处深。\n门前亦如此，一径入疎林。",
        "dynasty": "唐",
        "collection_info": null
    },
    {
        "uuid": "f0ac1f31bbdd8fdab00fb750a41ddb67",
        "title": "书匡山隐者壁",
        "author": "齐己",
        "content": "红霞青壁底，石室薜萝垂。\n应有迷仙者，曾逢采药时。\n桃花饶两颊，松叶浅长髭。\n直是来城市，何人识得伊。",
        "dynasty": "唐",
        "collection_info": null
    },
    {
        "uuid": "99011f8e854d5a7a537d37d003c3f7eb",
        "title": "送干康禅师入山过夏",
        "author": "齐己",
        "content": "由来喧滑境，难驻寂寥踪。\n逼夏摇孤锡，离城入乱峯。\n云门应近寺，石路或穿松。\n知在栖禅外，题诗寄北宗。",
        "dynasty": "唐",
        "collection_info": null
    },
    {
        "uuid": "a76e68d2c2f30ad974d522087671f2b2",
        "title": "野鸭",
        "author": "齐己",
        "content": "野鸭殊家鸭，离羣忽远飞。\n长生缘甚瘦，近死为伤肥。\n江海游空阔，池塘啄细微。\n红兰白苹渚，春暖刷毛衣。",
        "dynasty": "唐",
        "collection_info": null
    },
    {
        "uuid": "8fc62fa7b1b00f0c16a3f3bda561590b",
        "title": "伤秋",
        "author": "齐己",
        "content": "旦暮余生在，肌肤十分无。\n眠寒半榻朽，立月一株枯。\n梦已随双树，诗犹却万夫。\n名山未归得，可惜死江湖。",
        "dynasty": "唐",
        "collection_info": null
    },
    {
        "uuid": "12863a0324a9d164c3be1589b3a1ac58",
        "title": "怀东湖寺",
        "author": "齐己",
        "content": "铁柱东湖岸，寺高人亦闲。\n往年曾每日，来此看西山。\n竹径青苔合，茶轩白鸟还。\n而今在天末，欲去已衰颜。",
        "dynasty": "唐",
        "collection_info": null
    },
    {
        "uuid": "2e1a79f4b83a564e2997d3292a1ac2b9",
        "title": "寄岘山愿公三首 一",
        "author": "齐己",
        "content": "形影更谁亲，应怀漆道人。\n片言酬凿齿，半偈伏姚秦。\n榛莽池经烧，蒿莱寺过春。\n心期重西去，一共弔遗尘。",
        "dynasty": "唐",
        "collection_info": null
    },
    {
        "uuid": "507bcda60874f7ebbfb50232f6e8a915",
        "title": "寄岘山愿公三首 二",
        "author": "齐己",
        "content": "相思恨相远，至理那时何。\n道笑忘言甚，诗嫌背俗多。\n青苔闲阁闭，白日断人过。\n独上西楼望，荆门千万坡。",
        "dynasty": "唐",
        "collection_info": null
    },
    {
        "uuid": "9bc1928717b441e2524cec82ee9b91c7",
        "title": "寄岘山愿公三首 三",
        "author": "齐己",
        "content": "彼此无消息，所思江汉遥。\n转闻多患难，甚说远相招。\n老至何悲叹，生知便寂寥。\n终期踏松影，携手虎溪桥。",
        "dynasty": "唐",
        "collection_info": null
    },
    {
        "uuid": "10159a5fd2bbfd52c43808933536f5fc",
        "title": "清夜作",
        "author": "齐己",
        "content": "不惜白日短，乍容清夜长。\n坐闻风露滴，吟觉骨毛凉。\n兴寝无诸病，空闲有一床。\n天明振衣起，苔砌落花香。",
        "dynasty": "唐",
        "collection_info": null
    },
    {
        "uuid": "a98237e68779e63a1b2f7948f46c9758",
        "title": "赠白处士",
        "author": "齐己",
        "content": "莘野居何定，浮生知是谁。\n衣衫同[野]叟，指趣似禅师。\n白髮应无也，丹砂久服之。\n仍闻创行计，春暖向峨嵋。",
        "dynasty": "唐",
        "collection_info": null
    },
    {
        "uuid": "81ea0e7fd1f203fde44e2e1b4e63c5e7",
        "title": "崔秀才宿话",
        "author": "齐己",
        "content": "事转闻多事，心休话苦心。\n相留明月寺，共忆白云岑。\n藓壁残虫韵，霜轩倒竹阴。\n开门又言别，谁竟慰尘襟。",
        "dynasty": "唐",
        "collection_info": null
    },
    {
        "uuid": "1fe4a3735bd178f6416929d5b618e833",
        "title": "怀天台华顶僧",
        "author": "齐己",
        "content": "华顶危临海，丹霞裏石桥。\n曾从国清寺，上看月明潮。\n好鸟亲香火，狂泉喷泬寥。\n欲归师智者，头白路迢迢。",
        "dynasty": "唐",
        "collection_info": null
    },
    {
        "uuid": "58b7edce2ae91431a80c36825c011b08",
        "title": "送人赴官",
        "author": "齐己",
        "content": "年少作初官，还如行路难。\n兵荒经邑里，风俗久凋残。\n照砚花光淡，漂书柳絮干。\n聊应充侍膳，薄俸继朝餐。",
        "dynasty": "唐",
        "collection_info": null
    },
    {
        "uuid": "09c032c16772a0f1d842e04d904f6b4f",
        "title": "水鹤",
        "author": "齐己",
        "content": "鸳鸯与鸂鶒，相狎岂惭君。\n比雪还胜雪，同羣亦出羣。\n静巢孤岛月，寒梦九皋云。\n归路分明[过]，飞鸣即可闻。",
        "dynasty": "唐",
        "collection_info": null
    },
    {
        "uuid": "42e7d272005691a09521250c89906603",
        "title": "湘中感怀",
        "author": "齐己",
        "content": "渔翁那会我，傲兀苇边行。\n乱世难逸迹，乘流拟濯缨。\n江花红细碎，沙鸟白分明。\n向夕题诗处，春风斑竹声。",
        "dynasty": "唐",
        "collection_info": null
    },
    {
        "uuid": "b8a5b14c1d6c5202de5c02aeea72306a",
        "title": "九日逢虚中虚受",
        "author": "齐己",
        "content": "楚后萍台下，相逢九日时。\n干戈人事地，荒废菊花篱。\n我已多衰病，君犹尽黑髭。\n皇天安罪得，解语便吟诗。",
        "dynasty": "唐",
        "collection_info": null
    },
    {
        "uuid": "965b17789509b4ca69751a3aa22d76e5",
        "title": "赠李明府",
        "author": "齐己",
        "content": "名家宰名邑，将谓屈锋铓。\n直是难苏俗，能消不下堂。\n冰痕生砚水，柳影透琴床。\n何必称潇洒，独为诗酒狂。",
        "dynasty": "唐",
        "collection_info": null
    },
    {
        "uuid": "706848705b60bf4282c00606907d7db4",
        "title": "暮春久雨作",
        "author": "齐己",
        "content": "积雨向春阴，冥冥独院深。\n已无花落地，空有竹藏禽。\n檐溜声何暴，隣僧影亦沈。\n谁知力耕者，桑麦最关心。",
        "dynasty": "唐",
        "collection_info": null
    },
    {
        "uuid": "cfed87afcc093ba0dabd908668c14674",
        "title": "渚宫莫问诗一十五首 一",
        "author": "齐己",
        "content": "莫问疎人事，王侯已任伊。\n不妨随野性，还似在山时。\n静入无声乐，狂抛正律诗。\n自为仍自爱，清净裏寻思。",
        "dynasty": "唐",
        "collection_info": null
    },
    {
        "uuid": "3e6f1923d877eae515a16f0ada6e21c5",
        "title": "渚宫莫问诗一十五首 二",
        "author": "齐己",
        "content": "莫问伊嵇懒，流年已付他。\n话通时事少，诗着野题多。\n梦外春桃李，心中旧薜萝。\n浮生此不悟，剃髮竟如何。",
        "dynasty": "唐",
        "collection_info": null
    },
    {
        "uuid": "42816d87d8d4d9e70a9032a57ffa7928",
        "title": "渚宫莫问诗一十五首 三",
        "author": "齐己",
        "content": "莫问休行脚，南方已徧寻。\n了应须自了，心不是他心。\n赤水珠何觅，寒山偈莫吟。\n谁同论此理，杜口少知音。",
        "dynasty": "唐",
        "collection_info": null
    },
    {
        "uuid": "434dfbc5a1e0a474243b35b7aaa47cbe",
        "title": "渚宫莫问诗一十五首 四",
        "author": "齐己",
        "content": "莫问孱愚格，天应只与闲。\n合居长树下，那称众人间。\n迹绝为真隐，机忘是大还。\n终当学支遁，买取箇青山。",
        "dynasty": "唐",
        "collection_info": null
    },
    {
        "uuid": "f8f779c4f89b14b343a103622d77a43d",
        "title": "渚宫莫问诗一十五首 五",
        "author": "齐己",
        "content": "莫问无求意，浮云喻可知。\n满盈如不戒，倚伏更何疑。\n乐矣贤颜子，穷乎圣仲尼。\n已过知命岁，休把运行推。",
        "dynasty": "唐",
        "collection_info": null
    },
    {
        "uuid": "125aec5acd622f50a3936370a8d10514",
        "title": "渚宫莫问诗一十五首 六",
        "author": "齐己",
        "content": "莫问闲行趣，春风野水涯。\n千门无谢女，两岸有杨花。\n好鹤曾为客，真龙或作蛇。\n踌蹰自迴首，日脚背楼斜。",
        "dynasty": "唐",
        "collection_info": null
    },
    {
        "uuid": "4b163cfdcf57437ce891b08c13fabde0",
        "title": "渚宫莫问诗一十五首 七",
        "author": "齐己",
        "content": "莫问真消息，中心只自知。\n清风含笑咏，明月混希夷。\n坏衲凉天拥，玄文静夜披。\n善哉温伯子，言望至公知。",
        "dynasty": "唐",
        "collection_info": null
    },
    {
        "uuid": "b495ef58afff14cb75b974e5c2ec97e7",
        "title": "渚宫莫问诗一十五首 八",
        "author": "齐己",
        "content": "莫问休持钵，从贫乞已疎。\n侯门叨月俸，斋食剩年储。\n簪履三千外，形骸六十余。\n旧峯呵练若，松径接匡庐。",
        "dynasty": "唐",
        "collection_info": null
    },
    {
        "uuid": "f7c639b01b6277a5c9728c4964f98192",
        "title": "渚宫莫问诗一十五首 九",
        "author": "齐己",
        "content": "莫问依刘迹，金台又度秋。\n威仪非上客，谭笑愧诸侯。\n礼许无拘检，诗推异辈流。\n东林未归得，摇落楚江头。",
        "dynasty": "唐",
        "collection_info": null
    },
    {
        "uuid": "a32ade7cbf207db72eea4d7028a544fa",
        "title": "渚宫莫问诗一十五首 十",
        "author": "齐己",
        "content": "莫问无机性，甘名百钝人。\n一床铺冷落，长日卧精神。\n分已疎知旧，诗还得意新。\n多才碧云客，时或此相亲。",
        "dynasty": "唐",
        "collection_info": null
    },
    {
        "uuid": "630ca8b71ae3103b160134d59426aeb3",
        "title": "渚宫莫问诗一十五首 十一",
        "author": "齐己",
        "content": "莫问关门意，从来寡往还。\n道应归淡泊，身合在空闲。\n四面苔围绿，孤窗雨洒斑。\n梦寻何处去，秋色水边山。",
        "dynasty": "唐",
        "collection_info": null
    },
    {
        "uuid": "f81d0fa9df41ea69458eb275d27c78f8",
        "title": "渚宫莫问诗一十五首 十二",
        "author": "齐己",
        "content": "莫问□□□，□□逐性情。\n人间高此道，禅外剩他名。\n夏□松边坐，秋光水畔行。\n更无时忌讳，容易得题成。",
        "dynasty": "唐",
        "collection_info": null
    },
    {
        "uuid": "5f8e5ad872c31add52e53f1cbc861189",
        "title": "渚宫莫问诗一十五首 十三",
        "author": "齐己",
        "content": "莫问多山兴，晴楼独凭时。\n六年沧海寺，一别白莲池。\n句早逢名匠，禅曾见祖师。\n冥搜与真性，清外认扬眉。",
        "dynasty": "唐",
        "collection_info": null
    },
    {
        "uuid": "ae6f93ba6fcac8007cb00ac700443431",
        "title": "渚宫莫问诗一十五首 十四",
        "author": "齐己",
        "content": "莫问衰残质，流光速可悲。\n寸心修未了，长命欲何为。\n坐卧身多倦，经行骨渐疲。\n分明说此苦，珍重竺干师。",
        "dynasty": "唐",
        "collection_info": null
    },
    {
        "uuid": "6ea8e19fd7f93a019bf3452c832d529d",
        "title": "渚宫莫问诗一十五首 十五",
        "author": "齐己",
        "content": "莫问野腾腾，劳形已不能。\n慇懃无上士，珍重有名僧。\n坐觉心心默，行思步步冰。\n终归石房裏，一点夜深灯。",
        "dynasty": "唐",
        "collection_info": null
    },
    {
        "uuid": "e4b5d96de4d5a7e1545db8627ac6518b",
        "title": "荆州新秋病起杂题一十五首 病起见王化",
        "author": "齐己",
        "content": "病起见王化，融融古帝乡。\n晓烟凝气紫，晚色作云黄。\n四野歌丰稔，千门唱乐康。\n老身仍未死，犹咏好风光。",
        "dynasty": "唐",
        "collection_info": null
    },
    {
        "uuid": "5e3758c83a02fa73b72b101a317e089f",
        "title": "荆州新秋病起杂题一十五首 病起见图画",
        "author": "齐己",
        "content": "病起见图画，云门兴似饶。\n衲衣椶笠重，嵩岳华山遥。\n命在斋犹赴，刀閒髮尽凋。\n秋光渐轻健，欲去倚江桥。",
        "dynasty": "唐",
        "collection_info": null
    },
    {
        "uuid": "ad3de1bf47fa6f4d9a6702fef448a6db",
        "title": "荆州新秋病起杂题一十五首 病起见苔钱",
        "author": "齐己",
        "content": "病起见苔钱，规模遍地圆。\n儿童扫不破，子母自相连。\n润屋何曾有，缘墙谩可怜。\n虚教作铜臭，空使外人传。",
        "dynasty": "唐",
        "collection_info": null
    },
    {
        "uuid": "7d2923ed5dddcdd39682f8728fa5017b",
        "title": "荆州新秋病起杂题一十五首 病起见庭竹",
        "author": "齐己",
        "content": "病起见庭竹，君应悲我情。\n何妨甚消瘦，却称苦修行。\n每谢侵床影，时迴傍枕声。\n秋来渐平復，吟遶骨毛轻。",
        "dynasty": "唐",
        "collection_info": null
    },
    {
        "uuid": "d47c162acfb2a80f1523d7beab6d6ee4",
        "title": "荆州新秋病起杂题一十五首 病起见生涯",
        "author": "齐己",
        "content": "病起见生涯，资缘觉甚奢。\n方袍嫌垢弊，律服变光华。\n颇愧同诸俗，何尝异出家。\n三衣如两翼，珍重汝寒鸦。",
        "dynasty": "唐",
        "collection_info": null
    },
    {
        "uuid": "2858c14457bdaaa925c21b5044ca1f1d",
        "title": "荆州新秋病起杂题一十五首 病起见秋扇",
        "author": "齐己",
        "content": "病起见秋扇，风前悟感伤。\n念予当咽绝，得尔致清凉。\n沙鹭如摇影，汀莲似绽香。\n不同婕妤咏，託意怨君王。",
        "dynasty": "唐",
        "collection_info": null
    },
    {
        "uuid": "c7ca519dbff8fc64d0c326b1eebbe73b",
        "title": "荆州新秋病起杂题一十五首 病起见衰叶",
        "author": "齐己",
        "content": "病起见衰叶，飘然似我身。\n偶乘风有韵，初落地无尘。\n纵得红霑露，争如绿带春。\n因伤此怀抱，聊寄一篇新。",
        "dynasty": "唐",
        "collection_info": null
    },
    {
        "uuid": "3f148bb7a6436a6355bf4ac4a47ede25",
        "title": "荆州新秋病起杂题一十五首 病起见庭栢",
        "author": "齐己",
        "content": "病起见庭栢，青青我不任。\n力扶干瘦骨，勉对岁寒心。\n韵谢疎篁合，根容片石侵。\n衰残想长寿，时倚就闲吟。",
        "dynasty": "唐",
        "collection_info": null
    },
    {
        "uuid": "6184331753e1dbff5077175767401ac9",
        "title": "荆州新秋病起杂题一十五首 病起见庭莲",
        "author": "齐己",
        "content": "病起见庭莲，风荷已飒然。\n开时闻馥郁，枕上正缠绵。\n本在沧江阔，移来碧沼圆。\n却思香社裏，叶叶漏声连。",
        "dynasty": "唐",
        "collection_info": null
    },
    {
        "uuid": "86215b5177bb9e44a8555e443cc623fb",
        "title": "荆州新秋病起杂题一十五首 病起见庭菊",
        "author": "齐己",
        "content": "病起见庭菊，几劳栽种工。\n可能经卧疾，相倚自成丛。\n翠萼低含露，金英尽亚风。\n那知予爱尔，不在酒杯中。",
        "dynasty": "唐",
        "collection_info": null
    },
    {
        "uuid": "c2be5fc37a555e0cb67684d124ec458f",
        "title": "荆州新秋病起杂题一十五首 病起见庭石",
        "author": "齐己",
        "content": "病起见庭石，岂知经夏眠。\n不能资药价，空自作苔钱。\n翠忆蓝光底，青思瀑影边。\n岩僧应笑我，细碎种阶前。",
        "dynasty": "唐",
        "collection_info": null
    },
    {
        "uuid": "09234849e39315817f303db01681a01e",
        "title": "荆州新秋病起杂题一十五首 病起见庭莎",
        "author": "齐己",
        "content": "病起见庭莎，绿阶傍竹多。\n遶行犹未得，静听復如何。\n蟋蟀幽中响，蟪蛄深处歌。\n不缘田地窄，剩种任婆娑。",
        "dynasty": "唐",
        "collection_info": null
    },
    {
        "uuid": "d7784a74b25ac84f7c3b799d70b2a742",
        "title": "荆州新秋病起杂题一十五首 病起见苔色",
        "author": "齐己",
        "content": "病起见苔色，凝然阵未枯。\n浅深围柱础，诘曲遶廊庑。\n碧翠文相间，青黄势自铺。\n为钱虚玷染，毕竟不如无。",
        "dynasty": "唐",
        "collection_info": null
    },
    {
        "uuid": "412b5e0fc76b3db5efb5867fee616ee5",
        "title": "荆州新秋病起杂题一十五首 病起见秋月",
        "author": "齐己",
        "content": "病起见秋月，正当三五时。\n清光应鉴我，幽思更同谁。\n惜坐身犹倦，牵吟气尚羸。\n明年七十六，约此健相期。",
        "dynasty": "唐",
        "collection_info": null
    },
    {
        "uuid": "dbe27f096825114eb40b329d87d0cc9e",
        "title": "荆州新秋病起杂题一十五首 病起见闲云",
        "author": "齐己",
        "content": "病起见闲云，空中聚又分。\n滞留堪笑我，舒卷不如君。\n触石终无迹，从风或有闻。\n仙山足鸾凤，归去自同羣。",
        "dynasty": "唐",
        "collection_info": null
    },
    {
        "uuid": "02bc100c4edd00a27a7bd9cb57ca5958",
        "title": "夜坐闻雪寄所知",
        "author": "齐己",
        "content": "初宵飞霰急，竹树洒干轻。\n不是知音者，难教爱此声。\n渐凌孤烛白，偏激苦心清。\n堪笑同文友，忘眠坐到明。",
        "dynasty": "唐",
        "collection_info": null
    },
    {
        "uuid": "19d0cca4e2bf7672f405970d9393a39d",
        "title": "怀洞庭",
        "author": "齐己",
        "content": "忆过巴陵岁，无人问去留。\n中宵满湖月，独自在僧楼。\n渔父真闲唱，灵均是谩愁。\n今来欲长往，谁借木兰舟。",
        "dynasty": "唐",
        "collection_info": null
    },
    {
        "uuid": "f36c668e82b8de8eb70c0d66d30ca047",
        "title": "欲游龙山鹿苑有作",
        "author": "齐己",
        "content": "龙山门不远，鹿苑路非遥。\n合逐闲身去，何须待客招。\n年华残两鬓，筋骨倦长宵。\n闻说峯前寺，新修白石桥。",
        "dynasty": "唐",
        "collection_info": null
    },
    {
        "uuid": "a3644315d0ccd34d1ad534f88f73bc64",
        "title": "再逢昼公",
        "author": "齐己",
        "content": "竟陵西别后，徧地起刀兵。\n彼此无缘着，云山有处行。\n久吟难敌句，终忍不求名。\n年鬓俱如雪，相看眼且明。",
        "dynasty": "唐",
        "collection_info": null
    },
    {
        "uuid": "eb2de9ab6b50093c24ead5ddab2c0981",
        "title": "送人游武陵湘中",
        "author": "齐己",
        "content": "为子歌行乐，西南入武陵。\n风烟无战士，宾榻有吟僧。\n山遶军城迭，江临寺阁层。\n遍寻幽胜了，湘水泛清澄。",
        "dynasty": "唐",
        "collection_info": null
    },
    {
        "uuid": "67e9c8bcb93ab4f511d53ff98359d860",
        "title": "酬九经者",
        "author": "齐己",
        "content": "九经三史学，穷妙又穷微。\n长白山初出，青云路欲飞。\n江僧酬雪句，沙鹤识麻衣。\n家在黄河北，南来偶未归。",
        "dynasty": "唐",
        "collection_info": null
    },
    {
        "uuid": "ad887abcffd2e5124e3dde27f9f4c6fa",
        "title": "寄赠集滩二公",
        "author": "齐己",
        "content": "闻有难名境，因君住更名。\n轩窗中夜色，风月遶滩声。\n客好过无厌，禽幽画不成。\n终期一寻去，聊且寄吟情。",
        "dynasty": "唐",
        "collection_info": null
    },
    {
        "uuid": "4bf3cd9db66c4e9fc47d612dafb0ff9b",
        "title": "夏日作",
        "author": "齐己",
        "content": "燕雀语相和，风池满芰荷。\n可惊成事晚，殊喜得闲多。\n竹众凉欺水，苔繁绿胜莎。\n无惭孤圣代，赋咏有诗歌。",
        "dynasty": "唐",
        "collection_info": null
    },
    {
        "uuid": "29f0210607568c5932f81dcab3a778d9",
        "title": "行路难",
        "author": "齐己",
        "content": "下浸与高盘，不为行路难。\n是非真险恶，翻覆作峯峦。\n漆媿同时黑，朱惭巧处丹。\n令人畏相识，欲画白云看。",
        "dynasty": "唐",
        "collection_info": null
    },
    {
        "uuid": "77cb1f72b046950506e68fc8111b366c",
        "title": "送玉泉道者迴山寺",
        "author": "齐己",
        "content": "却忆西峯顶，经行绝爱憎。\n别来心念念，归去雪层层。\n石坞寻春笋，苔龛续夜灯。\n应悲尘土裏，追逐利名僧。",
        "dynasty": "唐",
        "collection_info": null
    },
    {
        "uuid": "eb0c50536f92975cdbea8cf63ae2f4d7",
        "title": "谢王拾遗见访兼寄篇什",
        "author": "齐己",
        "content": "竹裏安禅处，生涯一印灰。\n经年乞食过，昨日谏臣来。\n愧把黄梅偈，曾酬白雪才。\n因令识鸟迹，重迭在苍苔。",
        "dynasty": "唐",
        "collection_info": null
    },
    {
        "uuid": "f0e984be5bbca4c9a580b73b04b52278",
        "title": "题张氏池亭",
        "author": "齐己",
        "content": "树石丛丛别，诗家趣向幽。\n有时闲客散，始觉细泉流。\n蝶到琴棋畔，花过岛屿头。\n月明红藕上，应见白龟游。",
        "dynasty": "唐",
        "collection_info": null
    },
    {
        "uuid": "0c56fc7d0d64712be057e82a87c63b20",
        "title": "送人南游",
        "author": "齐己",
        "content": "且听吟赠远，君此去蒙州。\n瘴国频闻说，边鸿亦不游。\n[蛮]花藏孔雀，野石乱犀牛。\n到彼谁相慰，知音有郡侯。",
        "dynasty": "唐",
        "collection_info": null
    },
    {
        "uuid": "04ce3b653a9a68861c393ecb87d1f173",
        "title": "题明公房",
        "author": "齐己",
        "content": "寺北闻湘浪，窗南见岳云。\n自然高日用，何要出人羣。\n瓦滴残松雨，香炉匝印文。\n近年精易道，疑者晓纷纷。",
        "dynasty": "唐",
        "collection_info": null
    },
    {
        "uuid": "36d72d5680b125051cdcf5dade0d5628",
        "title": "寄顾处士",
        "author": "齐己",
        "content": "半年离别梦，来往即湖边。\n两幅关山雪，寻常在眼前。\n项容藏古翠，张藻卷寒烟。\n蓝淀图花鸟，时人不惜钱。",
        "dynasty": "唐",
        "collection_info": null
    },
    {
        "uuid": "18491d48b5cd5fff82e6b181907687a3",
        "title": "贻徐生",
        "author": "齐己",
        "content": "可能东海子，清苦在贫居。\n扫地无闲客，堆窗有古书。\n少年犹若此，向老合何如。\n去岁频相访，今来见亦疎。",
        "dynasty": "唐",
        "collection_info": null
    },
    {
        "uuid": "49de4adb9ea90cde3fecae06a515f463",
        "title": "谢虚中上人晚秋见寄",
        "author": "齐己",
        "content": "楚外同文在，荆门得信时。\n几重相别意，一首晚秋诗。\n日暮山沈雨，莲残水满池。\n登楼试南望，为子动归思。",
        "dynasty": "唐",
        "collection_info": null
    },
    {
        "uuid": "ed33f25a43b7fb63fac39c47311d6eb7",
        "title": "寄东林言之禅子",
        "author": "齐己",
        "content": "闻思相送后，幽院闭苔钱。\n使我吟还废，闻君病未痊。\n听秋唯困坐，怕客但佯眠。\n可惜东窗月，无寥过一年。",
        "dynasty": "唐",
        "collection_info": null
    },
    {
        "uuid": "ae052dfe9c9c807c64753a15b01245c7",
        "title": "寒节日寄乡友",
        "author": "齐己",
        "content": "岁岁逢寒食，寥寥古寺家。\n踏青思故里，垂白看杨花。\n原野稀疎雨，江天冷澹霞。\n沧浪与湘水，归恨共无涯。",
        "dynasty": "唐",
        "collection_info": null
    },
    {
        "uuid": "8169199447c05abcee7c792074864efe",
        "title": "闻西蟾从弟卜岩居岳西有寄",
        "author": "齐己",
        "content": "瀑布见高低，岩开岩壁西。\n碧云多旧作，红叶几新题。\n滴沥中疎磬，嵌空半倚梯。\n仍闻樵子径，□不到前溪。",
        "dynasty": "唐",
        "collection_info": null
    },
    {
        "uuid": "cb15ff0f9bb4fe13f6753e1be9543c2c",
        "title": "寄怀西蟾师弟",
        "author": "齐己",
        "content": "万里八九月，一身西北风。\n自从相示后，长记在吟中。\n见说南游远，堪怀我姓同。\n江边忽得信，迴到岳门东。",
        "dynasty": "唐",
        "collection_info": null
    },
    {
        "uuid": "6d51486726d4f1e75c20d6157ebc8258",
        "title": "扑满子",
        "author": "齐己",
        "content": "祗爱满我腹，争如满害身。\n到头须扑破，却散与他人。",
        "dynasty": "唐",
        "collection_info": null
    },
    {
        "uuid": "31b82e4bb7154d294a36fe7945fe148e",
        "title": "寄西川惠光大师昙域",
        "author": "齐己",
        "content": "禅月有名子，相知面未曾。\n笔精垂壁溜，诗涩滴杉冰。\n蜀国从栖泊，芜城几废兴。\n忆归应寄梦，东北过金陵。",
        "dynasty": "唐",
        "collection_info": null
    },
    {
        "uuid": "5ac4933bede96dc653e2db04d6d53afb",
        "title": "忆别匡山寄彭泽干昼上人",
        "author": "齐己",
        "content": "忆别匡山日，无端是远游。\n却迴看五老，飜悔上孤舟。\n蹭蹬三千里，蹉跎二十秋。\n近来空寄梦，时到虎溪头。",
        "dynasty": "唐",
        "collection_info": null
    },
    {
        "uuid": "df493329d9d7094df7c1f931a8d423ab",
        "title": "又寄彭泽昼公",
        "author": "齐己",
        "content": "闻君彭泽住，结构近陶公。\n种菊心相似，尝茶味不同。\n湖光秋枕上，岳翠夏窗中。\n八月东林去，吟香菡萏风。",
        "dynasty": "唐",
        "collection_info": null
    },
    {
        "uuid": "5aaf3c789285731a053564628939ba30",
        "title": "因览支使孙中丞看可准大师诗序有寄",
        "author": "齐己",
        "content": "一千篇裏选，三百首菁英。\n玉尺新量出，金刀旧剪成。\n锦江增古翠，仙掌减元精。\n自此为风格，留传诸后生。",
        "dynasty": "唐",
        "collection_info": null
    },
    {
        "uuid": "aaedf72c6b5e3250b44560b72c593ca5",
        "title": "新秋病中枕上闻蝉",
        "author": "齐己",
        "content": "枕上稍醒醒，忽闻蝉一声。\n此时知不死，昨日即前生。\n更欲临窗听，犹难策杖行。\n寻应同蜕壳，重饮露华清。",
        "dynasty": "唐",
        "collection_info": null
    },
    {
        "uuid": "3dd65187065c09b5a2bdc96769c1c6fb",
        "title": "寄云盖山先禅师",
        "author": "齐己",
        "content": "曾寻湘水东，古翠积秋浓。\n长老禅栖处，半天云盖峯。\n闲床饶得石，杂树少于松。\n近有谁堪语，浏阳妙指踪。",
        "dynasty": "唐",
        "collection_info": null
    },
    {
        "uuid": "3565ff8edee14baa79ecba43454109ed",
        "title": "落叶",
        "author": "齐己",
        "content": "落多秋亦晚，窗外见诸邻。\n世上谁惊尽，林间独扫频。\n萧骚微月夜，重迭早霜晨。\n昨日繁阴在，莺声树树春。",
        "dynasty": "唐",
        "collection_info": null
    },
    {
        "uuid": "778b865278a05417eecf75796517e0c7",
        "title": "次耒阳作",
        "author": "齐己",
        "content": "遶岳復沿湘，衡阳又耒阳。\n不堪思北客，从此入南荒。\n旦夕多猨狖，淹留少雪霜。\n因经杜公墓，惆怅学文章。",
        "dynasty": "唐",
        "collection_info": null
    },
    {
        "uuid": "f6e7bd9350789f74271d34258260bbf3",
        "title": "舟中晚望祝融峯",
        "author": "齐己",
        "content": "天际卓寒青，舟中望晚晴。\n十年关梦寐，此日向峥嵘。\n巨石凌空黑，飞泉照夜明。\n终当蹑孤顶，坐看白云生。",
        "dynasty": "唐",
        "collection_info": null
    },
    {
        "uuid": "87a9721cccfc9c84625cc85f8d120f72",
        "title": "弔杜工部坟",
        "author": "齐己",
        "content": "鹏翅蹋于斯，明君知不知。\n[域]中诗价大，荒外土坟卑。\n瘴雨无时滴，蛮风有穴吹。\n唯应李太白，魂魄往来疲。",
        "dynasty": "唐",
        "collection_info": null
    },
    {
        "uuid": "7e2f3babd0e549a42aa7542c712dc6a4",
        "title": "岳中寄殷处士",
        "author": "齐己",
        "content": "出岳与入岳，前题继后题。\n遍寻僧壁上，多在雁峯西。\n近说游江寺，将谁话石梯。\n相思立高巘，山下草萋萋。",
        "dynasty": "唐",
        "collection_info": null
    },
    {
        "uuid": "aebd8d261ecdda6266a32409a1135bb5",
        "title": "送幽禅师",
        "author": "齐己",
        "content": "霜繁野叶飞，长老卷行衣。\n浮世不知处，白云相待归。\n磬和天籁响，禅动岳神威。\n莫便言长往，劳生待发机。",
        "dynasty": "唐",
        "collection_info": null
    },
    {
        "uuid": "1b7f1b317cb433a64b58b44e2507ea08",
        "title": "观烧",
        "author": "齐己",
        "content": "猎猎寒芜引，承风势不还。\n放来应有主，焚去到何山。\n焰入空蒙裏，烟飞苍莽间。\n石中有良玉，惆怅但伤颜。",
        "dynasty": "唐",
        "collection_info": null
    },
    {
        "uuid": "1a14d744893255c9928cc8c733e4cf42",
        "title": "咏茶十二韵",
        "author": "齐己",
        "content": "百草让为灵，功先百草成。\n甘传天下口，贵占火前名。\n出处春无雁，收时谷有莺。\n封题从泽国，贡献入秦京。\n齅觉精新极，尝知骨自轻。\n研通天柱响，摘遶蜀山明。\n赋客秋吟起，禅师昼卧惊。\n角开香满室，炉动绿凝铛。\n晚忆凉泉对，闲思异果平。\n松黄干旋泛，云母滑随倾。\n颇贵高人寄，尤宜别匮盛。\n曾寻修事法，妙尽陆先生。",
        "dynasty": "唐",
        "collection_info": null
    },
    {
        "uuid": "bd1c1680726a5762460e0a1c4d002d33",
        "title": "寄阳岐西峯僧",
        "author": "齐己",
        "content": "西峯残照东，瀑布洒冥鸿。\n闲忆高牕外，秋晴万里空。\n藤阴藏石磴，衣毳落杉风。\n日有谁来觅，层层鸟道中。",
        "dynasty": "唐",
        "collection_info": null
    },
    {
        "uuid": "ad57a34fc99d1e857a29964b0a47f34d",
        "title": "迴雁峯",
        "author": "齐己",
        "content": "瘴雨过孱颜，危边有径盘。\n壮堪扶寿岳，灵合置仙坛。\n影北鸿声乱，青南客道难。",
        "dynasty": "唐",
        "collection_info": null
    },
    {
        "uuid": "1e5e7cb3c2983d5cee0bd27832a97005",
        "title": "赠询公上人",
        "author": "齐己",
        "content": "威仪何贵重，一室贮水清。\n终日松杉径，自多虫蚁行。\n像前孤立影，钟外数珠声。\n知悟修来事，今为第几生。",
        "dynasty": "唐",
        "collection_info": null
    },
    {
        "uuid": "b145efa3b1128126199696d6a8c80332",
        "title": "秋兴",
        "author": "齐己",
        "content": "所见背时情，闲行亦独行。\n晚凉思水石，危阁望峥嵘。\n雨外残云片，风中乱叶声。\n旧山吟友在，相忆梦应清。",
        "dynasty": "唐",
        "collection_info": null
    },
    {
        "uuid": "89b51a01906a14c2db5b112740cf3353",
        "title": "古寺老松",
        "author": "齐己",
        "content": "百岁禅师说，先师指此松。\n小年行道遶，早见偃枝重。\n月槛移孤影，秋亭卓一峯。\n终当因夜电，拏攫从云龙。",
        "dynasty": "唐",
        "collection_info": null
    },
    {
        "uuid": "298799d25a5613b1d8b7fb37c282b361",
        "title": "题无余处士书斋",
        "author": "齐己",
        "content": "闲地从莎藓，谁人爱此心。\n琴棋怀客远，风雪闭门深。\n枕外江滩响，窗西树石阴。\n他年衡岳寺，为我一相寻。",
        "dynasty": "唐",
        "collection_info": null
    },
    {
        "uuid": "736cc9fb5206d9bc1f41d8ca53435955",
        "title": "岁暮江寺住",
        "author": "齐己",
        "content": "山依枯槁容，何处见年终？风雪军城外，蒹葭古寺中。\n孤村谁认磬，极浦夜鸣鸿。\n坐忆匡庐隐，泉声滴半空。",
        "dynasty": "唐",
        "collection_info": null
    },
    {
        "uuid": "577587777ef418cd1bf8ef9db4d19d23",
        "title": "新燕",
        "author": "齐己",
        "content": "栖託近佳人，应怜巧语新。\n风光华屋暖，弦管牡丹晨。\n远采江泥腻，双飞麦雨匀。\n差池自有便，敢触杏梁尘。",
        "dynasty": "唐",
        "collection_info": null
    },
    {
        "uuid": "684c91b10fc9d4d0cdbf30fa93b270fc",
        "title": "喻吟",
        "author": "齐己",
        "content": "日用是何专，吟疲即坐禅。\n此生还可喜，余事不相便。\n头白无邪裏，魂清有象先。\n江花与芳草，莫染我情田。",
        "dynasty": "唐",
        "collection_info": null
    },
    {
        "uuid": "70777b2adda3775e64a23f3b9a761a65",
        "title": "过湘江唐弘书斋",
        "author": "齐己",
        "content": "四邻无俗迹，终日大开门。\n水晚来边雁，林秋下楚猨。\n一家随难在，双眼向书昏。\n沈近骚人庙，吟应见古魂。",
        "dynasty": "唐",
        "collection_info": null
    },
    {
        "uuid": "e26a46ca6f66f57045fea6db772500d4",
        "title": "读贾岛集",
        "author": "齐己",
        "content": "遗篇三百首，首首是遗冤。\n知到千年外，更逢何者论。\n离秦空得罪，入蜀但听猨。\n还似长沙祖，唯余赋鵩言。",
        "dynasty": "唐",
        "collection_info": null
    },
    {
        "uuid": "eb9b917a9e7069a35228fcc1620ada10",
        "title": "寄山中诸友",
        "author": "齐己",
        "content": "自归城裏寺，长忆宿山门。\n终夜冥心客，诸峯呌月猨。\n岚光生眼力，泉滴爽吟魂。\n只待游方遍，还来埽树根。",
        "dynasty": "唐",
        "collection_info": null
    },
    {
        "uuid": "38fb278aa166ec7e1453892971819caf",
        "title": "怀终南僧",
        "author": "齐己",
        "content": "扰扰一京尘，何门是了因。\n万重千迭嶂，一去不来人。\n鸟道春残雪，萝龛昼定身。\n寥寥石窗外，天籁动衣巾。",
        "dynasty": "唐",
        "collection_info": null
    },
    {
        "uuid": "eaa549d96def79c357d16ecbc1c7dfc4",
        "title": "送二友生归宜阳",
        "author": "齐己",
        "content": "二生俱我友，清苦辈流稀。\n旧国居相近，孤帆秋共归。\n残阳沙鸟乱，疎雨岛枫飞。\n几宿多山处，猨啼烛影微。",
        "dynasty": "唐",
        "collection_info": null
    },
    {
        "uuid": "f5de99ace871b9cc313dafb5dbbafa5e",
        "title": "怀从弟",
        "author": "齐己",
        "content": "孤窗烛影微，何事阻吟思。\n兄弟断消息，山川长路岐。\n日沈栖鹤坞，霜着呌猨枝。\n可想为怀抱，多愁多难时。",
        "dynasty": "唐",
        "collection_info": null
    },
    {
        "uuid": "1022d57491f93169bab8918d1ba2db2a",
        "title": "岳阳道中作",
        "author": "齐己",
        "content": "客思寻常动，未如今断魂。\n路岐经乱后，风雪少人村。\n大泽鸣寒雁，千峯啼昼猨。\n争教此时白，不上鬓鬚根。",
        "dynasty": "唐",
        "collection_info": null
    },
    {
        "uuid": "d37f439190c0992768388361ecfbd3dd",
        "title": "赴郑谷郎中招游龙兴观读题诗[板]谒七真仪像因有十八韵",
        "author": "齐己",
        "content": "何处陪游胜，龙兴古观时。\n诗悬大雅作，殿礼七真仪。\n远继周南美，弥旌拱北思。\n雄方垂朴略，后辈仰箴规。\n对坐茵花暖，偕行藓阵隳。\n僧绦初学结，朝服久慵披。\n到处琴碁傍，登楼笔砚随。\n论禅忘视听，谭老极希夷。\n照日江光远，遮轩桧影欹。\n触鞋松子响，窥立鹤雏痴。\n始贵茶巡爽，终怜酒散迟。\n放怀还把杖，憇石或搘颐。\n眺远凝清眄，吟高动白髭。\n风鹏心不小，蒿雀志徒卑。\n顾我专无作，于身忘有为。\n叨因五字解，每忝重言期。\n舍此应休也，何人更赏之。\n淹留仙境晚，迴骑雪风吹。",
        "dynasty": "唐",
        "collection_info": null
    },
    {
        "uuid": "ea8791bc0941e000ac64cfc4dd0eab6f",
        "title": "书李秀才壁",
        "author": "齐己",
        "content": "干戈阻上日，南国寄贫居。\n旧里荒应尽，新年病未除。\n窗风连岛树，门径接隣蔬。\n我有闲来约，相看雪满[株]。",
        "dynasty": "唐",
        "collection_info": null
    },
    {
        "uuid": "76f40010f63ce5219798cb41bf735c86",
        "title": "闻尚颜下世",
        "author": "齐己",
        "content": "岳僧传的信，闻在麓山亡。\n郡有为诗客，谁来一影堂。\n梦休寻灞浐，迹已绝潇湘。\n远忆同吟石，新秋桧栢凉。",
        "dynasty": "唐",
        "collection_info": null
    },
    {
        "uuid": "f027ac5aa0f9f043f72be25e34c9134e",
        "title": "蔷薇",
        "author": "齐己",
        "content": "根本似玫瑰，繁英刾外开。\n香高藂有架，红落地多苔。\n去住闲人看，晴明远蝶来。\n牡丹先几日，销歇向尘埃。",
        "dynasty": "唐",
        "collection_info": null
    },
    {
        "uuid": "16b6b78690a4b0f7f9e2dcbe2b27a127",
        "title": "送隆公上人",
        "author": "齐己",
        "content": "独携谭柄去，千里指人寰。\n未断生徒望，难教白日闲。\n空江横落照，大府向西山。\n好骋陈那孔，谁云劫石顽。",
        "dynasty": "唐",
        "collection_info": null
    },
    {
        "uuid": "5d86fdea5816a83951630bbd79cf0722",
        "title": "宿简寂观",
        "author": "齐己",
        "content": "万壑云霞影，千年松桧声。\n如何教下士，容易信长生。\n月共虚无白，香和沆𤅈清。\n闲寻古廊画，记得列仙名。",
        "dynasty": "唐",
        "collection_info": null
    },
    {
        "uuid": "e8029ee93023e1032839a078a6c5325c",
        "title": "遇元上人",
        "author": "齐己",
        "content": "七泽过名山，相逢黄落残。\n杉松开寺晚，泉月话心寒。\n祖遍诸方礼，经曾几处看。\n应怀出家院，紫阁近长安。",
        "dynasty": "唐",
        "collection_info": null
    },
    {
        "uuid": "58cc3a9e4f894f9d7ccce3bea4ee5d20",
        "title": "早梅",
        "author": "齐己",
        "content": "万木冻欲折，孤根暖独迴。\n前村深雪裏，昨夜一枝开。\n风遰幽香去，禽窥素艳来。\n明年如应律，先发映春台。",
        "dynasty": "唐",
        "collection_info": null
    },
    {
        "uuid": "f0aca8716ef7478f3fbd1b83f09a026b",
        "title": "听泉",
        "author": "齐己",
        "content": "落石几万仞，冷声飘远空。\n高秋初雨后，半夜乱山中。\n只有照壁月，更无吹叶风。\n几曾庐岳听，到晓与僧同。",
        "dynasty": "唐",
        "collection_info": null
    },
    {
        "uuid": "76e09d51266ab0d894614d81c259db64",
        "title": "送孙逸人归庐山",
        "author": "齐己",
        "content": "独自担琴鹤，还归瀑布东。\n逍遥非俗趣，杨柳谩春风。\n草遶村程绿，花盘石磴红。\n他时许相觅，五老乱云中。",
        "dynasty": "唐",
        "collection_info": null
    },
    {
        "uuid": "ef2e0c9e48fe43639e7806426bec1181",
        "title": "听李尊师弹琴",
        "author": "齐己",
        "content": "仙子弄瑶琴，仙山松月深。\n此声含太古，谁听到无心。\n洒石霜千片，歕崖泉万寻。\n何人传指法，携向海中岑。",
        "dynasty": "唐",
        "collection_info": null
    },
    {
        "uuid": "b02c22008cafb6058760cbf04772a52a",
        "title": "寄武陵微上人",
        "author": "齐己",
        "content": "善卷台边寺，松筠遶祖堂。\n秋声度风雨，晓色遍沧浪。\n白石同谁坐，清吟过我狂。\n近闻为古律，雅道更重光。",
        "dynasty": "唐",
        "collection_info": null
    },
    {
        "uuid": "78c52cc8a695d4ff60061be74c8d0d98",
        "title": "匡山寓居栖公",
        "author": "齐己",
        "content": "外物尽已外，闲游且自由。\n好山逢过夏，无事住经秋。\n树影残阳寺，茶香古石楼。\n何时定休讲，归漱虎溪流。",
        "dynasty": "唐",
        "collection_info": null
    },
    {
        "uuid": "23c003a34bc892b15ee08c85111e9368",
        "title": "湘西道林寺陶太尉井",
        "author": "齐己",
        "content": "太尉遗孤井，寒澄七百年。\n未闻陵谷变，终与姓名传。\n影浸无风树，光含有月天。\n林僧晓来此，满汲洒金田。",
        "dynasty": "唐",
        "collection_info": null
    },
    {
        "uuid": "b5c4495ee319d39f0fa29606e43d00d6",
        "title": "寄松江陆龟蒙处士",
        "author": "齐己",
        "content": "万卷功何用，徒称处士休。\n闲欹太湖石，醉听洞庭秋。\n道在谁开口，诗成自点头。\n中间欲相访，寻便阻戈矛。",
        "dynasty": "唐",
        "collection_info": null
    },
    {
        "uuid": "db56f4e56c4fc50d304d3e4895d00e44",
        "title": "闭门",
        "author": "齐己",
        "content": "外事休关念，灰心独闭门。\n无人来问我，白日又黄昏。\n灯集飞蛾影，窗销迸雪痕。\n中心自明了，一句祖师言。",
        "dynasty": "唐",
        "collection_info": null
    },
    {
        "uuid": "e95a730634439adeb73f714f91ac0dd0",
        "title": "看水",
        "author": "齐己",
        "content": "范蠡东浮阔，灵均北泛长。\n谁知远烟浪，别有好思量。\n故国门前急，天涯照裏忙。\n难收上楼兴，渺漫正斜阳。",
        "dynasty": "唐",
        "collection_info": null
    },
    {
        "uuid": "b8a192c8012050c9bbdfac004f2e3bbf",
        "title": "寄栖白上人",
        "author": "齐己",
        "content": "万国争名地，吾师独此闲。\n题诗招上相，看雪下南山。\n内殿承恩久，中条进表还。\n常因秋贡客，少得掩禅关。",
        "dynasty": "唐",
        "collection_info": null
    },
    {
        "uuid": "a483d681494e139e9eb07d4d0bd4c9aa",
        "title": "自题",
        "author": "齐己",
        "content": "禅外求诗妙，年来鬓已秋。\n未尝将一字，容易谒诸侯。\n挂梦山皆远，题名石尽幽。\n敢言梁太子，傍采碧云流。",
        "dynasty": "唐",
        "collection_info": null
    },
    {
        "uuid": "88980b75b4195bac5f6c7ac5b6830c1d",
        "title": "孙支使来借诗集因有谢",
        "author": "齐己",
        "content": "冥搜从少小，随分得淳元。\n闻说吟僧口，多传过蜀门。\n相寻江岛上，共看夏云根。\n坐落迟迟日，新题互把论。",
        "dynasty": "唐",
        "collection_info": null
    },
    {
        "uuid": "e94d3bf0d51756dafb5c5167b70e6f58",
        "title": "夏日言怀",
        "author": "齐己",
        "content": "苦被流年迫，衰羸老病情。\n得归青嶂死，便共白云生。\n树枿烧炉响，崖棱蹑屐声。\n此心人信否，魂梦自分明。",
        "dynasty": "唐",
        "collection_info": null
    },
    {
        "uuid": "b75f20fe4ab5442719948b3a15c00f38",
        "title": "早秋寄友生",
        "author": "齐己",
        "content": "雨多残暑歇，蝉急暮风清。\n谁有闲心去，江边看水行。\n河遥红蓼簇，野阔白烟平。\n试折秋莲叶，题诗寄竺卿。",
        "dynasty": "唐",
        "collection_info": null
    },
    {
        "uuid": "886ad97b4161f98d410d6a074df9d4ba",
        "title": "送王秀才往松滋夏课",
        "author": "齐己",
        "content": "松滋闻古县，明府是诗家。\n静理余无事，[攲]眠尽落花。\n江光摇夕照，柳影带残霞。\n君去应相与，乘船泛月华。",
        "dynasty": "唐",
        "collection_info": null
    },
    {
        "uuid": "8fb95ff04e2788030494ce351e9ecdc6",
        "title": "喜{巩/言}公自武陵至",
        "author": "齐己",
        "content": "已尽沧浪兴，还思相楚行。\n鬓全无旧黑，诗别有新清。\n暂憇临寒水，时来扣静荆。\n囊中有灵药，终不献公卿。",
        "dynasty": "唐",
        "collection_info": null
    },
    {
        "uuid": "c184cd62f5ec5c517cdd34d202a7fd00",
        "title": "假山",
        "author": "齐己",
        "content": "匡庐久别离，积翠杳天涯。\n静室曾图峭，幽亭復创奇。\n典衣酬土价，择日运工时。\n信手成重迭，随心作蔽亏。\n根盘惊院窄，顶耸讶檐卑。\n镇地那言重，当轩未厌危。\n巨灵何忍擘，秦政肯轻移。\n晚觉莎烟触，寒闻竹籁吹。\n蓝灰澄古色，泥水合凝滋。\n引看僧来数，牵吟客散迟。\n九华浑髣髴，五老颇参差。\n蛛网藤萝挂，春霖瀑布垂。\n加添双石笋，映带小莲池。\n旧说雷居士，曾闻远大师。\n红霞中结社，白壁上题诗。\n顾此诚徒尔，劳心是妄为。\n经营惭培塿，赏翫愧童儿。\n会入千峯去，[闲]踪任属谁。",
        "dynasty": "唐",
        "collection_info": null
    },
    {
        "uuid": "0c9627f4f067f60f26a29f3e92fbf002",
        "title": "谢西川可准上人远寄诗集",
        "author": "齐己",
        "content": "匡社经行外，沃洲禅宴余。\n吾师还继此，后辈復何如。\n江上传风雅，静中时卷舒。\n堪随乐天集，共伴白芙蕖。",
        "dynasty": "唐",
        "collection_info": null
    },
    {
        "uuid": "b8d10f1e85864ae2a8e6f8188cf8fff1",
        "title": "秋空",
        "author": "齐己",
        "content": "已觉秋空极，更堪寥泬青。\n只应容好月，争合有妖星。\n耿耿高河截，翛翛一雁经。\n曾于洞庭宿，上下彻心灵。",
        "dynasty": "唐",
        "collection_info": null
    },
    {
        "uuid": "6234a37e29d85770eef25886bdd1ff79",
        "title": "与聂尊师话道",
        "author": "齐己",
        "content": "伯阳遗妙旨，杳杳与冥冥。\n说即非难说，行还不易行。\n药中迷九转，心外觅长生。\n毕竟荒原上，一盘蒿陇平。",
        "dynasty": "唐",
        "collection_info": null
    },
    {
        "uuid": "a17403d284790d243fac144c538f9b83",
        "title": "送相里秀才自京至却迴",
        "author": "齐己",
        "content": "夷门诗客至，楚寺闭萧骚。\n老病语言涩，少年风韵高。\n难于寻阆岛，险甚涉云涛。\n珍重西归去，无忘役思劳。",
        "dynasty": "唐",
        "collection_info": null
    },
    {
        "uuid": "ce471311e1de80449867f438ee408cee",
        "title": "谢人寄南榴卓子",
        "author": "齐己",
        "content": "幸附全材长，良工斸器殊。\n千林文栢有，一尺锦榴无。\n品格宜仙果，精光称玉壶。\n怜君远相寄，多愧野蔬麤。",
        "dynasty": "唐",
        "collection_info": null
    },
    {
        "uuid": "802fdbe006863b8ea48a24433f1ad68e",
        "title": "寄旧居隣友",
        "author": "齐己",
        "content": "别后知何趣，搜奇少客同。\n几层山影下，万树雪声中。\n晚鼎烹茶绿，晨厨爨粟红。\n何时携卷出，世代有名公。",
        "dynasty": "唐",
        "collection_info": null
    },
    {
        "uuid": "9cfc9029c59fbd39a47f5fbaea3c3675",
        "title": "送朱秀才归闽",
        "author": "齐己",
        "content": "荆门来几日，欲往又囊空。\n远客归南越，单衣背北风。\n近乡微有雪，到海渐无鸿。\n努力成诗业，无谋谒至公。",
        "dynasty": "唐",
        "collection_info": null
    },
    {
        "uuid": "d5e175630aadc9c2c34314ad3529d0f0",
        "title": "龙潭作",
        "author": "齐己",
        "content": "乍临毛髮竖，双壁夹湍流。\n白日鸟影过，青苔龙气浮。\n蔽空云出石，应祷雨翻湫。\n四面耕桑者，先闻贺有秋。",
        "dynasty": "唐",
        "collection_info": null
    },
    {
        "uuid": "ea20211633b915b8099772ac831bba2e",
        "title": "依韵酬谢尊师见赠二首 一",
        "author": "齐己",
        "content": "南国搜奇久，偏伤杜甫坟。\n重来经汉浦，又去入嵩云。\n旧别人稀见，新朝事渐闻。\n莫将高尚迹，闲处傲明君。",
        "dynasty": "唐",
        "collection_info": null
    },
    {
        "uuid": "fbf616da5435c3770c22b0244e23f23b",
        "title": "依韵酬谢尊师见赠二首 二",
        "author": "齐己",
        "content": "岳顶休高卧，荆门访掩扉。\n新诗遗我别，旧约与谁归。\n贤路曾无滞，良时肯自违。\n明年窥日窟，仙桂露霏微。",
        "dynasty": "唐",
        "collection_info": null
    },
    {
        "uuid": "0644740914a4b7cc3bf88ce1eb5be566",
        "title": "送冰禅再往湖中",
        "author": "齐己",
        "content": "行心宁肯住，南去与谁羣。\n碧落高空处，清秋一片云。\n穿林瓶影灭，背雨锡声分。\n应笑游方久，龙钟楚水濆。",
        "dynasty": "唐",
        "collection_info": null
    },
    {
        "uuid": "38bc624d2e61feda7e6ab6cd019ee542",
        "title": "喜表公往楚王城",
        "author": "齐己",
        "content": "已闻人舍地，结构旧基平。\n一面湖光白，邻家竹影清。\n应难寻辇道，空说是王城。\n谁信兴亡迹，今来有磬声。",
        "dynasty": "唐",
        "collection_info": null
    },
    {
        "uuid": "465a1ac1e48d68210d9b51979797078a",
        "title": "春雪初晴喜友生至",
        "author": "齐己",
        "content": "数日不见日，飘飘势忽开。\n虽无忙事出，还有故人来。\n已尽南檐滴，仍残北牖堆。\n明朝望平远，相约在春台。",
        "dynasty": "唐",
        "collection_info": null
    },
    {
        "uuid": "2cd61a57bc1d122ec66a3780ff375d53",
        "title": "残春连雨中偶作怀故人",
        "author": "齐己",
        "content": "南邻阻杖藜，屐齿遶床泥。\n漠漠门长掩，迟迟日又西。\n不知何兴味，更有好诗题。\n还忆东林否，行苔傍虎溪。",
        "dynasty": "唐",
        "collection_info": null
    },
    {
        "uuid": "96534adb1d8a7db90675311a1b85ca2a",
        "title": "送崔判官赴归倅",
        "author": "齐己",
        "content": "白首从颜巷，青袍去佐官。\n只应微俸禄，聊补旧饥寒。\n地说丘墟甚，民闻旱歉残。\n春风吹绮席，宾主醉相欢。",
        "dynasty": "唐",
        "collection_info": null
    },
    {
        "uuid": "c2d89b24c06fc9a70a1a51c0999d2500",
        "title": "寒食日怀寄友人",
        "author": "齐己",
        "content": "万井追寒食，闲扉独不开。\n梨花应折尽，柳絮自飞来。\n梦觉怀仙岛，吟行遶砌苔。\n浮生已悟了，时节任相催。",
        "dynasty": "唐",
        "collection_info": null
    },
    {
        "uuid": "7dfe5581fcb64f59dcdfafe177ac9949",
        "title": "怀巴陵旧游",
        "author": "齐己",
        "content": "洞庭云梦秋，空碧共悠悠。\n孟子狂题后，何人更倚楼。\n日西来远棹，风外见平流。\n终欲重寻去，僧窗古岸头。",
        "dynasty": "唐",
        "collection_info": null
    },
    {
        "uuid": "6d22e9bbe84ee2275c196df2cc1665e1",
        "title": "招干昼上人宿话",
        "author": "齐己",
        "content": "连夜因风雪，相留在寂寥。\n禅心谁指示，诗卷自焚烧。\n语默邻寒漏，窗扉向早朝。\n天台若长往，还渡海门潮。",
        "dynasty": "唐",
        "collection_info": null
    },
    {
        "uuid": "db92634186d29648b5d97173ed3e98ef",
        "title": "荆门秋日寄友人",
        "author": "齐己",
        "content": "青溪知不远，白首要难归。\n空想烟云裏，春风鸾鹤飞。\n谁论传法偈，自补坐禅衣。\n未谢侯门去，寻常即掩扉。",
        "dynasty": "唐",
        "collection_info": null
    },
    {
        "uuid": "eb27589511e6789c9285b6f3bb48a126",
        "title": "哭郑谷郎中",
        "author": "齐己",
        "content": "朝衣闲典尽，酒病觉难医。\n下世无遗恨，传家有大诗。\n新坟青嶂迭，寒食白云垂。\n长忆招吟夜，前年风雪时。",
        "dynasty": "唐",
        "collection_info": null
    },
    {
        "uuid": "f2d84aa050f0cb4f253858da190cf77c",
        "title": "题东林十八贤真堂",
        "author": "齐己",
        "content": "白藕花前旧影堂，刘雷风骨画龙章。\n共轻天子诸侯贵，同爱吾师一法长。\n陶令醉多招不得，谢公心乱入无方。\n何人到此思高躅，岚点苔痕满粉墙。",
        "dynasty": "唐",
        "collection_info": null
    },
    {
        "uuid": "ae6bac2602c9b7700e47a1353f80365e",
        "title": "题南岳般若寺",
        "author": "齐己",
        "content": "诸峯翠少中峯翠，五寺名高此寺名。\n石路险盘岚霭滑，僧窗高倚泬寥明。\n凌空殿阁由天设，遍地杉松是自生。\n更有上方难上处，紫苔红藓遶峥嵘。",
        "dynasty": "唐",
        "collection_info": null
    },
    {
        "uuid": "4a9468da8036383e643f327ce89b5599",
        "title": "寄庐岳僧",
        "author": "齐己",
        "content": "一闻飞锡别区中，深入西南瀑布峯。\n天际雪埋千片石，洞门冰折几株松。\n烟霞明媚栖心地，苔藓萦纡出世踪。\n莫问江边旧居寺，火烧兵劫断秋钟。",
        "dynasty": "唐",
        "collection_info": null
    },
    {
        "uuid": "0db518a46665b9a9c897a3bacc1d7bf1",
        "title": "游谷山寺",
        "author": "齐己",
        "content": "城裏寻常见碧棱，水边朝暮送归僧。\n数峯云脚垂平地，一径松声彻上层。\n寒涧不生浮世物，阴崖犹积去年冰。\n此身有底难抛事，时復携筇信步登。",
        "dynasty": "唐",
        "collection_info": null
    },
    {
        "uuid": "847860682f0ac985620db23b6fa4e753",
        "title": "楚寺寒夜作",
        "author": "齐己",
        "content": "寒炉局促坐成劳，暗淡灯光照二毛。\n水寺闲来僧寂寂，雪风吹去雁嗷嗷。\n江山积迭归程远，魂梦穿沿过处高。\n毕竟忘言是吾道，袈裟不称揖萧曹。",
        "dynasty": "唐",
        "collection_info": null
    },
    {
        "uuid": "54ed0afb186e5a4a0ebd6b9ee99edbd0",
        "title": "送泰禅师归南岳",
        "author": "齐己",
        "content": "石龛闲鏁白猨边，归去程途半在船。\n林簇晓霜离水寺，路穿新烧入山泉。\n已寻岚壁临空尽，却看星辰向地悬。\n有兴寄题红叶上，不妨收拾别为编。",
        "dynasty": "唐",
        "collection_info": null
    },
    {
        "uuid": "e94c536f38ac4316cc1044d9a77d45d6",
        "title": "山中寄凝密大师兄弟",
        "author": "齐己",
        "content": "一炉薪尽室空然，万象何妨在眼前。\n时有兴来还觅句，已无心去即安禅。\n山门影落秋风树，水国光凝夕照天。\n借问荀家兄弟内，八龙头角让谁先。",
        "dynasty": "唐",
        "collection_info": null
    },
    {
        "uuid": "49d56e58e05959f68ce60c0a1a81f33f",
        "title": "海棠花",
        "author": "齐己",
        "content": "繁于桃李盛于梅，寒食旬前社后开。\n半月暄和留艳态，两时风雨免伤摧。\n人怜格异诗重赋，蝶恋香多夜更来。\n犹得残红向春暮，牡丹相继发池台。",
        "dynasty": "唐",
        "collection_info": null
    },
    {
        "uuid": "32d20f6db6db855525f480ace20657b0",
        "title": "题赠湘西龙安寺利禅师",
        "author": "齐己",
        "content": "头白已无行脚念，自开荒寺住烟萝。\n门前路到潇湘尽，石上云归岳麓多。\n南祖衣盂曾礼谒，东林泉月旧经过。\n闲来松外看城郭，一片红尘隔逝波。",
        "dynasty": "唐",
        "collection_info": null
    },
    {
        "uuid": "a69a58191a098e0b3635c0b54a744c91",
        "title": "寄文浩百法",
        "author": "齐己",
        "content": "当时六祖在黄梅，五百人中眼独开。\n入室偈闻传绝唱，昇堂客谩恃多才。\n铁牛无用成真角，石女能生是圣胎。\n闻说欲抛经论去，莫教惆怅却空迴。",
        "dynasty": "唐",
        "collection_info": null
    },
    {
        "uuid": "1274a0f40ccebf91f323ea7f01c720ad",
        "title": "谢人寄新诗集",
        "author": "齐己",
        "content": "所闻新事即戈矛，欲去终疑是暗投。\n远客寄言还有在，此门将谓总无休。\n千篇着述诚难得，一字知音不易求。\n时入思量向何处，月圆孤凭水边楼。",
        "dynasty": "唐",
        "collection_info": null
    },
    {
        "uuid": "0d5a2baa1da370c97309aa0497feb8df",
        "title": "谢元愿上人远寄檀溪集",
        "author": "齐己",
        "content": "白首萧条居汉浦，清吟编集号檀溪。\n有人收拾应如玉，无主知音只似泥。\n入理半同黄叶句，遣怀多拟碧云题。\n犹能为我相思在，千里封来梦泽西。",
        "dynasty": "唐",
        "collection_info": null
    },
    {
        "uuid": "25c4fdf5f3b949ea5702e480b3d3683e",
        "title": "寄道林寺诸友",
        "author": "齐己",
        "content": "吟兴终依异境长，旧游时入静思量。\n江声裏过东西寺，树影中行上下方。\n春色湿僧巾屦腻，松花沾鹤骨毛香。\n老来何计重归去，千里重湖浪渺茫。",
        "dynasty": "唐",
        "collection_info": null
    },
    {
        "uuid": "52e48a2a37ffb1cf6636a4282b83ad7f",
        "title": "赠智满三藏",
        "author": "齐己",
        "content": "灌顶清凉一滴通，大毗卢藏遍虚空。\n欲飞薝卜花无尽，须待陀罗尼有功。\n金杵力摧魔界黑，水精光透夜灯红。\n可堪东献明天子，命服新酬赞国风。",
        "dynasty": "唐",
        "collection_info": null
    },
    {
        "uuid": "e67b9acd85cd7679fd9c80cbd43db135",
        "title": "谢王先辈湘中迴惠示卷轴",
        "author": "齐己",
        "content": "少小即怀风雅情，独能遗象琢淳精。\n不教霜雪侵玄鬓，便向云霄换好名。\n携去湘江闻鼓瑟，袖来缑岭伴吹笙。\n多君百首贻衰飒，留把吟行访竺卿。",
        "dynasty": "唐",
        "collection_info": null
    },
    {
        "uuid": "5495a7743df40d24d0ad19609876051a",
        "title": "荆渚寄怀西蜀无染大师兄",
        "author": "齐己",
        "content": "大沩心付白崖前，宝月分辉照蜀天。\n圣主降情延北内，诸侯稽首问南禅。\n清秋不动骊龙海，红日无私罔象川。\n欲听吾宗旧山说，地边身老楚江边。",
        "dynasty": "唐",
        "collection_info": null
    },
    {
        "uuid": "b96eddeb6221bb6300fcff2ed657e8b3",
        "title": "谢武陵徐巡官远寄五七字诗集",
        "author": "齐己",
        "content": "五字才将七字争，为君聊敢试悬衡。\n鼎湖菡萏摇金影，蓬岛鸾皇舞翠声。\n还是灵龟巢得稳，要须仙子驾方行。\n两边珍重遥相惠，何夕灯前尽此情。",
        "dynasty": "唐",
        "collection_info": null
    },
    {
        "uuid": "0663f5081c74879bc6ddbbb96ad98d6a",
        "title": "重宿旧房与愚上人静话",
        "author": "齐己",
        "content": "曾此栖心过十冬，今来潇洒属生公。\n檀栾旧植青添翠，菡萏新栽白换红。\n北面城临灯影合，西隣壁近讲声通。\n不知门下趋筵士，何似当时石解空。",
        "dynasty": "唐",
        "collection_info": null
    },
    {
        "uuid": "96ea5e572bd88c771b56f8fad8e1a5f1",
        "title": "谢南平王赐山鸡",
        "author": "齐己",
        "content": "五色文章类彩鸾，楚人罗得半摧残。\n金笼莫恨伤冠帻，玉粒颁惭剪羽翰。\n孤立影危丹槛裏，双栖伴在白云端。\n上台爱育通幽细，却放溪山去不难。",
        "dynasty": "唐",
        "collection_info": null
    },
    {
        "uuid": "6814d68be9b37782bd8dd8140a02d2c2",
        "title": "荆门病中雨后书怀寄幕中知己",
        "author": "齐己",
        "content": "病根翻作忆山劳，一雨聊堪浣郁陶。\n心白未能忘水月，眼青独得见秋毫。\n蝉声晚簇枝枝急，云影晴分片片高。\n还忆赤松兄弟否，别来应见鹤衣毛。",
        "dynasty": "唐",
        "collection_info": null
    },
    {
        "uuid": "52f155b17b2fa75a4edfa96a69fdc4e7",
        "title": "宿江寺",
        "author": "齐己",
        "content": "岛僧留宿慰衰颜，旧住何妨老未还。\n身共锡声离鸟外，迹同云影过人间。\n曾无梦入朝天路，忆有诗题隔海山。\n珍重来晨渡江去，九华青裏扣松关。",
        "dynasty": "唐",
        "collection_info": null
    },
    {
        "uuid": "254635a45382796c3fac1a7867f66194",
        "title": "谢贯微上人寄示古风今体四轴",
        "author": "齐己",
        "content": "四轴骚词书八行，捧吟肌骨遍清凉。\n谩求龙树能医眼，休问图澄学洗肠。\n今体尽搜初剖判，古风淳凿未玄黄。\n不知谁肯降文阵，闇点旌旗敌子房。",
        "dynasty": "唐",
        "collection_info": null
    },
    {
        "uuid": "6fdd42b8f3f8d3ea3d1631f147f4d403",
        "title": "荆州贯休大师旧房",
        "author": "齐己",
        "content": "疎篁抽笋柳垂阴，旧是休公种境吟。\n入贡文儒来请益，出官卿相驻过寻。\n右军书画神传髓，康乐文章梦授心。\n销得青城千嶂下，白莲标塔帝恩深。",
        "dynasty": "唐",
        "collection_info": null
    },
    {
        "uuid": "5686fe92c93329c5e2e859acd276c510",
        "title": "寄谷山长老",
        "author": "齐己",
        "content": "游遍名山祖遍寻，却来尘世浑光阴。\n肯将的的吾师意，拟付茫茫弟子心。\n岂有虚空遮道眼，不妨文字问知音。\n沧浪万顷三更月，天上何如水底深。",
        "dynasty": "唐",
        "collection_info": null
    },
    {
        "uuid": "edff9ebe7d798372e260a05727e30b36",
        "title": "寄黄晖处士",
        "author": "齐己",
        "content": "蒙氏艺传黄氏子，独闻相继得名高。\n锋铓妙夺金鸡距，纤利精分玉兔毫。\n濡染只应亲赋咏，风流不称近方刀。\n何妨寄我临池兴，忍使江淹役梦劳。",
        "dynasty": "唐",
        "collection_info": null
    },
    {
        "uuid": "0513bf5639d839f6474e6e69db48788f",
        "title": "荆门勉怀寄道林寺诸友",
        "author": "齐己",
        "content": "荣枯得失理昭然，谁斅离骚更问天。\n生下便知真梦幻，老来何必叹流年。\n清风不变诗应在，明月无踪道可传。\n珍重匡庐沃洲主，拂衣抛却好林泉。",
        "dynasty": "唐",
        "collection_info": null
    },
    {
        "uuid": "fc45b2e3b082526c222226692df5d4b4",
        "title": "荅崔校书",
        "author": "齐己",
        "content": "雪色衫衣绝点尘，明知富贵是浮云。\n不随喧滑迷真性，何用潺湲洗汚闻。\n北阙会抛红駊騀，东林社忆白氛氲。\n清吟有兴频相示，欲得多惭蠹蚀文。",
        "dynasty": "唐",
        "collection_info": null
    },
    {
        "uuid": "bf1c7e6e74ac4becc1b5e1b37b70dc30",
        "title": "乞樱桃",
        "author": "齐己",
        "content": "去年曾赋此花诗，几听南园烂熟时。\n嚼破红香堪换骨，摘残丹颗欲烧枝。\n流莺偷啄心应醉，行客潜窥眼亦痴。\n闻说张筵就珠树，任从攀折半离披。",
        "dynasty": "唐",
        "collection_info": null
    },
    {
        "uuid": "b73766cbc0e708cc6698ef564c4fba40",
        "title": "寄南雅上人",
        "author": "齐己",
        "content": "曾得音书慰暮年，相思多故信难传。\n清吟何处题红叶，旧社空怀堕白莲。\n山水本同真趣向，侯门刚有薄因缘。\n他时不得君招隐，会逐南归楚客船。",
        "dynasty": "唐",
        "collection_info": null
    },
    {
        "uuid": "36380fb360d956acf36d504ac3b77646",
        "title": "寄欧阳侍郎",
        "author": "齐己",
        "content": "又闻繁总在嘉州，职重身闲倚寺楼。\n大象影和山面落，两江声合郡前流。\n棋轻国手知难敌，诗是天才肯易酬。\n毕竟男儿自高达，从来心不是悠悠。",
        "dynasty": "唐",
        "collection_info": null
    },
    {
        "uuid": "b77ad3a6caba0ebc43792f6f678a4fe4",
        "title": "与崔校书静话言怀",
        "author": "齐己",
        "content": "同年生在咸通裏，事佛为儒趣尽高。\n我性已甘披祖衲，君心犹待脱蓝袍。\n霜髭晓几临铜镜，雪鬓寒疎落剃刀。\n出世朝天俱未得，不妨还往有风骚。",
        "dynasty": "唐",
        "collection_info": null
    },
    {
        "uuid": "92824c690804dedeabe6be15318bbe73",
        "title": "谢人惠拄杖",
        "author": "齐己",
        "content": "邛州灵境产修篁，九节材应表九阳。\n造化已能分尺度，保持争合与寻常。\n幽林剪破清秋影，高手携来绿玉光。\n深谢鲁儒怜潦倒，欲教撑拄遶禅床。",
        "dynasty": "唐",
        "collection_info": null
    },
    {
        "uuid": "4d04c8cd338a2d4a6d3743a19e558f97",
        "title": "谢秦府推官寄丹台集",
        "author": "齐己",
        "content": "秦王手笔序丹台，不错褒扬最上才。\n凤阙几传为匠硕，龙门曾用振风雷。\n钱郎未竭精华去，元白终存作者来。\n两轴蚌胎骊颔耀，枉临禅室伴寒灰。",
        "dynasty": "唐",
        "collection_info": null
    },
    {
        "uuid": "78c02f7bc97ec3f9480c9764763e3339",
        "title": "题画鹭鸶兼简孙郎中",
        "author": "齐己",
        "content": "曾向沧江看不真，却因图画见精神。\n何妨金粉资高格，不用丹青点此身。\n蒲叶岸长堪映带，荻花丛晚好相亲。\n思量画得胜笼得，野性由来不恋人。",
        "dynasty": "唐",
        "collection_info": null
    },
    {
        "uuid": "a3e5897e141c13208ffe999b885df35b",
        "title": "贺行军太傅得白氏东林集",
        "author": "齐己",
        "content": "乐天歌咏有遗编，留在东林伴白莲。\n百尺典坟随丧乱，一家风雅独完全。\n常闻荆渚通侯论，果遂吴都使者传。\n仰贺斯文归朗鉴，永资声政入熏弦。",
        "dynasty": "唐",
        "collection_info": null
    },
    {
        "uuid": "10bd207d170f48b668ddd4ecbb3743f9",
        "title": "韶阳微公",
        "author": "齐己",
        "content": "曲江晴影石千株，吾子思归梦断初。\n有信北来山迭迭，无言南去雨疎疎。\n祖师门接园林路，丞相家同井邑居。\n闲野老身留得否，相招多是秀才书。",
        "dynasty": "唐",
        "collection_info": null
    },
    {
        "uuid": "be7f34222f74c1b04fcd12b1ef85ef9a",
        "title": "将之匡岳过寻阳",
        "author": "齐己",
        "content": "帆过寻阳晚霁开，西风北雁似相催。\n大都浪后青堆没，五老云中翠迭来。\n此路便堪归水石，何门更合向尘埃。\n远公林下莲池畔，箇箇高人尽有才。",
        "dynasty": "唐",
        "collection_info": null
    },
    {
        "uuid": "945ba3e5e8442cc3f9f807fd7ee02dc5",
        "title": "寄湘幕王重书记",
        "author": "齐己",
        "content": "抛掷浟江旧钓矶，日参筹画废吟诗。\n可能有事关心后，得似无人识面时。\n官好近闻加茜服，药灵曾说换霜髭。\n高才直气平生志，除却徒知即不知。",
        "dynasty": "唐",
        "collection_info": null
    },
    {
        "uuid": "83dc4e464de3fbbe7de471a154ceb7e2",
        "title": "宿沈彬进士书院",
        "author": "齐己",
        "content": "相期只为话篇章，踏雪曾来宿此房。\n喧滑尽消城漏滴，窗扉初掩岳茶香。\n旧山春暖生薇蕨，大国尘昏惧杀伤。\n应有太平时节在，寒宵未卧共思量。",
        "dynasty": "唐",
        "collection_info": null
    },
    {
        "uuid": "202d66f1155413d15566171f5fcfa118",
        "title": "静院",
        "author": "齐己",
        "content": "花院相重点破苔，谁心肯此话心灰。\n好风时傍疎篁起，幽鸟晚从何处来？笔砚兴狂师沈谢，香灯魂断忆宗雷。\n浮生已问空王了，箭急光阴一任催。",
        "dynasty": "唐",
        "collection_info": null
    },
    {
        "uuid": "732bfed3848e72c651461a26c2db23bb",
        "title": "送白处士游峨嵋",
        "author": "齐己",
        "content": "闲身谁道是羁游，西指峨嵋碧顶头。\n琴鹤几程随客棹，风霜何处宿龙湫。\n寻僧石磴临天井，斸药秋崖倒瀑流。\n莫为寰瀛多事在，客星相逐不迴休。",
        "dynasty": "唐",
        "collection_info": null
    },
    {
        "uuid": "4f478d07fb4e0130115ee7f449ed7f2d",
        "title": "寄顾蟾处士",
        "author": "齐己",
        "content": "久闻为客过苍梧，休说携家归镜湖。\n山水颠狂应尽在，[鬓]毛凋落免贫无。\n和僧抢入云中峭，带鹤驱成涧底孤。\n春醉醒来有余兴，因人乞与武陵图。",
        "dynasty": "唐",
        "collection_info": null
    },
    {
        "uuid": "9a06b77ff2e6a0bec509cc8d65c10150",
        "title": "怀金陵知旧",
        "author": "齐己",
        "content": "海门相别住荆门，六度秋光两鬓根。\n万象倒心难盖口，一生无事可伤魂。\n石头城外青山迭，北固窗前白浪翻。\n尽是共游题版处，有谁惆怅拂苔痕。",
        "dynasty": "唐",
        "collection_info": null
    },
    {
        "uuid": "7e02ec566847dd8dcea6c29912429c23",
        "title": "喜得自牧上人书",
        "author": "齐己",
        "content": "吴都使者泛惊涛，灵一传书慰毳袍。\n别兴偶随云水远，知音本自国风高。\n身依闲淡中销日，髮向清凉处落刀。\n闻着括囊新集了，拟教谁与序离骚。",
        "dynasty": "唐",
        "collection_info": null
    },
    {
        "uuid": "71f63635040c33271e3fb1271103ce2a",
        "title": "惊秋",
        "author": "齐己",
        "content": "晓窗惊觉向秋风，万里心凝淡荡中。\n池影碎飜红菡萏，井声干落绿梧桐。\n破除闲事浑归道，销耗劳生旋逐空。\n妖杀九原狐兔意，岂知丘陇是英雄。",
        "dynasty": "唐",
        "collection_info": null
    },
    {
        "uuid": "aaad230812cb5e1aef8cdc8329182be3",
        "title": "闻沈彬赴吴都请辟",
        "author": "齐己",
        "content": "长讶高眠得稳无，果随征辟起江湖。\n鸳鸯已列罇罍贵，鸥鹤休怀钓渚孤。\n白日不妨扶汉祚，清才何让赋吴都。\n可能更忆相寻夜，雪满诸峯火一炉。",
        "dynasty": "唐",
        "collection_info": null
    },
    {
        "uuid": "12ede7acf768f173181e4d28314492c5",
        "title": "寄江夏仁公",
        "author": "齐己",
        "content": "寺阁高连黄鹤楼，檐前槛底大江流。\n几因秋霁澄空外，独为诗情到上头。\n白日有余闲送客，紫衣何啻贵封侯。\n别来多少新吟也，不寄南宗老比丘。",
        "dynasty": "唐",
        "collection_info": null
    },
    {
        "uuid": "46433d72a8c64b98572a104d57701c62",
        "title": "中春林下偶作",
        "author": "齐己",
        "content": "净境无人可共携，闲眠未起日光低。\n浮生莫把还丹续，万事须将至理齐。\n花在月明蝴蝶梦，雨余山绿杜鹃啼。\n何能向外求攀折，岩桂枝条拂石梯。",
        "dynasty": "唐",
        "collection_info": null
    },
    {
        "uuid": "07ee044ab3f28ed23f1fa3cba23f2e42",
        "title": "送刘秀才归桑水宁觐",
        "author": "齐己",
        "content": "归和初喜戢戈矛，乍捧乡书感去留。\n雁序分飞离汉口，鸰原骞翥在鳌头。\n家邻紫塞仍千里，路过黄河更几州。\n应到高堂问安后，却携文入帝京游。",
        "dynasty": "唐",
        "collection_info": null
    },
    {
        "uuid": "cf37dd310d10a7b9a21c0d9ff99303a8",
        "title": "寄曹松",
        "author": "齐己",
        "content": "旧制新题削復刊，工夫过甚琢琅玕。\n药中求见黄芽易，诗裏思闻白雪难。\n扣寂颇同心在定，凿空何止髮衝冠。\n夜来月苦怀高论，数树霜边独傍栏。",
        "dynasty": "唐",
        "collection_info": null
    },
    {
        "uuid": "431823981f5a31d7c61159d77751ed71",
        "title": "酬蜀国欧阳学士",
        "author": "齐己",
        "content": "因缘刘表驻经行，又听西风堕叶声。\n鹤髮不堪言此世，峨嵋空约在他生。\n已从禅祖参真性，敢向诗家认好名。\n深愧故人怜潦倒，每传仙语下南荆。",
        "dynasty": "唐",
        "collection_info": null
    },
    {
        "uuid": "1d7779f22acc0411a727abfd82389ebd",
        "title": "寄荆幕孙郎中",
        "author": "齐己",
        "content": "珠履风流忆富春，三千鹓鹭让精神。\n诗工凿破清求妙，道论研通白见真。\n四座共推操檄健，一家谁信买书贫。\n别来乡国魂应断，劒阁东西尽战尘。",
        "dynasty": "唐",
        "collection_info": null
    },
    {
        "uuid": "ddd22b4db6f8d82c9c878606e217080d",
        "title": "谢王詹事垂访",
        "author": "齐己",
        "content": "鸟外孤峯未得归，人间触类是无机。\n方悲鹿轸栖江寺，忽讶轺车降竹扉。\n王泽乍闻谭涣汗，国风那得话玄微。\n应惊老病炎天裏，枯骨肩横一衲衣。",
        "dynasty": "唐",
        "collection_info": null
    },
    {
        "uuid": "31aa56f8f0a8a1ee48f04d4a2823b18f",
        "title": "题南平后园牡丹",
        "author": "齐己",
        "content": "暖披烟艳照西园，翠幄朱栏护列仙。\n玉帐笙歌留尽日，瑶台伴侣待归天。\n香多觉受风光剩，红重知含雨露偏。\n上客分明记开处，明年开更胜今年。",
        "dynasty": "唐",
        "collection_info": null
    },
    {
        "uuid": "de7b8566c53e48f9a1e75f7a9f1b3eb3",
        "title": "和李书记",
        "author": "齐己",
        "content": "繁极全分青帝功，开时独占上春风。\n吴姬舞雪非真艳，汉后题诗是怨红。\n远蜨恋香抛别苑，野莺衔得出深宫。\n君看万态当筵处，羞杀蔷薇点碎丛。",
        "dynasty": "唐",
        "collection_info": null
    },
    {
        "uuid": "a6a78b7cb1673d74c03076ab99ea3e81",
        "title": "谢孙郎中寄示",
        "author": "齐己",
        "content": "一念禅余味国风，早因持论偶名公。\n久伤琴丧人亡后，忽有云和雪唱同。\n绳琢静闻罤象外，是非闲见寂寥中。\n时来日往缘真趣，不觉秋江度塞鸿。",
        "dynasty": "唐",
        "collection_info": null
    },
    {
        "uuid": "9d2ec05fe7d3091a150a15af399bcbf1",
        "title": "爱吟",
        "author": "齐己",
        "content": "正堪凝思掩禅扃，又被诗魔恼竺卿。\n偶凭窗扉从落照，不眠风雪到残更。\n皎然未必迷前习，支遁宁非悟后生。\n传写会逢精鉴者，也应知是咏闲情。",
        "dynasty": "唐",
        "collection_info": null
    },
    {
        "uuid": "58d10f6c6d1de4d4262153ca9c5030d5",
        "title": "寄怀东林寺匡白监寺",
        "author": "齐己",
        "content": "南岳别来无约后，东林归住有前缘。\n闲搜好句题红叶，静敛霜眉对白莲。\n雁塔影分疎桧月，虎溪声合几峯泉。\n修心若似伊耶舍，传记须添十九贤。",
        "dynasty": "唐",
        "collection_info": null
    },
    {
        "uuid": "a419185999405a0dc0d4fcc1d369e148",
        "title": "谢人惠十色花笺幷棋子",
        "author": "齐己",
        "content": "陵州棋子浣花笺，深愧携来自锦州。\n海蚌琢成星落落，吴绫隐出雁翩翩。\n留防桂苑题诗客，惜寄桃源敌手仙。\n捧受不堪思出处，七千余里劒门前。",
        "dynasty": "唐",
        "collection_info": null
    },
    {
        "uuid": "4e75c7b044003a76dd8b3455366d52d0",
        "title": "夏日寓居寄友人",
        "author": "齐己",
        "content": "北游兵阻復南还，因寄荆州病掩关。\n日月坐销江上寺，清凉魂断剡中山。\n披缁影迹堪藏拙，出世身心合向闲。\n多谢扶风大君子，相思时到寂寥间。",
        "dynasty": "唐",
        "collection_info": null
    },
    {
        "uuid": "d18c383f13b0e15a82c29c9d15459969",
        "title": "中秋十四日夜对月上南平主人",
        "author": "齐己",
        "content": "今宵前夕皆堪翫，何必圆时始竭才。\n空说轮中有天子，不知何处是楼台？终忧明夜云遮却，且埽闲居坐看来。\n玉兔银蟾似多意，乍临棠树影裴回。",
        "dynasty": "唐",
        "collection_info": null
    },
    {
        "uuid": "dd8026a310f12e730ce48d50a22b25bb",
        "title": "谢人惠十才子图",
        "author": "齐己",
        "content": "丹青妙写十才人，玉峭冰棱姑射神。\n醉舞离披真鸑鷟，狂吟崩倒瑞麒麟。\n飜腾造化山曾竭，采掇珠玑海几贫。\n犹得知音与图画，草堂闲挂似相亲。",
        "dynasty": "唐",
        "collection_info": null
    },
    {
        "uuid": "a388fe5654885568c1255029fdb550a8",
        "title": "荆门病中寄怀乡人欧阳侍郎彬",
        "author": "齐己",
        "content": "谁会荆州一老夫，梦劳神役忆匡庐。\n碧云雁影纷纷去，黄叶蟾声渐渐无。\n口淡莫分餐气味，身羸但觉病肌肤。\n可怜馔玉烧兰者，肯慰寒偎雪夜炉。",
        "dynasty": "唐",
        "collection_info": null
    },
    {
        "uuid": "f9f0316f656d87c3345c0bb749fcd951",
        "title": "送谭三藏入京",
        "author": "齐己",
        "content": "阿阇梨与佛身同，灌顶难施利济功。\n持咒力须资运祚，度人心要似虚空。\n东周路踏红尘裏，北极门瞻紫气中。\n好进焚文霑帝泽，却归天策继真风。",
        "dynasty": "唐",
        "collection_info": null
    },
    {
        "uuid": "549f2531acd115c18126a2b13cdb9583",
        "title": "寄酬秦府高推官辇",
        "author": "齐己",
        "content": "天台衡岳旧曾寻，闲忆留题白石林。\n岁月已残衰飒鬓，风骚犹壮寂寥心。\n缑山碧树遮藏密，丹穴红霞掩暎深。\n争得相逢一携手，拂衣同去听玄音。",
        "dynasty": "唐",
        "collection_info": null
    },
    {
        "uuid": "48e2fff09b5ed8465b4b38817c87e5c2",
        "title": "叙怀寄高推官",
        "author": "齐己",
        "content": "搜新编旧与谁评，自向无声认有声。\n已觉爱来多废道，可堪传去更沽名。\n风松韵裏忘形坐，霜月光中共影行。\n还胜御沟寒夜水，狂吟衝尹甚伤情。",
        "dynasty": "唐",
        "collection_info": null
    },
    {
        "uuid": "b9ff781701c6c7ffa2d94b0f3edeb1fd",
        "title": "送朱侍御自洛阳归阆州宁觐",
        "author": "齐己",
        "content": "寻常西望故园时，几处魂随落照飞。\n客路旧萦秦甸出，乡程今遶汉阳归。\n已过巫峡沈青霭，忽认峨嵋在翠微。\n从此倚门休望断，交亲喜换老莱衣。",
        "dynasty": "唐",
        "collection_info": null
    },
    {
        "uuid": "65cfb5e1aa4e6df73ce47ff90802f011",
        "title": "贻惠暹上人",
        "author": "齐己",
        "content": "经论功余更业诗，又于难裏纵天机。\n吴朝客见投文去，楚国僧迎着紫归。\n已得声名先振俗，不妨风雪更探微。\n金陵高忆恩门在，终挂云帆重一飞。",
        "dynasty": "唐",
        "collection_info": null
    },
    {
        "uuid": "1754c054c1d6454b1e4520f47c69c704",
        "title": "酬西蜀广济大师见寄",
        "author": "齐己",
        "content": "犹得吾师继颂声，百篇相爱寄南荆。\n卷开锦水霞光烂，吟入峨嵋雪气清。\n楚外已甘推绝唱，蜀中谁敢共悬衡。\n应怜无可同无本，终向风骚作弟兄。",
        "dynasty": "唐",
        "collection_info": null
    },
    {
        "uuid": "35ac0ef0842883180cfc3deeccdf309f",
        "title": "江寺春残寄幕中知己二首 一",
        "author": "齐己",
        "content": "谁遣西来负岳云，自由归去竟何因。\n山龛薜荔应残雪，江寺玫瑰又度春。\n早岁便师无学士，临年却作有为人。\n何妨夜醮时相忆，伴醉佯狂笑老身。",
        "dynasty": "唐",
        "collection_info": null
    },
    {
        "uuid": "5fc3ec1d4794661d0f51c238b2728f1e",
        "title": "江寺春残寄幕中知己二首 二",
        "author": "齐己",
        "content": "社莲惭与幕莲同，岳寺萧条俭府雄。\n冷淡独开香火裏，殷妍行列绮罗中。\n秋加玉露何伤白，夜醉金缸不那红。\n闲忆遗民此心地，一般无染喻真空。",
        "dynasty": "唐",
        "collection_info": null
    },
    {
        "uuid": "cf87c924640a3133db2e5e5404013168",
        "title": "寄玉泉实仁上人",
        "author": "齐己",
        "content": "往岁曾寻圣迹时，树边三遶礼吾师。\n敢望护法将军记，且喜焚香弟子知。\n后会未期心的的，前峯欲下步迟迟。\n今来老劣难行甚，空寂无缘但寄诗。",
        "dynasty": "唐",
        "collection_info": null
    },
    {
        "uuid": "75b60b64c8284d15811ecc64b45fae17",
        "title": "荆渚感怀寄僧达禅弟三首 一",
        "author": "齐己",
        "content": "电击流年七十三，齿衰气沮竟何堪。\n谁云有句传天下，自愧无心寄岭南。\n晓漱气嫌通市井，晚烹香忆落云潭。\n邻峯道者应弹指，藓剥藤缠旧石龛。",
        "dynasty": "唐",
        "collection_info": null
    },
    {
        "uuid": "6516018377119ef82dc679bc67127d58",
        "title": "荆渚感怀寄僧达禅弟三首 二",
        "author": "齐己",
        "content": "十五年前会虎溪，白莲斋后便来西。\n干戈时变信虽绝，吴楚路长魂不迷。\n黄叶喻曾同我悟，碧云情近与谁携。\n春残相忆荆江岸，一隻杜鹃头上啼。",
        "dynasty": "唐",
        "collection_info": null
    },
    {
        "uuid": "971506af190004015ccf3698765725ec",
        "title": "荆渚感怀寄僧达禅弟三首 三",
        "author": "齐己",
        "content": "鹤岭僧来细话君，依前高尚迹难羣。\n自抛南岳三生石，长傍西山数片云。\n丹访葛洪无旧竈，诗寻灵观有遗文。\n莫将离别为相隔，心似虚空几处分。",
        "dynasty": "唐",
        "collection_info": null
    },
    {
        "uuid": "1c69a27bb9b528abc28142b325ea2d78",
        "title": "寄孙鲂秀才",
        "author": "齐己",
        "content": "郡楼东面寺墙西，颜子生涯竹屋低。\n书案飞扬风落絮，地苔狼藉燕衔泥。\n吟窗晚凭春篁密，行径斜穿夏菜齐。\n别后相思频梦到，二年同此赋闲题。",
        "dynasty": "唐",
        "collection_info": null
    },
    {
        "uuid": "9086feb222da27bf13e0f591140f5514",
        "title": "送李评事往宜春",
        "author": "齐己",
        "content": "兰舟西去是通津，名郡贤侯下礼频。\n山遍寺楼看仰岫，台连城阁上宜春。\n鸿心夜过乡心乱，雪韵朝飞句韵新。\n别有官荣身外趣，月江松径访禅人。",
        "dynasty": "唐",
        "collection_info": null
    },
    {
        "uuid": "ba003d4c07f632af2fde2bb2f49cbeb1",
        "title": "中春感兴",
        "author": "齐己",
        "content": "春风日日雨时时，寒力潜从暖势衰。\n一气不言含有象，万灵何处谢无私。\n诗通物理行堪掇，道合天机坐可窥。\n应是正人持造化，尽驱幽细入垆锤。",
        "dynasty": "唐",
        "collection_info": null
    },
    {
        "uuid": "105c25dad88c8d90a8ba4b9f11f769cf",
        "title": "早莺",
        "author": "齐己",
        "content": "何处经年閟好音，暖风催出啭乔林。\n羽毛新刷陶潜菊，喉舌初调叔夜琴。\n藏雨并栖红杏密，避人双入绿杨深。\n晓来枝上千般语，应共桃花说旧心。",
        "dynasty": "唐",
        "collection_info": null
    },
    {
        "uuid": "33bc905b0fed632aba256448320e86fe",
        "title": "酬尚颜上人",
        "author": "齐己",
        "content": "紫绶苍髭百岁侵，绿苔芳草遶阶深。\n不妨好鸟喧高卧，切忌闲人聒正吟。\n鲁鼎寂寥休辨口，劫灰销变莫宣心。\n还怜我有冥搜癖，时把新诗过竹寻。",
        "dynasty": "唐",
        "collection_info": null
    },
    {
        "uuid": "06180e69debeebc3e790bbb40842ff57",
        "title": "寄倪署郎中",
        "author": "齐己",
        "content": "风雨冥冥春闇移，红残绿满海棠枝。\n帝乡久别江乡住，椿笋何如樱笋时。\n海内擅名君作赋，林间外学我为诗。\n近闻南国升南省，应笑无机老病师。",
        "dynasty": "唐",
        "collection_info": null
    },
    {
        "uuid": "0edff85ae62355bab545c5f2ab9c532e",
        "title": "题郑郎中谷仰山居",
        "author": "齐己",
        "content": "檐壁层层映水天，半乘冈壠半民田。\n王维爱甚难抛画，支遁怜多不惜钱。\n巨石尽含金玉气，乱峯深锁栋梁烟。\n秦争汉夺虚劳力，却是巢由得稳眠。",
        "dynasty": "唐",
        "collection_info": null
    },
    {
        "uuid": "dc47a487855f6459678a5cb7c074d2fc",
        "title": "湘中寓居春日感怀",
        "author": "齐己",
        "content": "江禽野兽两堪伤，避射惊弹各自忙。\n头角任多无獬豸，羽毛虽众让鸳鸯。\n落苔红小樱桃熟，侵井青纤燕麦长。\n吟把离骚忆前事，汨罗春浪撼残阳。",
        "dynasty": "唐",
        "collection_info": null
    },
    {
        "uuid": "a836e39785f48d8bab7f1af28f68ad1b",
        "title": "潇湘",
        "author": "齐己",
        "content": "寒清健碧远相含，珠媚根源在极南。\n流古遰今空作岛，逗山衝壁自为潭。\n迁来贾谊愁无限，谪过灵均恨不堪。\n毕竟输他老渔叟，绿蓑青竹钓浓蓝。",
        "dynasty": "唐",
        "collection_info": null
    },
    {
        "uuid": "b1ba85da33d521d8ebafcc884c5ea73a",
        "title": "寄友生",
        "author": "齐己",
        "content": "风骚情味近如何，门底寒流屋裏莎。\n曾摘园蔬留我宿，共吟江月看鸿过。\n时危苦恨无收拾，道妙深夸有琢磨。\n凉夜欹眠应得梦，平生心肺似君多。",
        "dynasty": "唐",
        "collection_info": null
    },
    {
        "uuid": "6275ddfb05906462e4be1bfcd1cd5d2f",
        "title": "酬荅退上人",
        "author": "齐己",
        "content": "鬚鬓三分白二分，一生踪迹出人羣。\n嵩丘梦忆诸峰雪，衡岳禅依五寺云。\n青衲几临高瀑濯，苦吟曾许断猿闻。\n荒村残腊相逢夜，月满鸿多楚水濆。",
        "dynasty": "唐",
        "collection_info": null
    },
    {
        "uuid": "b4069683c4fc20fd3a8e9f2ecd80affe",
        "title": "山中春怀",
        "author": "齐己",
        "content": "心魂役役不曾归，万象相牵向极微。\n所得或忧逢郢刃，凡言皆欲夺天机。\n游深晚谷香充鼻，坐苦春松粉满衣。\n何物不为狼籍境，桃花和雨更霏霏。",
        "dynasty": "唐",
        "collection_info": null
    },
    {
        "uuid": "c3455d4d0668e58697ea5b3461a3df77",
        "title": "寄郑谷郎中",
        "author": "齐己",
        "content": "上国谁传消息过，醉眠醒坐对嵯峨。\n身离道士衣裳少，笔荅禅师句偈多。\n南岸郡钟凉度枕，西斋竹露冷霑莎。\n还应笑我降心外，惹得诗魔助佛魔。",
        "dynasty": "唐",
        "collection_info": null
    },
    {
        "uuid": "0f21ce6e90f00ffea5ef490d9c62a34d",
        "title": "寄萍乡唐禀正字",
        "author": "齐己",
        "content": "新书声价满皇都，高卧林中更起无。\n春兴酒香熏肺腑，夜吟云气湿髭鬚。\n同登水阁僧皆别，共上渔船鹤亦孤。\n长忆前年送行处，洞门残日照菖蒲。",
        "dynasty": "唐",
        "collection_info": null
    },
    {
        "uuid": "e851a781f424491bccd368ee3c21bdf7",
        "title": "秋夕书怀",
        "author": "齐己",
        "content": "凉多夜永拥山袍，片石闲欹不觉劳。\n蟋蟀遶床无梦寐，梧桐满地有萧骚。\n平生乐道心常切，五字逢人价合高。\n破落西窗向残月，露声如雨滴蓬蒿。",
        "dynasty": "唐",
        "collection_info": null
    },
    {
        "uuid": "ce26b3436253e5b6d553db122bb14f4d",
        "title": "乱后经西山寺",
        "author": "齐己",
        "content": "松烧寺破是刀兵，谷变陵迁事可惊。\n云裏乍逢新住主，石边重认旧题名。\n闲临菡萏荒池坐，乱踏鸳鸯破瓦行。\n欲伴高僧重结社，此身无计舍前程。",
        "dynasty": "唐",
        "collection_info": null
    },
    {
        "uuid": "1a5e374a409b788d566b9a36c944960d",
        "title": "题梁贤巽公房",
        "author": "齐己",
        "content": "吴王庙侧有高房，帘影南轩日正长。\n吹苑野风桃叶碧，压畦春露菜花黄。\n悬灯向后惟冥默，凭案前头即渺茫。\n知有虎溪归梦切，寺门松折社僧亡。",
        "dynasty": "唐",
        "collection_info": null
    },
    {
        "uuid": "b56848c5b37922ac2fe75f466b47ec87",
        "title": "塘上闲作",
        "author": "齐己",
        "content": "闲行闲坐藉莎烟，此兴堪思二古贤。\n陶靖节居彭泽畔，贺知章在镜池边。\n鸳鸯着对能飞绣，菡萏成羣不语仙。\n形影腾腾夕阳裏，数峰危翠滴渔船。",
        "dynasty": "唐",
        "collection_info": null
    },
    {
        "uuid": "f2f78c4fe1925943fa0629b14a1a9bba",
        "title": "江上望远山寄郑谷郎中",
        "author": "齐己",
        "content": "危碧层层映水天，半垂冈陇下民田。\n王维爱甚难抛画，支遁高多不惜钱。\n巨石尽含金玉气，乱峰闲锁栋梁烟。\n秦争汉夺空劳力，却是巢由得稳眠。",
        "dynasty": "唐",
        "collection_info": null
    },
    {
        "uuid": "f81190c6e8c457dd5f1585e5a19cfcca",
        "title": "送人自蜀迴南游",
        "author": "齐己",
        "content": "锦水东浮情尚郁，湘波南泛思何长。\n蜀魂巴狖悲残夜，越鸟燕鸿叫夕阳。\n烟月几般为客路，林泉四绝是吾乡。\n寻幽必有僧相指，宋杜题诗近旧房。",
        "dynasty": "唐",
        "collection_info": null
    },
    {
        "uuid": "17f4e8d9a60c12699b153813cb38522e",
        "title": "寄无愿上人",
        "author": "齐己",
        "content": "六十八去七十岁，与师年鬓不争多。\n谁言生死无消处，还有修行那得何。\n开士安能穷好恶，故人堪忆旧经过。\n会归原上焚身后，一阵灰飞也[任他]。",
        "dynasty": "唐",
        "collection_info": null
    },
    {
        "uuid": "4279206fd12b0d62585875535d95756a",
        "title": "怀潇湘即事寄友人",
        "author": "齐己",
        "content": "浸野淫空澹荡和，十年邻住听渔歌。\n城临远棹浮烟泊，寺近闲人泛月过。\n岸引绿芜春雨细，汀连斑竹晚风多。\n可怜千古怀沙处，还有鱼龙弄白波。",
        "dynasty": "唐",
        "collection_info": null
    },
    {
        "uuid": "3f6009c5021d073f2e825cb1137259f2",
        "title": "谢橘洲人寄橘",
        "author": "齐己",
        "content": "洞庭栽种似潇湘，绿遶人家带夕阳。\n霜裛露蒸千树熟，浪围风撼一洲香。\n洪崖遣后名何远，陆绩怀来事更长。\n藏贮待供宾客好，石榴宜称映舟光。",
        "dynasty": "唐",
        "collection_info": null
    },
    {
        "uuid": "d70407e034d12eedf10e6fc6afe19e22",
        "title": "自贻",
        "author": "齐己",
        "content": "心中身外更何猜，坐石看云养圣胎。\n名在好诗谁逐去，迹依闲处自归来。\n时添瀑布新缾水，旋换旃檀旧印灰。\n晴出寺门惊往事，古松千尺半苍苔。",
        "dynasty": "唐",
        "collection_info": null
    },
    {
        "uuid": "6e829165c43005b37bf63721bc977c81",
        "title": "寄益上人",
        "author": "齐己",
        "content": "长想寻君道路遥，乱山霜后火新烧。\n近闻移住邻衡岳，几度题诗上石桥。\n古木传声连峭壁，一灯悬影过中宵。\n风骚味薄谁相爱，攲枕常多梦鲍昭。",
        "dynasty": "唐",
        "collection_info": null
    },
    {
        "uuid": "9f4861e600c9cd7a194992f0ba6f5afe",
        "title": "行次宜春寄湘西诸友",
        "author": "齐己",
        "content": "幸无名利路相迷，双履寻山上柏梯。\n衣钵祖辞梅岭外，香灯社别橘洲西。\n云中石壁青[侵]汉，树下苔钱绿遶溪。\n我爱远游君爱住，此心他约与谁携。",
        "dynasty": "唐",
        "collection_info": null
    },
    {
        "uuid": "d826f3681c29eee4901b92d950eb6c6d",
        "title": "送略禅者归南岳",
        "author": "齐己",
        "content": "林下钟残又拂衣，锡声还独向南飞。\n千峰[冷]截冥鸿处，一径险通禅客归。\n青石上行苔片片，古杉边宿雨霏霏。\n劳生有愿应回首，忍着无心与物违。",
        "dynasty": "唐",
        "collection_info": null
    },
    {
        "uuid": "6c82e00e74c7d6cd59d13b8984dc4c65",
        "title": "咏怀寄知己",
        "author": "齐己",
        "content": "已得浮生到老闲，且将新句拟玄关。\n自知清兴来无尽，谁道淳风去不还。\n三百正声传世后，五千真理在人间。\n此心终待相逢说，时復登楼看暮山。",
        "dynasty": "唐",
        "collection_info": null
    },
    {
        "uuid": "ebf8fa496eb06a15fcf01a49ef2ba98b",
        "title": "寄吴拾遗",
        "author": "齐己",
        "content": "新竹将谁搉重轻，皎然评裏见权衡。\n非无苦到难搜处，合有清垂不朽名。\n疎雨晚衝莲叶响，乱蝉凉抱桧梢鸣。\n野桥闲背残阳立，翻忆苏卿送子卿。",
        "dynasty": "唐",
        "collection_info": null
    },
    {
        "uuid": "ec0371daf64cf7c9ff9dc668a4914f5a",
        "title": "春晴感兴",
        "author": "齐己",
        "content": "连旬阴翳晓来晴，水满圆塘照日明。\n岸草短长边过客，江花红白裏啼莺。\n野无征战时堪望，山有楼台暖好行。\n桑柘依依禾黍绿，可怜归去是张衡。",
        "dynasty": "唐",
        "collection_info": null
    },
    {
        "uuid": "910b97c24baee563158c3486b83674dc",
        "title": "谢道友拄杖",
        "author": "齐己",
        "content": "翦自南岩瀑布边，寒光七尺乳珠连。\n持来未入尘埃路，乞与应怜老病年。\n欹影夜归青石涧，卓痕秋过绿苔钱。\n他时携上嵩峰顶，把倚长松看洛川。",
        "dynasty": "唐",
        "collection_info": null
    },
    {
        "uuid": "a2ddcb864d202ad5b691ec028e41226e",
        "title": "东林寄别修睦上人",
        "author": "齐己",
        "content": "行心乞得见秋风，双履难留去住踪。\n红叶正多离社客，白云无限向嵩峰。\n囊中自欠诗千首，身外谁知事几重。\n此别不能为后约，年华相似逼衰容。",
        "dynasty": "唐",
        "collection_info": null
    },
    {
        "uuid": "d195c30cd8f35f971f22869cbb1d1e08",
        "title": "夏日原西避暑寄吟友",
        "author": "齐己",
        "content": "热烟疎竹古原西，日日乘凉此杖藜。\n闲处雨声随霹雳，旱田人望隔虹霓。\n蝉依独树干吟苦，鸟忆平川渴过齐。\n别有相招好泉石，瑞花瑶草尽堪携。",
        "dynasty": "唐",
        "collection_info": null
    },
    {
        "uuid": "6b1913ab479b878a1187c5f0ccb74f15",
        "title": "怀匡阜",
        "author": "齐己",
        "content": "荆州连岁滞游方，拄杖尘封六尺光。\n洗面有香思石溜，冥心无挠忆山床。\n闲机但媿时机速，静论须惭世论长。\n昨夜分明梦归去，薜萝幽径遶禅房。",
        "dynasty": "唐",
        "collection_info": null
    },
    {
        "uuid": "9dc10e572aad167652ed6076ebee7fde",
        "title": "静坐",
        "author": "齐己",
        "content": "绳床欹坐任崩颓，双眼醒醒闭復开。\n日月更无闲裏过，风骚时有静中来。\n天真自得生难舍，世幻谁惊死不迴。\n何处堪投此踪迹，水边晴去上高台。",
        "dynasty": "唐",
        "collection_info": null
    },
    {
        "uuid": "28d0e91f78f5eefcf057e92ad43c58f5",
        "title": "寄湘中诸友",
        "author": "齐己",
        "content": "碧云诸友尽黄眸，石点花飞更说无。\n岚翠湿衣松接院，芙蓉熏面寺临湖。\n沃洲高卧心何僻，匡社长禅兴亦孤。\n争似楚王文物国，金镳紫绶让前途。",
        "dynasty": "唐",
        "collection_info": null
    },
    {
        "uuid": "2a6fd5c2ca06bda90438853478f13047",
        "title": "荅无愿上人书",
        "author": "齐己",
        "content": "郑生驱蹇岘山迴，传得安公好信来。\n千里阻修俱老骨，八行重迭慰寒灰。\n春残桃李犹开户，雪满松杉始上台。\n必有南游山水兴，汉江平稳好浮杯。",
        "dynasty": "唐",
        "collection_info": null
    },
    {
        "uuid": "63b488cb638f6639dfbab63f09a5f0e1",
        "title": "送胤公归阙",
        "author": "齐己",
        "content": "西朝归去见高情，应恋香灯近圣明。\n关令莫疑非马辩，道安还跨赤驴行。\n充斋野店蔬无味，洒笠平原雪有声。\n忍惜文章便闲得，看他趋竞取时名。",
        "dynasty": "唐",
        "collection_info": null
    },
    {
        "uuid": "92e6cc01fcdaaffbb1df8cd6122921fd",
        "title": "感时",
        "author": "齐己",
        "content": "忽忽枕前蝴蝶梦，悠悠觉后利名尘。\n无穷今日明朝事，有限生来死去人。\n终与狐狸为窟穴，谩师龟鹤养精神。\n可怜颜子能消息，虚室坐忘心最真。",
        "dynasty": "唐",
        "collection_info": null
    },
    {
        "uuid": "54b572c768f5ec32906180244d57a18c",
        "title": "湖上逸人",
        "author": "齐己",
        "content": "澹荡光中翡翠飞，田田初出柳丝丝。\n吟沿绿岛时逢鹤，醉泛清波或见龟。\n七泽钓师应识我，中原逐鹿不知谁。\n秋风水寺僧相近，一径芦花到竹篱。",
        "dynasty": "唐",
        "collection_info": null
    },
    {
        "uuid": "6c92dfe2942abedd4a58aa08e90e569b",
        "title": "怀巴陵",
        "author": "齐己",
        "content": "垂白堪思大乱前，薄游曾驻洞庭边。\n寻僧古寺沿沙岸，倚杖残阳落水天。\n兰蘂蔫烟骚客庙，烟波晴阔钓师船。\n此时欲买君山住，懒就商人乞箇钱。",
        "dynasty": "唐",
        "collection_info": null
    },
    {
        "uuid": "4ecc02dda7e0426b3f84de349a87a229",
        "title": "渚宫谢杨秀才自嵩山相访",
        "author": "齐己",
        "content": "嵩峰有客远相寻，尘满麻衣袖苦吟。\n花尽草长方闭户，道孤身老正伤心。\n红堆落日云千仞，碧撼凉风竹一林。\n惆怅雅声消歇去，喜君聊此暂披襟。",
        "dynasty": "唐",
        "collection_info": null
    },
    {
        "uuid": "9ee79fb8fa627cd98ec2bd62e356385b",
        "title": "荆门寄沈彬",
        "author": "齐己",
        "content": "罢趋明圣懒从知，鹤氅褵褷遂性披。\n道有静君堪托迹，诗无贤子拟传谁。\n松声白日边行止，日影红霞裏梦思。\n珍重两篇千里达，去年江上雪飞时。",
        "dynasty": "唐",
        "collection_info": null
    },
    {
        "uuid": "2acf28bd4bd58ddee403bdd159c29a20",
        "title": "读阴符经",
        "author": "齐己",
        "content": "遶窗风竹骨轻安，闲借阴符仰卧看。\n绝利一源真有谓，空劳万卷是无端。\n清虚可保昇云易，嗜慾终知入圣难。\n三要洞开何用闭，高台时去凭栏干。",
        "dynasty": "唐",
        "collection_info": null
    },
    {
        "uuid": "adc3ef6255015e8761ec42a5292bc919",
        "title": "寄吴国知旧",
        "author": "齐己",
        "content": "淮甸当年忆旅游，衲衣椶笠外何求。\n城中古巷寻诗客，桥上残阳背酒楼。\n晴色水云天合影，晚声名利市争头。\n可怜王化融融裏，惆怅无僧似惠休。",
        "dynasty": "唐",
        "collection_info": null
    },
    {
        "uuid": "0ac8ccae0cc5f808a40889dd43d2b3d8",
        "title": "移居",
        "author": "齐己",
        "content": "上台言任养疎愚，乞与西城水满湖。\n吹榻好风终日有，趂凉闲客片时无。\n檀栾翠拥清蝉在，菡萏红残白鸟孤。\n欲问存思搜抉妙，几联诗许敌三都。",
        "dynasty": "唐",
        "collection_info": null
    },
    {
        "uuid": "ebf2254fcfb7d658fb96879065fa740c",
        "title": "喜彬上人见访",
        "author": "齐己",
        "content": "高吟欲继沃州师，千里相寻问课虚。\n残腊江山行尽处，满衣风雪到闲居。\n携来律韵清何甚，趣入幽微旨不疎。\n莫惜天机细搥琢，他时终可拟芙蕖。",
        "dynasty": "唐",
        "collection_info": null
    },
    {
        "uuid": "ec0ccfba705c7e50a8ce5845cad21ef7",
        "title": "荆州新秋寺居写怀诗五首上南平王 一",
        "author": "齐己",
        "content": "竹如翡翠侵帘影，苔学琉璃布地纹。\n高卧更无如此乐，远游何必爱他云。\n闲听谢朓吟为政，静看萧何坐致君。\n只恐老身衰朽速，他年不得颂鸿勋。",
        "dynasty": "唐",
        "collection_info": null
    },
    {
        "uuid": "c20c9d501833326f7aab1ecd12e7271f",
        "title": "荆州新秋寺居写怀诗五首上南平王 二",
        "author": "齐己",
        "content": "井梧黄落暮蝉清，久驻金台但暗惊。\n事佛未怜诸弟子，谈空争动上公卿。\n合归鸟外藏幽迹，敢向人前认好名。\n满印白檀灯一醆，可能酬谢得聪明。",
        "dynasty": "唐",
        "collection_info": null
    },
    {
        "uuid": "d3783ed4dc5dce387f30931ad2618bc3",
        "title": "荆州新秋寺居写怀诗五首上南平王 三",
        "author": "齐己",
        "content": "金汤裏面境何求，宝殿东边院最幽。\n栽种已添新竹影，画图兼列远山秋。\n形容岂合亲公子，章句争堪狎士流。\n虚负岷峨老僧约，年年雪水下汀洲。",
        "dynasty": "唐",
        "collection_info": null
    },
    {
        "uuid": "fedbd19cbe29e69462e96ac3650b9cd5",
        "title": "荆州新秋寺居写怀诗五首上南平王 四",
        "author": "齐己",
        "content": "汉江西岸蜀江东，六稔安禅教化中。\n託迹幸将王粲别，归心宁与子山同。\n尊罍岂识曹参酒，宾客还亲宋玉风。\n又见去年三五夕，一轮寒魄破烟空。",
        "dynasty": "唐",
        "collection_info": null
    },
    {
        "uuid": "a5734146041da912f8bd41c14330a820",
        "title": "荆州新秋寺居写怀诗五首上南平王 五",
        "author": "齐己",
        "content": "石龛闲锁旧居峰，何事膺门岁月重。\n五七诗中叨见遇，三千客外许疎慵。\n迎凉蟋蟀喧闲思，积雨莓苔没屐踪。\n会待英雄启金口，却教担锡入云松。",
        "dynasty": "唐",
        "collection_info": null
    },
    {
        "uuid": "ebf9ad3c7868b841f819e5b424d40fda",
        "title": "送李秀才归湘中",
        "author": "齐己",
        "content": "词客携文访病夫，因吟送别忆湘湖。\n寒消浦溆催鸿鴈，暖入溪山养鹧鸪。\n僧向月中寻岳麓，云从城上去苍梧。\n君归为问峰前寺，旧住僧房锁在无。",
        "dynasty": "唐",
        "collection_info": null
    },
    {
        "uuid": "a1a2e8de7acf65b5f7816106016a0ea0",
        "title": "寄吴国西供奉",
        "author": "齐己",
        "content": "别来相忆梦多迷，君住东朝我楚西。\n瑶阙合陪龙象位，春山休记鹧鸪啼。\n承恩位与千官别，应制才将十子齐。\n几笑远公慵送客，慇懃只到寺前溪。",
        "dynasty": "唐",
        "collection_info": null
    },
    {
        "uuid": "2674fb955019d468c62071157e0e4e48",
        "title": "谢人惠端溪砚",
        "author": "齐己",
        "content": "端人凿断碧溪浔，善价争教惜万金。\n砻琢已曾经敏手，研磨终见透坚心。\n安排得主难移动，含贮随时任浅深。\n保重更求装钿匣，闲将濡染寄知音。",
        "dynasty": "唐",
        "collection_info": null
    },
    {
        "uuid": "8d7b65f4ab7992048a8ef4bd0c584427",
        "title": "送吴先辈赴京",
        "author": "齐己",
        "content": "烟霄已遂明经第，江汉重来问苦吟。\n託兴偶凭风月远，忘机终在寂寥深。\n千篇未听常徒口，一字须防作者心。\n此日与君聊话别，老身难约更相寻。",
        "dynasty": "唐",
        "collection_info": null
    },
    {
        "uuid": "1b85e1fd0cc69216240a4c7e7fa0f20e",
        "title": "和西蜀可准大师远寄之什",
        "author": "齐己",
        "content": "莫知何路去追攀，空想人间出世间。\n杜口已同居士室，传心休问祖师山。\n禅中不住方为定，说处无生始是闲。\n珍重希音远相寄，乱峰西望迭孱颜。",
        "dynasty": "唐",
        "collection_info": null
    },
    {
        "uuid": "712370576a55544c87c124469cf3b77f",
        "title": "荆门暮冬与节公话别",
        "author": "齐己",
        "content": "漳河湘岸柳关头，离别相逢四十秋。\n我忆黄梅梦南国，君怀明主去东周。\n几程霜雪经残腊，何处封疆过旧游。\n好及春风承帝泽，莫忘衰朽卧林丘。",
        "dynasty": "唐",
        "collection_info": null
    },
    {
        "uuid": "6feb22632cdcb156070a658972ea300b",
        "title": "贺孙支使郎中迁居",
        "author": "齐己",
        "content": "别认公侯礼上才，筑金何啻旧燕台。\n地连东阁横头买，门对西园正面开。\n不隔红尘趋棨戟，只拖珠履赴尊罍。\n应逢明月清霜夜，闲领笙歌宴此来。",
        "dynasty": "唐",
        "collection_info": null
    },
    {
        "uuid": "6c31b34f5d629c69335fa60c862a93e2",
        "title": "庭际新移松竹",
        "author": "齐己",
        "content": "三茎瘦竹两株松，瑟瑟翛翛韵且同。\n抱节乍离新涧雪，盘根远别旧林风。\n岁寒相倚无尘地，荫影分明有月中。\n更待阳和信催促，碧梢青杪看凌空。",
        "dynasty": "唐",
        "collection_info": null
    },
    {
        "uuid": "1615cd4cf8903194cabeac1c518852bd",
        "title": "荆门寄题禅月大师影堂",
        "author": "齐己",
        "content": "泽国闻师泥日后，蜀王全礼葬余灰。\n白莲塔向清泉锁，禅月堂临锦水开。\n西岳千篇传古律，南宗一句印灵台。\n不堪隻履还西去，葱岭如今无使迴。",
        "dynasty": "唐",
        "collection_info": null
    },
    {
        "uuid": "bd1605f126aecc5e1b1842d420c844cf",
        "title": "贺雪",
        "author": "齐己",
        "content": "上清凝结下干坤，为瑞为祥表致君。\n日月影从光外过，山河形向静中分。\n歌扬郢路谁同听，声洒梁园客共闻。\n堪想画堂帘卷次，轻随舞袖正纷纷。",
        "dynasty": "唐",
        "collection_info": null
    },
    {
        "uuid": "5e0f63c22803e111ebac1d9d61867706",
        "title": "荆州寄贯微上人",
        "author": "齐己",
        "content": "旧斋休忆对松关，各在王侯顾遇间。\n命服已霑天渥泽，衲衣犹拥祖斓斑。\n相思莫救烧心火，留滞难移压脑山。\n得失两途俱不是，笑他高卧碧孱颜。",
        "dynasty": "唐",
        "collection_info": null
    },
    {
        "uuid": "413b2dfa988a2c5efab6e1be08678781",
        "title": "送休师归长沙宁觐",
        "author": "齐己",
        "content": "高堂亲老本师存，多难长悬两处魂。\n已说战尘消汉口，便随征棹别荆门。\n晴吟野阔无耕地，晚宿湾深有钓村。\n他日更思衰老否，七年相伴琢诗言。",
        "dynasty": "唐",
        "collection_info": null
    },
    {
        "uuid": "f0565ee7d075ff4e76d7b211c4c4b284",
        "title": "江上夏日",
        "author": "齐己",
        "content": "无处清阴似剡溪，火云奇崛倚空齐。\n千山冷迭湖光外，一扇凉摇楚色西。\n碧树影疎风易断，绿芜平远日难低。\n故园旧寺临湘水，斑竹烟深越鸟啼。",
        "dynasty": "唐",
        "collection_info": null
    },
    {
        "uuid": "5b82b1902d70c724828f85495df2cd3d",
        "title": "渚宫春日因怀有作",
        "author": "齐己",
        "content": "旧业树连湘树远，家山云与岳云平。\n僧来已说无耕钓，鴈去那知有弟兄。\n客思莫牵蝴蝶梦，乡心自忆鹧鸪声。\n沙头南望堪肠断，谁把归舟载我行。",
        "dynasty": "唐",
        "collection_info": null
    },
    {
        "uuid": "90663d44e9f970b1f2298a4377171d16",
        "title": "松化为石",
        "author": "齐己",
        "content": "盘根几耸翠崖前，却偃凌云化至坚。\n乍结精华齐永劫，不随凋变已千年。\n逢贤必用镌辞立，遇圣终将刻印传。\n肯似荆山凿余者，藓封顽滞卧岚烟。",
        "dynasty": "唐",
        "collection_info": null
    },
    {
        "uuid": "1b785e9d609bf930d9345fc020b8e59d",
        "title": "寄澧阳吴使君",
        "author": "齐己",
        "content": "南客西来话使君，涔阳风雨变行春。\n四邻耕钓趋仁政，千里烟花压路尘。\n去兽未胜除狡吏，还珠争似復逋民。\n红兰浦暖携才子，烂醉连题赋白苹。",
        "dynasty": "唐",
        "collection_info": null
    },
    {
        "uuid": "6c37620ddb654e35e5f7eaf073b58faf",
        "title": "湘江送客",
        "author": "齐己",
        "content": "湘江秋色湛如冰，楚客离怀暮不胜。\n千里碧云闻塞鴈，几程青草见巴陵。\n寒涛响迭晨征樐，岸苇丛明夜泊灯。\n鹦鹉洲边若回首，为思前事一扪膺。",
        "dynasty": "唐",
        "collection_info": null
    },
    {
        "uuid": "fe992eb30a1251c280b1c5a3e795d292",
        "title": "暮游岳麓寺",
        "author": "齐己",
        "content": "寺楼高出碧崖棱，城裏谁知在上层。\n初雪洒来乔木暝，远禽飞过大江澄。\n闲消不睡怜长夜，静照无言谢一灯。\n迴首何边是空地，四村桑麦遍丘陵。",
        "dynasty": "唐",
        "collection_info": null
    },
    {
        "uuid": "391b96560d06f1539a1cafa98c6debc7",
        "title": "林下留别道友",
        "author": "齐己",
        "content": "住亦无依去是闲，何心终恋此林间。\n片云孤鹤东西路，四海九州多少山。\n静坐趁凉移树影，兴随题处着苔斑。\n秋来洗浣行衣了，还尔邻僧旧竹关。",
        "dynasty": "唐",
        "collection_info": null
    },
    {
        "uuid": "af1f8fca3e69c8cfc17d00682d879cc8",
        "title": "道林寺居寄岳麓禅师二首 一",
        "author": "齐己",
        "content": "门前石路彻中峰，树影泉声在半空。\n寻去未应劳上下，往来殊已倦西东。\n髭根尽白孤云并，心迹全忘片月同。\n长忆高窗夏天裏，古松青桧午时风。",
        "dynasty": "唐",
        "collection_info": null
    },
    {
        "uuid": "3a41c6ff8e796f9913f0192ba20ad4db",
        "title": "道林寺居寄岳麓禅师二首 二",
        "author": "齐己",
        "content": "山袍不称下红尘，各是闲居岛外身。\n两处烟霞门寂寂，一般苔藓石磷磷。\n禅关悟后宁疑物，诗格玄来不傍人。\n月照经行更谁见，露华松粉点衣巾。",
        "dynasty": "唐",
        "collection_info": null
    },
    {
        "uuid": "ccc812b20f7423fd831a9ef312715ff9",
        "title": "乱后江西过孙鲂旧居因寄",
        "author": "齐己",
        "content": "旧游重到倍悲凉，吟忆同人倚寺墙。\n何处暮蝉喧逆旅，此中山鸟噪垂杨。\n寰区有主权兵器，风月无人掌桂香。\n欲寄此心空北望，塞鸿天末失归行。",
        "dynasty": "唐",
        "collection_info": null
    },
    {
        "uuid": "fd40c1cc28fe805eac403361fd1420df",
        "title": "宜春江上寄仰山长老二首 一",
        "author": "齐己",
        "content": "水隔孤城城隔山，水边时望忆师闲。\n清泉白日中峰上，落日半空栖鸟还。\n云影触衣分朵朵，雨声吹磬散潺潺。\n传心莫学罗浮去，后辈思量待扣关。",
        "dynasty": "唐",
        "collection_info": null
    },
    {
        "uuid": "61ef83665034b45f83c885ced38a5df7",
        "title": "宜春江上寄仰山长老二首 二",
        "author": "齐己",
        "content": "雨晴天半碧光流，影倒残阳湿郡楼。\n绝顶有人经劫在，浮生无客暂时游。\n窗开万壑春泉乱，塔锁孤灯万木稠。\n欲为吾师拂衣去，白云红叶又新秋。",
        "dynasty": "唐",
        "collection_info": null
    },
    {
        "uuid": "aeb262103da49af3e929ab803e1b69fb",
        "title": "萤",
        "author": "齐己",
        "content": "透窗穿竹住还移，万类俱闲始见伊。\n难把寸光藏暗室，自持孤影助明时。\n空庭散逐金风起，乱叶争投玉露垂。\n后代儒生懒收拾，夜深飞过读书帷。",
        "dynasty": "唐",
        "collection_info": null
    },
    {
        "uuid": "20a8e58b830b92bb1e6b6da829d5a729",
        "title": "湘中送翁员外归闽",
        "author": "齐己",
        "content": "船满琴书与酒杯，清湘影裏片帆开。\n人归南国乡园去，鴈逐西风日夜来。\n天势渐低分海树，山程欲尽见城台。\n此身未别江边寺，犹看星郎奉诏迴。",
        "dynasty": "唐",
        "collection_info": null
    },
    {
        "uuid": "cf7d57fcdfeb03b1d8475818d6822ed8",
        "title": "寄居道林寺作",
        "author": "齐己",
        "content": "岚湿南朝殿塔寒，此中因得谢尘寰。\n已同庭树千株老，未负溪云一片闲。\n石镜旧游临皎洁，岳莲曾上彻孱颜。\n如今衰飒成多病，黄叶风前昼掩关。",
        "dynasty": "唐",
        "collection_info": null
    },
    {
        "uuid": "f4ffa5538a66268b8e7bae83763ca73c",
        "title": "沙鸥",
        "author": "齐己",
        "content": "暖傍渔船睡不惊，可怜孤洁似华亭。\n晚来湾浦衝平碧，晴过汀洲拂浅青。\n翡翠静中修羽翼，鸳鸯闲处事仪形。\n何如飞入汉宫裏，留与兴亡作典经。",
        "dynasty": "唐",
        "collection_info": null
    },
    {
        "uuid": "e659535f139dfc434a8824e281f85889",
        "title": "和翁员外题马太傅宅贾相公井",
        "author": "齐己",
        "content": "飞尘不敢下相干，闇脉傍应润牡丹。\n心任短长投玉绠，底须三五映金盘。\n神工旧制泓澄在，天泽时加潋滟寒。\n太傅欲旌前古事，星郎属思久凭栏。",
        "dynasty": "唐",
        "collection_info": null
    },
    {
        "uuid": "96c9ecd23a03dbe4fffa6bd437d70d0a",
        "title": "看云",
        "author": "齐己",
        "content": "何峰触石湿苔钱，便逐高风离瀑泉。\n深处卧来真隐逸，上头行去是神仙。\n千寻有影沧江底，万里无踪碧落边。\n长忆旧山青壁裏，遶庵闲伴老僧禅。",
        "dynasty": "唐",
        "collection_info": null
    },
    {
        "uuid": "2a1c358f7b9d04e7b55fbe0f69c659fb",
        "title": "对雪寄荆幕知己",
        "author": "齐己",
        "content": "猛势微开万里清，月中看似日中明。\n此时鸥鹭无人见，何处关山有客行。\n郢唱转高谁敢和，巴歌相顾自销声。\n江斋卷箔含毫久，应想梁王礼不经。",
        "dynasty": "唐",
        "collection_info": null
    },
    {
        "uuid": "0ecba9203d3f252ea1e7952042536095",
        "title": "送相里秀才赴举",
        "author": "齐己",
        "content": "两上东堂不见春，文明重去有谁亲。\n曾逢少海尊前客，旧是神仙会裏人。\n已遂风云催化羽，却将雷电助烧鳞。\n明年自此登龙后，迴首荆门一路尘。",
        "dynasty": "唐",
        "collection_info": null
    },
    {
        "uuid": "a48c113a7d2ced97788b0ba181584492",
        "title": "荆门疾中喜谢尊师自南岳来相里秀才自京至",
        "author": "齐己",
        "content": "闲堂昼卧眼初开，强起徐行遶砌苔。\n鹤氅人从衡岳至，鹑衣客自洛阳来。\n坐闻邻树栖幽鸟，吟觉江云发早雷。\n西笑东游此相别，两途消息待谁迴。",
        "dynasty": "唐",
        "collection_info": null
    },
    {
        "uuid": "a7a8d32fc6f9e6b7ea38363557d531d8",
        "title": "吟兴自述",
        "author": "齐己",
        "content": "前习都由未尽空，生知雅学妙难穷。\n一千首出悲哀外，五十年销雪月中。\n兴去不妨归静虑，情来何止发真风。\n曾无一字干声利，岂愧操心负至公。",
        "dynasty": "唐",
        "collection_info": null
    },
    {
        "uuid": "96d042c14b694aa383f8a8cc4c186127",
        "title": "送谢尊师自南岳出入京",
        "author": "齐己",
        "content": "曾听鹿鸣逢世乱，因披羽服隐衡阳。\n几多事隔丹霄兴，三十年成两鬓霜。\n芝朮未甘销勇气，风骚无那激刚肠。\n中朝旧有知音在，可是悠悠入帝乡。",
        "dynasty": "唐",
        "collection_info": null
    },
    {
        "uuid": "933a93c8b2fa02c3f913fcd5401cfc6e",
        "title": "送司空学士赴京",
        "author": "齐己",
        "content": "弘文初命下江边，难恋沙鸥与钓船。\n蓝绶乍称新学士，白衫初脱旧神仙。\n龙山送别风生路，鸡树从容雪照筵。\n重谒往年金牓主，便将才术佐陶甄。",
        "dynasty": "唐",
        "collection_info": null
    },
    {
        "uuid": "8c25385ce76c83e6d7f9ae0cec15f563",
        "title": "春寄尚颜",
        "author": "齐己",
        "content": "含桃花谢杏花开，杜宇新啼燕子来。\n好事可能无分得，名山长似有人催。\n檐声未断前旬雨，电影还连后夜雷。\n心迹共师争几许，似人嫌处自迟迴。",
        "dynasty": "唐",
        "collection_info": null
    },
    {
        "uuid": "3dec45ce0253fc620e75e8f030f13bd7",
        "title": "寄梁先辈",
        "author": "齐己",
        "content": "慈恩塔下曲江边，别后多应梦到仙。\n时去与谁论此事，乱来何处觅同年？陈琳笔砚甘前席，甪里烟霞待共眠。\n爱惜麻衣好颜色，未教朱紫汚天然。",
        "dynasty": "唐",
        "collection_info": null
    },
    {
        "uuid": "c121201d7798e2c29b7b3c2dedcbe067",
        "title": "荆诸偶作",
        "author": "齐己",
        "content": "无味吟诗即把经，竟将疎野访谁行。\n身依江寺庭无树，山遶天涯路有兵。\n竹瓦雨声漂永日，纸窗灯焰照残更。\n从容一觉清凉梦，归到龙潭扫石枰。",
        "dynasty": "唐",
        "collection_info": null
    },
    {
        "uuid": "f8eb547d90cfde32791e14df8d4d1b61",
        "title": "城中晚夏思山",
        "author": "齐己",
        "content": "葛衣霑汗功虽健，纸扇摇风力甚卑。\n苦热恨无行脚处，微凉喜到立秋时。\n竹轩静看蜘蛛挂，莎径闲听蟋蟀移。\n天外有山归即是，岂同游子暮何之。",
        "dynasty": "唐",
        "collection_info": null
    },
    {
        "uuid": "cd2ba7aa73b13dc6baae29c02b544ad6",
        "title": "忆旧山",
        "author": "齐己",
        "content": "谁请衰羸住北州，七年魂梦旧山丘。\n心清槛底潇湘月，骨冷禅中太华秋。\n高节未闻驯虎豹，片言何以傲王侯。\n应须脱洒孤峰去，始是分明箇剃头。",
        "dynasty": "唐",
        "collection_info": null
    },
    {
        "uuid": "974ea92654df04f2a0caa3300a6d757c",
        "title": "寄体休",
        "author": "齐己",
        "content": "南州君去为寻医，病色应除似旧时。\n久别莫忘庐阜约，却来须有洞庭诗。\n金陵往岁同窥井，岘首前秋共读碑。\n两处山河见兴废，相思更切卧云期。",
        "dynasty": "唐",
        "collection_info": null
    },
    {
        "uuid": "d8b7f914bf937f77aac3a38d1c721085",
        "title": "过陆鸿渐旧居",
        "author": "齐己",
        "content": "楚客西来过旧居，读碑寻传见终初。\n佯狂未必轻儒业，高尚何妨诵佛书。\n种竹岸香连菡萏，煮茶泉影落蟾蜍。\n如今若更生来此，知有何人赠白驴。",
        "dynasty": "唐",
        "collection_info": null
    },
    {
        "uuid": "865c822cebc28165f14584c601b66690",
        "title": "寄怀钟陵旧游因寄知己",
        "author": "齐己",
        "content": "洗井僧来说旧游，西江东岸是城楼。\n昔年淹迹因王化，长日凭栏看水流。\n真观上人栖树石，陈陶处士在林丘。\n终拖老病重寻去，得到匡庐死便休。",
        "dynasty": "唐",
        "collection_info": null
    },
    {
        "uuid": "a5cc8d2c9c6b7d037d9d6209d716b825",
        "title": "遣怀",
        "author": "齐己",
        "content": "病肠休洗老休医，七十能饶百岁期。\n不死任还蓬岛客，无生自有雪山师。\n浮云聚散俱关虑，明月相逢好展眉。\n既兆未萌闲酌度，不如中抱是寻思。",
        "dynasty": "唐",
        "collection_info": null
    },
    {
        "uuid": "4736c9f7bdcb9a723c250cb1ffae18e6",
        "title": "怀武陵因寄幕中韩先辈何从事",
        "author": "齐己",
        "content": "武陵嘉致迹多幽，每见图经恨白头。\n溪浪碧通何处去，桃花红过郡前流。\n常闻相幕鸳鸿兴，日向神仙洞府游。\n凿井耕田人在否，如今天子正征搜。",
        "dynasty": "唐",
        "collection_info": null
    },
    {
        "uuid": "46c7bec8c0b0614edad8885509dd40ce",
        "title": "赠樊处士",
        "author": "齐己",
        "content": "小子声名天下知，满簪霜雪白麻衣。\n谁将一着争先后，共向长安定是非。\n有路未曾迷日用，无贪终不乱天机。\n闲寻道士过仙观，赌得黄庭两卷归。",
        "dynasty": "唐",
        "collection_info": null
    },
    {
        "uuid": "297de10eff91e8778980aa0ad6bec5cf",
        "title": "荆渚逢禅友",
        "author": "齐己",
        "content": "泽国相逢话一宵，云山偶别隔前朝。\n社思匡岳无宗炳，诗忆扬州有鲍昭。\n晨野黍离春漠漠，水天星粲夜遥遥。\n闲吟莫忘传心祖，曾立阶前雪到腰。",
        "dynasty": "唐",
        "collection_info": null
    },
    {
        "uuid": "6fc5ffd49621b74218bbdbfd168b429f",
        "title": "送僧归洛中",
        "author": "齐己",
        "content": "赤日彤霞照晚坡，东州道路兴如何。\n蝉离楚柳鸣犹少，叶到嵩云落渐多。\n海内自为闲去住，关头谁问旧经过。\n叮咛与访春山寺，白乐天真在也么。",
        "dynasty": "唐",
        "collection_info": null
    },
    {
        "uuid": "ff5f09b9dc7d28c181f01041dac281c8",
        "title": "道林寓居",
        "author": "齐己",
        "content": "秋泉一片树千株，暮汲寒烧外有余。\n青嶂这边来已熟，红尘那畔去应疎。\n风骚未肯忘雕琢，潇洒无妨更剃除。\n即问沃州开士僻，爱禽怜骏意何如。",
        "dynasty": "唐",
        "collection_info": null
    },
    {
        "uuid": "7274807e7c367f446e5111d16566d82c",
        "title": "仙掌",
        "author": "齐己",
        "content": "峭形寒倚夕阳天，毛女莲花翠影连。\n云外自为高出手，人间谁合鬬挥拳。\n鹤抛青汉来岩桧，僧隔黄河望顶烟。\n晴露红霞长满掌，只应栖託是神仙。",
        "dynasty": "唐",
        "collection_info": null
    },
    {
        "uuid": "3d9bfe093c37db0667e44948d90ac10a",
        "title": "中秋月",
        "author": "齐己",
        "content": "空碧无云露湿衣，羣星光外涌清规。\n东楼莫碍渐高势，四海待看当午时。\n还许分明吟皓魄，肯教幽暗取丹枝。\n可怜半夜婵娟影，正对五侯残酒池。",
        "dynasty": "唐",
        "collection_info": null
    },
    {
        "uuid": "d8b16766ed6001223672e1eea2034bff",
        "title": "送禅者游南岳",
        "author": "齐己",
        "content": "忽随南棹去衡阳，谁住江边树下房。\n尘梦是非都觉了，野云心地更何妨。\n渐临瀑布听猨思，却背岣嵝有鴈行。\n想到中峰上层寺，石窗秋霁见潇湘。",
        "dynasty": "唐",
        "collection_info": null
    },
    {
        "uuid": "34678bdd37711b30315867b711f71c1e",
        "title": "闻道林诸友尝茶因有寄",
        "author": "齐己",
        "content": "枪旗冉冉绿丛园，谷雨初晴叫杜鹃。\n摘带岳华蒸晓露，碾和松粉煮春泉。\n高人梦惜藏岩裏，白硾封题寄火前。\n应念苦吟耽睡起，不堪无过夕阳天。",
        "dynasty": "唐",
        "collection_info": null
    },
    {
        "uuid": "e1eae9758adcd12d2ff4c19b02cb2c52",
        "title": "将归旧山留别错公",
        "author": "齐己",
        "content": "旧峰前昨下来时，白石丛丛间紫薇。\n章句不堪歌有道，溪山只合退无机。\n云含暧态晴犹在，鹤养闲神昼不飞。\n欲去更思过丈室，二年频此揖清晖。",
        "dynasty": "唐",
        "collection_info": null
    },
    {
        "uuid": "8e6a0fe85a80d41f2bc00a4d4d39031c",
        "title": "闻尚颜上人剏居有寄",
        "author": "齐己",
        "content": "麓山南面橘洲西，别构新斋与竹齐。\n野客已闻将鹤赠，江僧未说有诗题。\n窗临杳霭寒千嶂，枕遍潺湲月一溪。\n可想乍移禅榻处，松阴冷湿壁新泥。",
        "dynasty": "唐",
        "collection_info": null
    },
    {
        "uuid": "115e3fec7152a1c13fb3ae26a92ec301",
        "title": "庚午岁九日作",
        "author": "齐己",
        "content": "门底秋苔嫩似蓝，此中消息兴何堪。\n乱离偷过九月九，头尾算来三十三。\n云影半晴开梦泽，菊花微暖傍江潭。\n故人今日在不在，胡鴈背风飞向南。",
        "dynasty": "唐",
        "collection_info": null
    },
    {
        "uuid": "81fe1a078efe53775c184b105430ed9b",
        "title": "逢进士沈彬",
        "author": "齐己",
        "content": "欲话趋时首重骚，因君倍惜剃头刀。\n千般贵在能过达，一片心闲不那高。\n山迭好云藏玉鸟，海翻狂浪隔金鳌。\n时应记得长安事，曾向文场属思劳。",
        "dynasty": "唐",
        "collection_info": null
    },
    {
        "uuid": "816aea856067082f8fb1688980e0fa42",
        "title": "闻王员外新恩有寄",
        "author": "齐己",
        "content": "欲退无因贵逼来，少仪官美右丞才。\n青袍早许淹花幕，霜简方闻谢柏台。\n金诺静宜资讲诵，玉山寒称奉尊罍。\n西峰有客思相贺，门隔潇湘雪未开。",
        "dynasty": "唐",
        "collection_info": null
    },
    {
        "uuid": "4f7314e6f300bc6c65152fb424452336",
        "title": "秋夕言怀寄所知",
        "author": "齐己",
        "content": "休问蒙庄材不材，孤灯影共傍寒灰。\n忘筌话道心甘死，候体论诗口懒开。\n窗外风涛连建业，梦中云水忆天台。\n相疎却是相知分，谁讶经年一度来。",
        "dynasty": "唐",
        "collection_info": null
    },
    {
        "uuid": "c794212fae2dda60cc77548dcb2665b2",
        "title": "答禅者",
        "author": "齐己",
        "content": "五老峰前相遇时，两无言语只扬眉。\n南宗北祖皆如此，天上人间更问谁。\n山衲静披云片片，铁刀凉削鬓丝丝。\n闲吟莫学汤从事，抛却袈裟负本师。",
        "dynasty": "唐",
        "collection_info": null
    },
    {
        "uuid": "15de918335615214cf5e3878917ee2e2",
        "title": "寄尚颜",
        "author": "齐己",
        "content": "莫向孤峰道息机，有人偷眼羡吾师。\n满身光化年前宠，几轴开平岁裏诗。\n北阙故人随丧乱，南山旧寺在参差。\n清吟但忆徐方政，应恨当时不见时。",
        "dynasty": "唐",
        "collection_info": null
    },
    {
        "uuid": "991c9f3975730e59979954688b420748",
        "title": "梓栗杖送人",
        "author": "齐己",
        "content": "禅家何物赠分襟，只有天台杖一寻。\n拄去客归青洛远，采来僧入白云深。\n游山曾把探龙穴，出世期将指佛心。\n此日江边赠君后，却携筇杖向东林。",
        "dynasty": "唐",
        "collection_info": null
    },
    {
        "uuid": "3758c197407fe2f92b01681ed6bf22ed",
        "title": "寄朗陵二禅友",
        "author": "齐己",
        "content": "潇湘曾宿话诗评，荆楚连秋阻野情。\n金锡罢游双鬓白，铁盂终守一斋清。\n篇章老欲齐高手，风月闲思到极精。\n南望山门石何处，沧浪云梦浸天横。",
        "dynasty": "唐",
        "collection_info": null
    },
    {
        "uuid": "d83a0edd8bedf8306e3d2ff2855f4c1a",
        "title": "灯",
        "author": "齐己",
        "content": "幽光耿耿草堂空，窗隔飞蛾恨不通。\n红烬自凝清夜朵，赤心长谢碧纱笼。\n云藏水国城台裏，雨闭松门殿塔中。\n金屋玉堂开照睡，岂知萤雪有深功。",
        "dynasty": "唐",
        "collection_info": null
    },
    {
        "uuid": "5d67e3cbacdac65090d8f0143a65f754",
        "title": "寄金陵幕中李郎中",
        "author": "齐己",
        "content": "龙门支派富才能，年少飞翔便大鹏。\n久待尊罍临铁瓮，又从幢节镇金陵。\n精神一隻秋空鹤，骚雅千寻夏井冰。\n长忆相招宿华馆，数宵忘寝尽寒灯。",
        "dynasty": "唐",
        "collection_info": null
    },
    {
        "uuid": "cad870d8647a25a0d44ad3065a043535",
        "title": "寄韩蜕秀才",
        "author": "齐己",
        "content": "松门高不似侯门，藓径鞋踪触处分。\n远事即为无害鸟，多闲便是有情云。\n那忧宠辱来惊我，且寄风骚去敌君。\n[知]伴李膺琴酒外，绛纱闲卷共论文。",
        "dynasty": "唐",
        "collection_info": null
    },
    {
        "uuid": "310aa302f588eeb2c1f4d5779d500b58",
        "title": "湘中春兴",
        "author": "齐己",
        "content": "雨歇江明苑树干，物妍时泰恣游盘。\n更无轻翠胜杨柳，尽觉浓华在牡丹。\n终日去还抛寂寞，遶池迴却凭栏干。\n红芳片片由青帝，忍向西园看落残。",
        "dynasty": "唐",
        "collection_info": null
    },
    {
        "uuid": "5d75d30d887c982a2c12aa10b7e34966",
        "title": "送错公栖公南游",
        "author": "齐己",
        "content": "洪偃汤休道不殊，高帆共载兴何俱。\n北京丧乱离丹凤，南国烟花入鹧鸪。\n明月团圆临桂水，白云重迭起苍梧。\n威仪本是朝天士，暂向辽荒住得无。",
        "dynasty": "唐",
        "collection_info": null
    },
    {
        "uuid": "330883e99d0450c811ee6ac9850187b4",
        "title": "寄南岳诸道友",
        "author": "齐己",
        "content": "南望衡阳积瘴开，去年曾踏雪游迴。\n谩为楚客蹉跎过，却是边鸿的当来。\n乳窦孤明含海日，石桥危滑长春苔。\n终寻十八高人去，共坐苍崖养圣胎。",
        "dynasty": "唐",
        "collection_info": null
    },
    {
        "uuid": "2fe338b26b4b699b08739762701fe8cf",
        "title": "送韩蜕秀才赴举",
        "author": "齐己",
        "content": "槐花馆驿暮尘昏，此去分明吏部孙。\n才器合居科第首，风流幸是缙绅门。\n春和洛水清无浪，雪洗高峰碧断根。\n堪想都人齐指点，列仙相次上昆崙。",
        "dynasty": "唐",
        "collection_info": null
    },
    {
        "uuid": "03293beeff0b194ac991247106ea091d",
        "title": "[溪]居寓言",
        "author": "齐己",
        "content": "秋蔬数壠傍潺湲，颇觉生涯异俗缘。\n诗兴难穷花草外，野情何限水云边。\n虫声遶屋无人语，月影当松有鹤眠。\n寄向东溪老樵道，莫催丹桂博青钱。",
        "dynasty": "唐",
        "collection_info": null
    },
    {
        "uuid": "0e44299888f4307e05bdfcc1d0ef0afe",
        "title": "遣怀",
        "author": "齐己",
        "content": "诗病相兼老病深，世医徒更费千金。\n余生岂必虚抛掷，未死何妨乐咏吟。\n流水不迴休叹息，白云无迹莫追寻。\n闲身自有闲消处，黄叶清风蝉一林。",
        "dynasty": "唐",
        "collection_info": null
    },
    {
        "uuid": "ca74e0f3a4ec8d1ff834709220397129",
        "title": "自湘中将入蜀留别诸友",
        "author": "齐己",
        "content": "巾舃初随入蜀船，风帆吼过洞庭烟。\n七千里路到何处，十二峰云更那边。\n巫女暮归林淅沥，巴猨吟断月婵娟。\n来年五月峨嵋雪，坐看消融满锦川。",
        "dynasty": "唐",
        "collection_info": null
    },
    {
        "uuid": "8beaf577bb06fc667134093ac06de776",
        "title": "寄匡阜诸公二首 一",
        "author": "齐己",
        "content": "松头柏顶碧森森，虚槛寒吹夏景深。\n静社可追长往迹，白莲难问久修心。\n山围四面纔容寺，月到中宵始满林。\n争学忘言住幽胜，吾师遗集尽清吟。",
        "dynasty": "唐",
        "collection_info": null
    },
    {
        "uuid": "9bc52bdeda7bc10d141b2264f5516750",
        "title": "寄匡阜诸公二首 二",
        "author": "齐己",
        "content": "峰前林下东西寺，地角天涯来往僧。\n泉月净流闲世界，杉松深锁尽香灯。\n争无大士重修社，合有诸贤更服膺。\n曾寄邻房挂缾锡，雨闻岩溜解春冰。",
        "dynasty": "唐",
        "collection_info": null
    }
]