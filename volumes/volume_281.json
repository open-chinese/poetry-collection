[
    {
        "uuid": "1a7693f74b451e1b3f0e5883b9ff200e",
        "title": "依韵和致政庞相公上巳约游集禧观不至",
        "author": "刘敞",
        "content": "琳馆经春瑞气浮，当时曾约相车游。\n仙花又向庭中落，宫水还萦苑外流。\n云路空思攀去鹤，沙堤犹忆问行牛。\n明年三月芳菲在，须把兰亭褉事修。",
        "dynasty": "宋",
        "collection_info": null
    },
    {
        "uuid": "e9e5afcc521eb198e4f7513d4f5ea9ef",
        "title": "马上南风变晴",
        "author": "刘敞",
        "content": "繁阴欲闭凯风来，一埽穷荒万里开。\n日色葱昽浮渤澥，云容舒卷映蓬莱。\n旅情更觉光华远，暖意何妨节物催。\n醉眼却思山雪好，腊前容可当新梅。",
        "dynasty": "宋",
        "collection_info": null
    },
    {
        "uuid": "a9ab154a87913491749665f7cde42d7c",
        "title": "新种杂花树",
        "author": "刘敞",
        "content": "江边腊破东风起，舍侧栽花遶四邻。\n要似桃源堪避世，会令桂树默留人。\n即看红叶娟娟秀，豫想喧蜂处处新。\n庾宅荒凉宋亭古，应须大占郢中春。",
        "dynasty": "宋",
        "collection_info": null
    },
    {
        "uuid": "c0dba75dae4c3735becbbd839eb5683b",
        "title": "答子温雪中见寄",
        "author": "刘敞",
        "content": "劲风萧飒结衝波，飞雪奔腾万里过。\n亦未妨人洛阳卧，还闻有客郢中歌。\n壮心可念哀鸿远，正色遥怜翠竹多。\n会卜豊年慰羁旅，敢辞荒径重张罗。",
        "dynasty": "宋",
        "collection_info": null
    },
    {
        "uuid": "c4c19ae2d13997fcfa2f561b73011227",
        "title": "次韵和永叔岁旦对雪见寄时某于上源驿典护契丹朝正使人日当归前一日始得此诗",
        "author": "刘敞",
        "content": "朔风千里动高帘，雷起龙山昼拥檐。\n属国请缨谋巳拙，屠苏浇酒岁空添。\n翦幡春事宜人日，破鑑归期见玉蟾。\n聊欲为君留薄具，𤐣蠡床酒水精盐。",
        "dynasty": "宋",
        "collection_info": null
    },
    {
        "uuid": "744e46aafeeeec088a167f117dbdd209",
        "title": "答景彝对月",
        "author": "刘敞",
        "content": "正惜蟾蜍沈夕霭，忽传钟鼓送秋晴。\n浮云四卷无余迹，斜汉西流亦自明。\n危槛鈎帘吟独久，薄帷高枕梦逾清。\n幽兰佳菊漙新露，的历珠华满翠茎。",
        "dynasty": "宋",
        "collection_info": null
    },
    {
        "uuid": "aca35ff1c43f1c485eb1c93c69ba95cb",
        "title": "立夏祠太乙宫",
        "author": "刘敞",
        "content": "綘阙迎年侯执期，羽衣通夕侍严祠。\n神光映月开璇室，香雾含风拂桂旗。\n路遶城南天最近，地非人境日偏迟。\n还闻增授无穷筴，驰奏中宸对受釐。",
        "dynasty": "宋",
        "collection_info": null
    },
    {
        "uuid": "cb34c10692439748c8f532b21551ec5f",
        "title": "自陕到阙感而成咏",
        "author": "刘敞",
        "content": "葱葱气象瞻峣阙，肃肃行装造近畿。\n钧奏昔年曾梦到，玉关今日是生归。\n茂林病久迷朝序，宣室人疏慑帝晖。\n簪履未忘恩再造，不然何路谒彤闱。",
        "dynasty": "宋",
        "collection_info": null
    },
    {
        "uuid": "c3f4058d0adb39a8ecd6ceddb916b08d",
        "title": "送人赴阙",
        "author": "刘敞",
        "content": "五月齐侯报政时，衮章英节照西畿。\n昔看高鴈冥冥去，今喜长魂婉婉归。\n诏使相望拥冠盖，都人倾倒迟光晖。\n师臣固有三公拜，岂独优游奉讲闱。",
        "dynasty": "宋",
        "collection_info": null
    },
    {
        "uuid": "dd3356270850c9e06ba731c020e89d9b",
        "title": "留别永叔",
        "author": "刘敞",
        "content": "回车欲度幕南庭，此地那知眼界清。\n老觉鬓毛俱种种，醉看风物尽冥冥。\n平时恸哭休论事，远别悲歌更忍听。\n且共春风同入塞，忆君时计短长亭。",
        "dynasty": "宋",
        "collection_info": null
    },
    {
        "uuid": "b6ec8b9b152ef284d30fd7c1f612a256",
        "title": "澄心堂读许浑以下诸诗",
        "author": "刘敞",
        "content": "许浑诗后三百年，长啸空堂览旧篇。\n落日孤城曾不改，曲池高榭復依然。\n尘埃暂憇道路客，文雅相追今昔贤。\n鱼跃鸢飞殊有意，卜居仍欲近湖边。",
        "dynasty": "宋",
        "collection_info": null
    },
    {
        "uuid": "56312781938ec3dfe18d179f4c663484",
        "title": "寄密令杨彦文",
        "author": "刘敞",
        "content": "倾盖相亲成白头，离怀终日敌三秋。\n可怜鷄黍虚朋好，应用弦歌乱旅愁。\n太史成书自留滞，石城通信已沈浮。\n王孙可恨山中久，旧令曾为褒德侯。",
        "dynasty": "宋",
        "collection_info": null
    },
    {
        "uuid": "8717bf18574502f58b130147033122d5",
        "title": "答杨令彦文",
        "author": "刘敞",
        "content": "从吏相望千里余，蓬蒿无以避空虚。\n岂惟论议沈时俗，更觉精神耗簿书。\n惭愧故人存雅素，殷勤佳句慰离居。\n周南会是弦歌地，莫忘寻盟一起予。",
        "dynasty": "宋",
        "collection_info": null
    },
    {
        "uuid": "a969abb617d000b1a02f6f4c9db9ea7c",
        "title": "寄致政张大卿",
        "author": "刘敞",
        "content": "昭回云汉丽清秋，曾看星槎历斗牛。\n归去还为竹林会，相望宁减赤松游。\n达人轩冕都如梦，尘世功名不自谋。\n闻道东山多逸赏，从君欲具五湖舟。",
        "dynasty": "宋",
        "collection_info": null
    },
    {
        "uuid": "c0bd4e3585aab2eab65c871ba4706a67",
        "title": "送伯镇守湖州",
        "author": "刘敞",
        "content": "冯公白首敞长裾，莱子斑衣乐有余。\n金马门前歌避世，水精宫裏奉安舆。\n万重岩岫高藏日，百丈溪前俯见鱼。\n去去春风称行乐，京尘回首忆离居。",
        "dynasty": "宋",
        "collection_info": null
    },
    {
        "uuid": "80b844cb5baf9a4cd4c401e0ecc30629",
        "title": "次韵四叔父出守新定寄欧阳一首",
        "author": "刘敞",
        "content": "勾吴半在海山中，闻道驱车更向东。\n旧治空传汉都尉，遗民无復楚诸熊。\n文章老去轻时辈，势利恬来付觉雄。\n卧理便应长闭阁，一方还见古人风。",
        "dynasty": "宋",
        "collection_info": null
    },
    {
        "uuid": "3a52b1a15c16a929f38255b3b0bb6ff1",
        "title": "园人献蒲萄",
        "author": "刘敞",
        "content": "婉婉柔条万虺蟠，纍纍佳实紫金寒。\n甘泉渗液秋香重，瑞露凝膏晓色干。\n鲛室珠盘惊不定，蓬莱金体恨微酸。\n贵人宁借凉州牧，暂负衡门报一餐。",
        "dynasty": "宋",
        "collection_info": null
    },
    {
        "uuid": "d16027b42f9fefb8c99696c9a5ef52ec",
        "title": "送刘先辈恕",
        "author": "刘敞",
        "content": "关东少年西入都，诸老先生惊不如。\n射策遂为天下选，限年郄就里中居。\n豫章固起秋毫末，千里方从跬步初。\n会见高明成伟器，不忧綘灌毁新书。",
        "dynasty": "宋",
        "collection_info": null
    },
    {
        "uuid": "0d8d465e842c19d9ffa894544190a559",
        "title": "闻范参政巡西边",
        "author": "刘敞",
        "content": "汉与匈奴如弟兄，犹传敌骑向边城。\n数烦卿士亲持节，始恨儒生妄请缨。\n形势倒悬方舛逆，计谋无益是纵横。\n古来贤哲多屠钓，公试咨询策太平。",
        "dynasty": "宋",
        "collection_info": null
    },
    {
        "uuid": "e5ae7382e6c3b80c43320de20efdfee8",
        "title": "次韵和王刑部秋日寄元兄尚书",
        "author": "刘敞",
        "content": "脊令原隰晓霜清，季子嗟行不自宁。\n归梦时环北斗极，相辉犹隔太微星。\n源流淮水占何远，羽翼西山药最灵。\n接武禁严多故事，共看兰玉出阶庭。",
        "dynasty": "宋",
        "collection_info": null
    },
    {
        "uuid": "24ea24ee1cd209e7b88981a08c369d8b",
        "title": "至日早起",
        "author": "刘敞",
        "content": "至日应添一线长，汉仪忆奉万年觞。\n鸣珂列炬随丞相，长剑高冠满未央。\n法从此时瞻玉座，侍臣独许近清光。\n輶轩今出荒山外，厌见尘沙万里黄。",
        "dynasty": "宋",
        "collection_info": null
    },
    {
        "uuid": "09e7e7fbdef5611ac22370a754540ae4",
        "title": "冬至",
        "author": "刘敞",
        "content": "殊方喜及固阴消，积雪层冰意亦聊。\n就日稍欣南极永，观云尚恨帝乡遥。\n闭关自信天心復，吹律应知玉管调。\n留滞能无越乡恋，甘泉受计万神朝。",
        "dynasty": "宋",
        "collection_info": null
    },
    {
        "uuid": "c499c94612a4bbeeaf427ec21ab8916d",
        "title": "闻元旦大朝会",
        "author": "刘敞",
        "content": "玉帛雍容万国来，帝城如斗挹春逥。\n旗常影乱三辰象，钟皷声喧百里雷。\n北极正临丹鳯扆，南山遥入万年杯。\n诸神受计明堂定，留滞江滨志已摧。",
        "dynasty": "宋",
        "collection_info": null
    },
    {
        "uuid": "fd441c5abd5313c5801075d5ea4f86be",
        "title": "招友上清宫",
        "author": "刘敞",
        "content": "修竹高松无俗尘，全然不似近城闉。\n黄冠习静多藏客，野鸟忘机郄傍人。\n高阁切云衔落日，广庭霏雨湿清珉。\n北窗固有逍遥地，来读离骚戴角巾。",
        "dynasty": "宋",
        "collection_info": null
    },
    {
        "uuid": "af81b6f21db811c6ced8b79552d8ca01",
        "title": "闻范饶州移疾",
        "author": "刘敞",
        "content": "汲黯亷平汉主知，淮阳移病苦情羸。\n偃藩政事应无及，伏阁精神定未衰。\n天欲期人身必乏，帝疑飞将数多奇。\n何当半夜开宣室，独使雍容对受釐。",
        "dynasty": "宋",
        "collection_info": null
    },
    {
        "uuid": "9b298a6a616639e785acf43ba2f0187e",
        "title": "编杜子美外集",
        "author": "刘敞",
        "content": "少陵诗笔捷悬河，乱后流传简策譌。\n乐自戴公全废坏，书从鲁壁幸增多。\n斯文未丧微而显，吾道犹存啸也歌。\n病肺悲愁情自失，苦吟时復望江沱。",
        "dynasty": "宋",
        "collection_info": null
    },
    {
        "uuid": "dbfcae7c621e5e1005e598e093ac3c0d",
        "title": "鼓角楼宴集",
        "author": "刘敞",
        "content": "周城百雉拥中军，阿阁三间丽白云。\n燕雀总知依盛德，山河相与助雄文。\n轻裘缓带居多暇，旨酒嘉肴客易醺。\n还识魏牟怀北醺，正逢长日扇南熏。",
        "dynasty": "宋",
        "collection_info": null
    },
    {
        "uuid": "93dfdce4f9386a1acd44d1d4ce1b193c",
        "title": "夏日上府公",
        "author": "刘敞",
        "content": "红芳过尽绿阴多，索寞无如长日何。\n午影迟留成藴暑，熏风飘荡作清和。\n梦余欲验松生腹，棋罢真知斧烂柯。\n还想高吟酬美景，讼庭岑寂长青莎。",
        "dynasty": "宋",
        "collection_info": null
    },
    {
        "uuid": "d9278429e84d684950ad58b9e888b66c",
        "title": "贺司马君实何济川得宠公炭",
        "author": "刘敞",
        "content": "上府爱才天下闻，两君素出将军门。\n欲正大冶慰民望，豫排寒风作春温。\n不烦束缊资游说，聊復游贤报国恩。\n自笑野人卧穷巷，负暄方拟献天阍。",
        "dynasty": "宋",
        "collection_info": null
    },
    {
        "uuid": "28a8dcfce079075cdd13e1ee50178eef",
        "title": "独宿直舍",
        "author": "刘敞",
        "content": "谈笑从容宫漏稀，高轩去尽掩重屝。\n风含玉宇霜威劲，月上疏窗烛影微。\n周衞相望諠夕警，炉香不断护朝衣。\n尘躯更觉仙山峻，旅梦端从江海归。",
        "dynasty": "宋",
        "collection_info": null
    },
    {
        "uuid": "ca83e9f4bb13218ad2785c8b43509cd6",
        "title": "五月望日赴紫宸谒待旦假寐",
        "author": "刘敞",
        "content": "半夜北风天反寒，倒衣惊问紫宸班。\n云容不辨阴晴际，月色犹迷爽晦间。\n独喜鸣鷄应钟漏，正怜残梦识江山。\n濯缨簪笔初无补，空愧纷纷数往还。",
        "dynasty": "宋",
        "collection_info": null
    },
    {
        "uuid": "149e09303d76d89197ab844d048e0beb",
        "title": "送李留后守东平",
        "author": "刘敞",
        "content": "少壮去人如水流，似君那作待祠侯。\n高谈毎及功名际，出守真寛圣主忧。\n麾下百城包海岱，道旁千骑拥貔貅。\n家声时论俱辉赫，世将宁为好畤羞。",
        "dynasty": "宋",
        "collection_info": null
    },
    {
        "uuid": "39eae2b04b3be2a8134bf42c0111c200",
        "title": "题连理亭",
        "author": "刘敞",
        "content": "灵光芜灭泮宫平，三百年中独此亭。\n无復乔林见连理，尚传高栋出穷溟。\n疏帘清簟宜炎日，菀柳长梧半广庭。\n卧向汶篁惭蓟植，燕山都欲负刋铭。",
        "dynasty": "宋",
        "collection_info": null
    },
    {
        "uuid": "b1124b26835dc74b4574a62a9b09c148",
        "title": "答陈州通判廷评同年",
        "author": "刘敞",
        "content": "黄门献赋接羣贤，上国知名独累年。\n不谓招徕从隗始，至今惭愧在卢前。\n簿书几废三余学，绳墨空勤一割铅。\n还喜迁乔友声近，高山流水入清絃。",
        "dynasty": "宋",
        "collection_info": null
    },
    {
        "uuid": "ec724f73a26fe123395fe393824ba24c",
        "title": "麃子岭帐馆寄隐直",
        "author": "刘敞",
        "content": "离肠易感岁华催，更席龙沙望紫台。\n持节不眠宵自永，听笳无事泪空摧。\n扁舟何处山阴雪，驿使他年岭上梅。\n欲寄一书愁已乱，天边应候客星回。",
        "dynasty": "宋",
        "collection_info": null
    },
    {
        "uuid": "880bf3d2270a2b9b6c8afa94767ac63e",
        "title": "过中京走马上平安奏状",
        "author": "刘敞",
        "content": "载驱冬岁极河源，状奏今朝款帝阍。\n目断白云浮魏阙，心先飞骑向中原。\n揣摩讵试衡人术，感激空衔国士恩。\n犹使匈奴戴黄屋，南归惭弔陆公魂。",
        "dynasty": "宋",
        "collection_info": null
    },
    {
        "uuid": "76b3b46ff77a834bcf42c64110fe0261",
        "title": "冀州正月十六日饮席",
        "author": "刘敞",
        "content": "月缺雪残云乱飞，千灯相照续长辉。\n寒欺短夜禁杯酒，春入东风试舞衣。\n老惜佳辰经岁得，醉惊陈迹出门非。\n渔阳鼓节尤悲壮，知我新从万里飞。",
        "dynasty": "宋",
        "collection_info": null
    },
    {
        "uuid": "a2d1634e3e593625ebea5c2fec85174b",
        "title": "无双亭观琼花赠圣民",
        "author": "刘敞",
        "content": "东风万木竞纷华，天下无双独此花。\n那有灵霙凌暖日，不为琪树隔流沙。\n祠城寂寂春空老，江雨冥冥日易斜。\n仙品国香俱绝妙，少倾高兴尽流霞。",
        "dynasty": "宋",
        "collection_info": null
    },
    {
        "uuid": "96994a55a36f8c1032f36b37a6b8b001",
        "title": "园人献芍药",
        "author": "刘敞",
        "content": "淮海由来草木夭，春工殊復自娇娆。\n始知隋苑多佳丽，未觉吴宫久寂寥。\n冰雪肌肤明绰约，云霞衣服润飘萧。\n一枝漫取堪谁赠，老去风情不自聊。",
        "dynasty": "宋",
        "collection_info": null
    },
    {
        "uuid": "ba298773110d36a03766d90a310eb85b",
        "title": "雨中北轩晚寝",
        "author": "刘敞",
        "content": "树色禽声相与閒，吾庐仍共一枝安。\n浮云蔽日绵绵雨，积水婴城惨惨寒。\n还恐百芳从此歇，不知后土几时干。\n闭关高枕交游绝，一梦江湖意绪寛。",
        "dynasty": "宋",
        "collection_info": null
    },
    {
        "uuid": "b1b9ff27079801e9cb4c48ac02a86445",
        "title": "和府公多叶榴花",
        "author": "刘敞",
        "content": "翠条红蘂映贫家，笑倚熏风拂露华。\n重疉火云烧落日，浅深金鼎矗丹砂。\n多情强自含春恨，不语那能学舘娃。\n但寄一枝共醉赏，试将颜色比裙纱。",
        "dynasty": "宋",
        "collection_info": null
    },
    {
        "uuid": "255ef8a28e244d928cfedb1e4cf9e3dd",
        "title": "寄谢霍丘静乐亭",
        "author": "刘敞",
        "content": "城西陵谷几推移，仍有中亭玉树枝。\n从政真同傲吏隐，赏心能与古人期。\n诛茅改筑成芳榭，引水交流涨曲池。\n闻道小山多丽句，还因春草梦新诗。",
        "dynasty": "宋",
        "collection_info": null
    },
    {
        "uuid": "b7e676800f3f4f0678d88580c889026e",
        "title": "昼寝",
        "author": "刘敞",
        "content": "屋边高树绿云阴，堂下清池碧玉深。\n卧想溪山迷远近，梦为鱼鸟或飞沉。\n治逢平日如无事，老觉衰容稍见侵。\n聊取南华寄齐物，不为东武极悲吟。",
        "dynasty": "宋",
        "collection_info": null
    },
    {
        "uuid": "dd75be911ca884e7611f98f5389c39e7",
        "title": "雨中家人致酒",
        "author": "刘敞",
        "content": "急雨连宵昼不收，草堂晨起似新秋。\n山歌倚瑟清无赖，野馔随樽特自优。\n追古最宜真浑沌，旁骚仍有畔牟愁。\n纶巾搭脑醒还醉，得此尧民已甚休。",
        "dynasty": "宋",
        "collection_info": null
    },
    {
        "uuid": "68042934dba90238def30e8e00f82b8f",
        "title": "答令狐司封使君舟中见寄",
        "author": "刘敞",
        "content": "汝颍相从弥十年，江楼今日迟归船。\n自惊物役还如昔，但觉诗情更爽然。\n寥落莺花千骑裏，苍茫烟雨万山前。\n未知后会仍何地，彊醉春风酒似泉。",
        "dynasty": "宋",
        "collection_info": null
    },
    {
        "uuid": "06e579668943556c35ee46d11a59d0a3",
        "title": "次韵和春卿城西同步",
        "author": "刘敞",
        "content": "夕光郄射戍楼红，野色遥瞻百里中。\n玉帐坐休铃下卫，春衣行试舞雩风。\n招擕直许威仪略，戏笑深矜意气融。\n流水高山俱在眼，知公令望共无穷。",
        "dynasty": "宋",
        "collection_info": null
    },
    {
        "uuid": "320c643298220aee51ccdc0523a37d3c",
        "title": "往得南岳玄猿特善啸立秋后风雨颇凉声尤清绝怜其山林之思为作七言",
        "author": "刘敞",
        "content": "薄云疏雨湿风枝，衡岳猿啼忆此时。\n回首那无万里感，向人时作一声悲。\n钟仪故有南冠恨，荘舄犹多旧国思。\n车马纷纷九域客，路傍翻笑断肠为。",
        "dynasty": "宋",
        "collection_info": null
    },
    {
        "uuid": "e7e4042a0635181391a4271eef616fca",
        "title": "过思乡岭南茂林清溪啼鸟游鱼颇有佳趣",
        "author": "刘敞",
        "content": "山下回溪溪上峰，清辉相映几千重。\n游鱼出没穿青荇，断蝀蜿蜒奔白龙。\n尽日浮云横暗谷，有时喧鸟语高松。\n欲忘旅思行行远，无奈春愁处处浓。",
        "dynasty": "宋",
        "collection_info": null
    },
    {
        "uuid": "ec80f2bc35cc5a7de1be6528b84d6bb9",
        "title": "题临波亭",
        "author": "刘敞",
        "content": "绿杨芳草旧无蹊，竹坞花源敌剡溪。\n水影时翻高槛动，天形略抱曲城低。\n逢迎野兴鸥双下，点缀春愁莺乱啼。\n宿雨楚山云正满，高楼莫上使人迷。",
        "dynasty": "宋",
        "collection_info": null
    },
    {
        "uuid": "f918bebbbae68842c4e63f0fc4019e2f",
        "title": "至日宴水上呕吐先醉上府公",
        "author": "刘敞",
        "content": "南极微阳中夜新，碧池风物晓来春。\n鼓鼙似动鱼龙伏，旌旆不惊鸥鹭驯。\n东阁于今待贤士，西曹不意吐车茵。\n博阳气度平津学，虽贱犹堪颂得人。",
        "dynasty": "宋",
        "collection_info": null
    },
    {
        "uuid": "0209b8fe94393a395f456684f7f16af4",
        "title": "送沈康学士知常州",
        "author": "刘敞",
        "content": "三科妙选汉台臣，君去分符牧远人。\n富贵须为千骑长，中和好布万家春。\n山川阳羡由来胜，謡俗延陵自古淳。\n曾是倦游覉旅地，送行增羡两朱轮。",
        "dynasty": "宋",
        "collection_info": null
    },
    {
        "uuid": "c875a5f67340caa6783d7f609f03f7ff",
        "title": "送柳舒州",
        "author": "刘敞",
        "content": "金马宿儒当世贤，着书天禄自忘年。\n中和屡以乐职用，九次方为耆老迁。\n何恨一回仍出守，会须千室看鸣絃。\n祗因闭阁江湖上，正想遥心象魏前。",
        "dynasty": "宋",
        "collection_info": null
    },
    {
        "uuid": "92d1cb4819c4a76fc309391088b5897f",
        "title": "送张苏州",
        "author": "刘敞",
        "content": "始上蓬邱肃羽仪，旧更台省着清规。\n怀章又下芙蓉阙，候骑先瞻鸟隼旗。\n楚泽潦收腾驾远，广陵涛起渡江迟。\n吴中事事皆奇胜，还见风流太守诗。",
        "dynasty": "宋",
        "collection_info": null
    },
    {
        "uuid": "067c19429b5e123b5d886c5e45a87bab",
        "title": "送刁越州",
        "author": "刘敞",
        "content": "笑持符印下瀛州，真得千岩万壑游。\n父老为郎无自苦，鑑中行乐不知秋。\n居人旧俗多姚姒，幕府连城半斗牛。\n太守会兼四千石，玺书宁復久淹留。",
        "dynasty": "宋",
        "collection_info": null
    },
    {
        "uuid": "921e0ddca37a97721e885bf41a3efc41",
        "title": "送修撰张待制知越州",
        "author": "刘敞",
        "content": "倦簪华笔直承明，自请分符江外行。\n真得蓬莱为治所，径从云汉濯尘缨。\n山游访古穷书穴，春事劭农见象耕。\n若向鑑中望明月，会吟还肯寄新声。",
        "dynasty": "宋",
        "collection_info": null
    },
    {
        "uuid": "a8423296c860e03962a87302160c0ae9",
        "title": "送张兵部知遂州",
        "author": "刘敞",
        "content": "锦帐郎官锦里贤，皁衣休直綵衣还。\n怀章过邸惊羣吏，建节乘春感旧关。\n道侧壶浆积遗爱，里中牛酒庆承颜。\n朝廷孝治君先布，更听传歌太学间。",
        "dynasty": "宋",
        "collection_info": null
    },
    {
        "uuid": "3e055ab6f6f46e1c4ec7ee2fe006ccec",
        "title": "送彭待制知瀛州",
        "author": "刘敞",
        "content": "赵北燕南如掌平，定知台选寄长城。\n雅歌不废军中乐，缓带能令塞外清。\n倾盖由来欣意气，着鞭从此想功名。\n灞池送目邯郸道，倚瑟空多惜别声。",
        "dynasty": "宋",
        "collection_info": null
    },
    {
        "uuid": "154ad28cea7b7d9719493b0dc761c6ae",
        "title": "同邻几持国过杜和州",
        "author": "刘敞",
        "content": "江南太守水斋居，残雪层冰正满渠。\n忽忆山阴乘兴往，可怜心抱向人摅。\n放歌浩荡惊狂客，换酒从容解佩鱼。\n四座欢衷两倾倒，归鞍欲犯夕钟初。",
        "dynasty": "宋",
        "collection_info": null
    },
    {
        "uuid": "9849788da0fe551ac105a33daf038315",
        "title": "寄献臣",
        "author": "刘敞",
        "content": "通塞由来自有期，奏书未上莫嗟咨。\n锥藏勉后三千客，舌在须强百万师。\n固有青云堪自致，暂虚丹桂不为迟。\n如今相府闻名甚，应以雄文荐赤墀。",
        "dynasty": "宋",
        "collection_info": null
    },
    {
        "uuid": "4cb2810920474ab1858cf713fe4d91b2",
        "title": "离京后寄贡甫隐直",
        "author": "刘敞",
        "content": "清川如带屡回环，信宿犹居百里间。\n敢恨淹留同桂渚，正怜风雨似梁山。\n月残虚魄无由共，云映高楼不可攀。\n郄怪梦中翻识路，化为蝴蝶一飞还。",
        "dynasty": "宋",
        "collection_info": null
    },
    {
        "uuid": "b32dff13bb358687f098755e45ed3144",
        "title": "伯镇出都后见寄",
        "author": "刘敞",
        "content": "疉鼓鸣笳太守船，都人倾注似登仙。\n旧游俯仰成陈迹，离思纷纭遶别絃。\n愁目青枫空自极，素书双鲤不忘传。\n恐君未得江湖乐，追诏方将急用贤。",
        "dynasty": "宋",
        "collection_info": null
    },
    {
        "uuid": "e6aeb92bb2aec1b6e030a6c5475e07af",
        "title": "寄刘景烈",
        "author": "刘敞",
        "content": "汉设重关斥塞垣，诏移飞将护秋屯。\n胡人无復窥南牧，燕客时应祭北门。\n清酒肥牛宴长日，轻车精骑猎平原。\n少年真得军中乐，况復诗书盛讨论。",
        "dynasty": "宋",
        "collection_info": null
    },
    {
        "uuid": "861f1c7626155215aaa1f27230d12dfd",
        "title": "寄隐直",
        "author": "刘敞",
        "content": "江汉相思山万里，君家少室定西东。\n年华过去如流水，心事差池似老翁。\n一世共争蜗角上，微生多付酒杯中。\n穷途何必多垂涕，吾更冥冥笑阮公。",
        "dynasty": "宋",
        "collection_info": null
    },
    {
        "uuid": "ab0dbff00ff7fc74260ae517ab637ea6",
        "title": "寄王二十",
        "author": "刘敞",
        "content": "昔借君家杜甫集，无端卧疾不曾编。\n近从霅上吴员外，復得遗文数百篇。\n夫子删诗吾岂敢，古人同疾意相怜。\n新书不惜传将去，怅望秦城北斗边。",
        "dynasty": "宋",
        "collection_info": null
    },
    {
        "uuid": "df5987ee702b6bc01e5621338757b614",
        "title": "新居陈州城下读书作",
        "author": "刘敞",
        "content": "诛茅负郭楚人居，泌水衡门自有余。\n数困米盐希辟谷，素轻农圃重捐书。\n绝粮尼父期先进，画卦羲皇序古初。\n千世风流尚在眼，百年贫病不欺予。",
        "dynasty": "宋",
        "collection_info": null
    },
    {
        "uuid": "5d151a9db209e7a652100cecd3587fe6",
        "title": "读汉书",
        "author": "刘敞",
        "content": "贾谊求为典属国，终军愿得使匈奴。\n和亲不及当时策，慷慨犹为大丈夫。\n百年强敌轻中国，一世奇功悲腐儒。\n闻道边民尚严警，异时回首恨江湖。",
        "dynasty": "宋",
        "collection_info": null
    },
    {
        "uuid": "ff9060bdf4cbe90635b6403d08695f82",
        "title": "连雨三日东轩读书",
        "author": "刘敞",
        "content": "雨中无復故人居，寂寞闭门三日余。\n郄信袁安似有道，未知原宪定何如。\n浮云极目无由卷，积藓侵阶不易除。\n正赖高眠堪自遣，时时纷乱满床书。",
        "dynasty": "宋",
        "collection_info": null
    },
    {
        "uuid": "2b345e337810b3be53398fb7a41a4e3c",
        "title": "次韵滕岳州谢王南郡酒",
        "author": "刘敞",
        "content": "谁信专城千骑居，空斋图籍两三厨。\n销忧尽付鸱夷酒，乘兴兼忘阮籍涂。\n爱客谁先魏公子，长贫郄爱范莱芜。\n归轩仍有东门饯，显父还须至百壶。",
        "dynasty": "宋",
        "collection_info": null
    },
    {
        "uuid": "e20a76f0b6d250a235de90def8c155ed",
        "title": "和章伯镇",
        "author": "刘敞",
        "content": "南上湘潭谁记初，北还宣室受釐余。\n共怜贾傅才无敌，真作扬雄老着书。\n调笑羣驺饥欲死，去来千骑乐何如。\n洞庭木下鲈鱼熟，三嘆新诗重起予。",
        "dynasty": "宋",
        "collection_info": null
    },
    {
        "uuid": "935cb1b590b389684f50cd4eeda1828f",
        "title": "和滕巴陵寄张虢州",
        "author": "刘敞",
        "content": "明府功名期壮年，滞留中路鬓成斑。\n岂知汲黯轻为郡，真为刘伶善闭关。\n归梦未尝离帝所，谪仙宁久混人间。\n会看使者持三节，缓带轻裘且自閒。",
        "dynasty": "宋",
        "collection_info": null
    },
    {
        "uuid": "6cacc8e23b3aee885215a60f3d62f0e6",
        "title": "寄杨子华阁老使君",
        "author": "刘敞",
        "content": "吾丘不乐直承明，固请分符关外行。\n赐册最荣批鳯尾，离羣独恨出龙城。\n壮谋欲负腰间组，愁思空摇塞外旌。\n尘土满衫头半白，一闻班马不胜情。",
        "dynasty": "宋",
        "collection_info": null
    },
    {
        "uuid": "78b7d18319a8336ecf3e4fe83df636a3",
        "title": "风雨",
        "author": "刘敞",
        "content": "晚云蒸雨泻惊湍，积水浮城五月寒。\n卑湿向人如楚泽，风尘回首忆长安。\n岁华徂暑参差尽，旅舘怀归去就难。\n自昔梁山有遗操，试凭繁手一清弹。",
        "dynasty": "宋",
        "collection_info": null
    },
    {
        "uuid": "d1f83c7242d2bac062aa87e6550073ee",
        "title": "重过华阴马上口占寄李君锡王懿臣薛师政三漕",
        "author": "刘敞",
        "content": "三岁重过二华间，衰年弥觉厌尘喧。\n自知碌碌初无补，正是纷纷不惮烦。\n江壁向来忧郑客，鼎湖今日望轩辕。\n修门渐近翻鸣咽，满面风埃涕泪痕。",
        "dynasty": "宋",
        "collection_info": null
    },
    {
        "uuid": "fee3395fc45b5eb9ed0b1ae9d743a4f4",
        "title": "过中京后寄和贡两弟",
        "author": "刘敞",
        "content": "归鞍蹀躞弄轻尘，满眼韶光破宿云。\n去国几愁歌白纻，上天真喜望缇羣。\n华林雪尽莺先啭，广陌风多草竞熏。\n我欲还家千日饮，益须酿酒张吾军。",
        "dynasty": "宋",
        "collection_info": null
    },
    {
        "uuid": "0d9a95e769ca74209ab6554c1c34a196",
        "title": "舍弟东还病中口占七言奉寄景仁彝唐公甫",
        "author": "刘敞",
        "content": "眼暗头昏逾十旬，涔涔终岁髮华新。\n幽如羑里迷天路，醉似中山与鬼邻。\n闭阁郄怜廷掾力，废书弥信道家淳。\n修门已后君无恙，试枉招魂慰满身。",
        "dynasty": "宋",
        "collection_info": null
    },
    {
        "uuid": "74465ca2b7984373ff7095861bcbcf9c",
        "title": "句容刘同年寄示游山诗及术煎",
        "author": "刘敞",
        "content": "江外三峰倚碧天，古来相续几神仙。\n自无飞骨何由到，赖有新诗尚许传。\n饵术始知堪度世，听松真得自忘年。\n会驱鸡犬从君隐，与择华阳数亩田。",
        "dynasty": "宋",
        "collection_info": null
    },
    {
        "uuid": "83c0b43c21a4250c82bdd73f459630c1",
        "title": "登城",
        "author": "刘敞",
        "content": "前岁登城日几回，去年犹记隔辰来。\n老侵筋力铢铢减，慵坏心情寸寸灰。\n幸有风光相挽引，那无宾友共追陪。\n北台好在中秋月，便是重阳菊蘂开。",
        "dynasty": "宋",
        "collection_info": null
    },
    {
        "uuid": "d01a7f0e07744ffa330fe22ea908fce6",
        "title": "喜春卿自陜归",
        "author": "刘敞",
        "content": "休汝曾更月旦评，几年漂泊倦尘冥。\n神峰好在岩岩石，符采依然两两星。\n天禄自嫌书尚白，绛帷犹喜眼犹青。\n召南风什知多少，一一亲弦更许听。",
        "dynasty": "宋",
        "collection_info": null
    },
    {
        "uuid": "be03b98d212f9ef963de29fbfd739d69",
        "title": "闻莺",
        "author": "刘敞",
        "content": "舍南舍北柳阴阴，竟日啼莺不自禁。\n羁旅可怜还择木，间关似欲向知音。\n鴂鶗无事催芳草，燕雀相喧守旧林。\n幽独闭门惊岁晚，固烦求友慰愁心。",
        "dynasty": "宋",
        "collection_info": null
    },
    {
        "uuid": "3fff68062cc76c4366dbb497766348d0",
        "title": "寄贡甫时迁居城南水上",
        "author": "刘敞",
        "content": "城南风物似江湖，卜筑尤宜近水隅。\n俗薄容垂真钓否，庭閒得种此君无。\n关身调度惟存剑，适意图书略满厨。\n心远地偏俱可喜，免逢甲马与尘涂。",
        "dynasty": "宋",
        "collection_info": null
    },
    {
        "uuid": "8318251be8bea21a74a576b1c305ef7c",
        "title": "中使传宣二月一日史院赐御筵某亦预召作七言呈禹玉真孺景仁三内翰",
        "author": "刘敞",
        "content": "虞书纪典上稽唐，鲁史传经近属商。\n刻玉春山瞻气象，积星东壁聚鈎芒。\n朝思膏饫懽情洽，天令中和尽刻长。\n虽引客卿讥子墨，翰林还许望清光。",
        "dynasty": "宋",
        "collection_info": null
    },
    {
        "uuid": "9cc3aa6f9161bfcee54422b7f22cf798",
        "title": "答次道学士",
        "author": "刘敞",
        "content": "世路相逢难自期，江城三岁想琼枝。\n宁知邂逅驱千骑，亦復东南寄一麾。\n把酒聊同醉乡乐，看花欲后麦秋时。\n旧都红药犹堪赏，不负风流谢客诗。",
        "dynasty": "宋",
        "collection_info": null
    },
    {
        "uuid": "4682f16b5ef7b6dd8b7cac15f2f2b70f",
        "title": "送陜府祖学士",
        "author": "刘敞",
        "content": "承明持槖倦徂年，自陜分符得近关。\n人物风流二南后，山河形势两周间。\n莫嗟落魄书犹白，共许优游鬓未斑。\n数醉申湖好风月，传车行且趣君还。",
        "dynasty": "宋",
        "collection_info": null
    },
    {
        "uuid": "b16a2af868bb58b7f1fa6986f6d3df8a",
        "title": "酒席赠钦圣提刑学士",
        "author": "刘敞",
        "content": "弃捐不预朝廷议，落莫真成老秃翁。\n放眼能寛蜀郡礼，高贤信有古人风。\n都门倐忽三年别，樽酒淹留一笑同。\n还有野歌随拙舞，肯敎庭炬彻明红。",
        "dynasty": "宋",
        "collection_info": null
    },
    {
        "uuid": "08e87a20490a82696d352f2ecdab6ff7",
        "title": "秋日和韵",
        "author": "刘敞",
        "content": "禁垣清切近云霓，楚客逢秋意亦悲。\n拙学由来玄尚白，敝裘何意素成缁。\n解嘲郄笑朱丹毂，迕俗兼惩百一诗。\n短景正须棋玩岁，薄寒宁厌酒盈巵。",
        "dynasty": "宋",
        "collection_info": null
    },
    {
        "uuid": "d1fc6b0bbc23bc0a6b8eb74a0349da8c",
        "title": "涵虚阁昼卧",
        "author": "刘敞",
        "content": "池水无波清照心，庭柯交让绿成阴。\n游鱼自与江湖阔，翔鸟不期山谷深。\n身外悠悠日復夜，世间扰扰古犹今。\n寄愁天上从吾乐，高卧聊为招隐吟。",
        "dynasty": "宋",
        "collection_info": null
    },
    {
        "uuid": "ab2a45f86390d12d5175f600b396c520",
        "title": "于司録东园",
        "author": "刘敞",
        "content": "辟疆园圃厌城闉，闻道池台事事新。\n自置一樽消永日，别留槃石待幽人。\n雨添草色迷三径，风散花香入四邻。\n亦欲肩舆乘兴去，主人何必旧相亲。",
        "dynasty": "宋",
        "collection_info": null
    },
    {
        "uuid": "0837478543f04ce412991124f2368ff1",
        "title": "送刘郎中监灵仙观尽室而往",
        "author": "刘敞",
        "content": "华髪星郎七十余，碧山遥访羽人居。\n白石不为天上药，淮南欲试枕中书。\n长缨自濯沧浪水，高盖仍瞻驷马车。\n福地神仙应易致，几时南岳侯乘舆。",
        "dynasty": "宋",
        "collection_info": null
    },
    {
        "uuid": "1b568786512dccf966eda105e5e7e65d",
        "title": "奉和诸公御制后苑赏花钓鱼",
        "author": "刘敞",
        "content": "四照繁英拂槛开，九重芝盖赏春来。\n卿云共和光华旦，瑞雾偏凝沆瀣杯。\n池藻跃鱼波淡荡，林光倾日景徘徊。\n淮阳闭阁头今白，梦达钧天惜未陪。",
        "dynasty": "宋",
        "collection_info": null
    },
    {
        "uuid": "6d5e68d5361350508b0cbdb004b562c0",
        "title": "秋晚西楼",
        "author": "刘敞",
        "content": "微霜欲堕木叶脱，积潦已收天宇清。\n皎皎日华映林莽，潇潇风色闭柴荆。\n正怜戎马秋防塞，何处悲笳暮绕城。\n回首浮云满西北，七哀还见古人情。",
        "dynasty": "宋",
        "collection_info": null
    },
    {
        "uuid": "c26366d20dc764696ec439a7f3ace617",
        "title": "送刘中允涣年五十余以颕上县令致仕卜居庐山",
        "author": "刘敞",
        "content": "五柳先生厌俗纷，拂衣归去卧江滨。\n松菊还同昔人好，山川復似向时新。\n瀑泉飞雪千岩晚，仙杏蒸霞万树春。\n亦欲扁舟乘兴往，沧浪借取濯埃尘。",
        "dynasty": "宋",
        "collection_info": null
    },
    {
        "uuid": "5cc8bb5c2651a230a194b6f74d755828",
        "title": "答令狐司封求酒",
        "author": "刘敞",
        "content": "冯公郎隐髪苍苍，拨弃尘烦得醉乡。\n富贵两行安用圣，沧浪独醒讵非狂。\n顾惭宿酿能千日，远愧深衷颂短章。\n当就天公借北斗，更倾东海益君觞。",
        "dynasty": "宋",
        "collection_info": null
    },
    {
        "uuid": "2175b0fea93ab338c2fc700a6867b1dd",
        "title": "持礼北庭回示希元并寄之翰彦猷当世",
        "author": "刘敞",
        "content": "肃承朝命谒穹庐，郄卧空床涕满裾。\n不敢復论天下事，更能重读箧中书。\n男儿战死自无恨，国势倒悬谁为摅。\n我本不来人强我，百年空使愧相如。",
        "dynasty": "宋",
        "collection_info": null
    },
    {
        "uuid": "6fae9d21b0ef82aeb41967ac26d8b2e2",
        "title": "闻莺",
        "author": "刘敞",
        "content": "阴阴老树连村路，羃羃轻烟过雨天。\n长爱禽声能永日，似于莺友欲忘年。\n朱缨紫椹看齐熟，深巷荒城得屡迁。\n朗咏谢公池上作，勿惊春物变熏絃。",
        "dynasty": "宋",
        "collection_info": null
    },
    {
        "uuid": "614b7898a111045d2581f02a7b50c72a",
        "title": "元日发古北口寄禹玉直孺昌言三阁老",
        "author": "刘敞",
        "content": "桂酒椒盘共发春，山川虽旧物华新。\n仲尼鲁史王正月，泰帝河图岁甲寅。\n玉殿耸闻斟白兽，火城想见接清尘。\n应怜二使星安在，北斗杓端析木津。",
        "dynasty": "宋",
        "collection_info": null
    },
    {
        "uuid": "d6327d291390b3c9133393170f58b766",
        "title": "立春后游杜城陈丞相郊园",
        "author": "刘敞",
        "content": "韦杜胜游谁可寻，相君旧隐对云岑。\n水渠婉转蛟蛇活，霜竹参差孔翠深。\n故老能言卧龙地，儿童不用满籯金。\n郡斋殊负青山郭，空挹芳樽慰客心。",
        "dynasty": "宋",
        "collection_info": null
    },
    {
        "uuid": "177e3348891a96d9b7e95254604a6cb2",
        "title": "至日登楼",
        "author": "刘敞",
        "content": "南极阳生天地新，高楼气色已含春。\n得无鸿鴈翻归翼，应有龙蛇动蛰鳞。\n亦復书云占楚歳，不辞为寿引湘醇。\n甘泉从祀虽能赋，怅望鈎陈拥北辰。",
        "dynasty": "宋",
        "collection_info": null
    },
    {
        "uuid": "b33aad8a0023e9ad84e41468a17e0ef7",
        "title": "久雨",
        "author": "刘敞",
        "content": "长至须臾二月来，朔云零雨未尝开。\n阴藏昼景长绣线，寒夺阳和潜律灰。\n宿翼困冰多后鴈，暗香漂水惜残梅。\n撩晴召暖无他术，安得凉风一夜回。",
        "dynasty": "宋",
        "collection_info": null
    },
    {
        "uuid": "89522fd206689607e193f54db603b3e6",
        "title": "同邻几伯镇观秘阁壁上苏子美草书",
        "author": "刘敞",
        "content": "苏子佯狂不自疑，汉庭籍甚莫言非。\n放歌金马居常醉，穷老沧洲不更归。\n浮世功名均梦寐，平生翰墨独光辉。\n壁间数字龙蛇动，神物通神亦恐飞。",
        "dynasty": "宋",
        "collection_info": null
    },
    {
        "uuid": "cc66cb5684f12b38110ec029c649734b",
        "title": "立春",
        "author": "刘敞",
        "content": "腊去春归意可怜，久为羁客海西偏。\n温风泛泛生卮酒，和气融融媚管絃。\n剪綵直为儿女戏，土牛向自国家传。\n事情争爱新翻掷，还道今年胜去年。",
        "dynasty": "宋",
        "collection_info": null
    },
    {
        "uuid": "57775138316d905c22abcd2a8dbc7f12",
        "title": "立春日紫宸拜赐归持国见率同过江十不行",
        "author": "刘敞",
        "content": "蓬莱佳气旧无时，春物迎新特更宜。\n燕识玉箱来自早，漏随宫线报还迟。\n沟声破冻纔通苑，酒力含风易满卮。\n蓬鬓不堪双綵胜，懒随君向习家池。",
        "dynasty": "宋",
        "collection_info": null
    },
    {
        "uuid": "ac502c298c177b2b3a24588e235f33f8",
        "title": "贺隐直",
        "author": "刘敞",
        "content": "寂寞三年倦一飞，知音不限向来希。\n虽然主簿非高士，犹喜分曹近太微。\n吏部铨中超俗状，京官班首望天威。\n汉儒多有司空掾，努力新书更发挥。",
        "dynasty": "宋",
        "collection_info": null
    },
    {
        "uuid": "b4eb3cd47e73c7bd51e5bde738fb24b9",
        "title": "送杨景修秘校归",
        "author": "刘敞",
        "content": "武夷曾孙尘外仙，手擕桂枝归故山。\n夸乡始信一经是，衣锦不须三组还。\n蓬莱观书聊復尔，枳棘栖鸾殊未然。\n野人放荡辱先进，惭愧竹林诸阮间。",
        "dynasty": "宋",
        "collection_info": null
    },
    {
        "uuid": "fa6eeabfdc36a91c60cd120861fd1b68",
        "title": "答校书郎孙侔少述",
        "author": "刘敞",
        "content": "金华劝讲愧通经，铜虎分忧强请行。\n千骑亦知翁子贵，一麾谁觉仲容轻。\n西宾落莫空遗俗，北斗阑干有旧城。\n欲作过秦无与语，故人高论忆盱衡。",
        "dynasty": "宋",
        "collection_info": null
    },
    {
        "uuid": "beb8f925151bceb415ed09ee7b8628fb",
        "title": "次韵奉答屯田宋员外",
        "author": "刘敞",
        "content": "汗血龙文千里驹，长楸未试跼庭隅。\n一麾几老诸侯相，五日初还建礼趋。\n独得鳯毛惊众目，相望花蕚照亨衢。\n白头漫感悲秋赋，自笑妨贤此禁涂。",
        "dynasty": "宋",
        "collection_info": null
    },
    {
        "uuid": "a97f66ffc048e04b00d0bc0e65200ccf",
        "title": "为转运沈郎中题",
        "author": "刘敞",
        "content": "宝轴牙籤三万余，中园华宇荫清渠。\n风流復见郊居赋，荣观归乘使者车。\n俯仰江山乐无有，优游文籍昔谁如。\n何当去此从君语，尽得平生未见书。",
        "dynasty": "宋",
        "collection_info": null
    },
    {
        "uuid": "a3efa89f3da47e4c3c7e88c05353c63a",
        "title": "题溪堂",
        "author": "刘敞",
        "content": "苏侠遗懽小洞庭，高堂殊恨曲池平。\n山川满目仍非昔，鱼鸟依人自不惊。\n琐细幽花相妩媚，回环流水共澄清。\n秋风初足江湖意，不作鲈莼万里情。",
        "dynasty": "宋",
        "collection_info": null
    },
    {
        "uuid": "6b0cf4c73d6ed7a6a4c846086b459423",
        "title": "和伯镇初拜湖州",
        "author": "刘敞",
        "content": "君向江湖领一麾，亲欢自与宿心期。\n腰间紫绶新光彩，都内青钱厚宠私。\n廐吏莫催乘传去，诏恩方许戌瓜时。\n碧澜堂上青山下，烂醉寻春亦未迟。",
        "dynasty": "宋",
        "collection_info": null
    },
    {
        "uuid": "78b45559ca5684b5a74b19abe36d18f0",
        "title": "和韩司谏移亳宫双桧植于道山",
        "author": "刘敞",
        "content": "仙子分根白鹿檀，定知高峭出岩端。\n浓云借色曾无变，初日移阴渐可观。\n风外共成苍鹤舞，夜深齐作翠幢看。\n人今俟尔为梁栋，慎勿轮囷取自安。",
        "dynasty": "宋",
        "collection_info": null
    },
    {
        "uuid": "e6610b6756b8c33fea3515c6d3105a50",
        "title": "新秋",
        "author": "刘敞",
        "content": "七月荆人亦具裘，朔风飒飒动昭丘。\n巫峡出云杳无定，洞庭飞月绝堪愁。\n长歌濯足沧浪水，回首开襟西北楼。\n宇宙歊蒸暂潇洒，小山青桂与淹留。",
        "dynasty": "宋",
        "collection_info": null
    },
    {
        "uuid": "b7078a1bf6b1f5f2ae3f1e68b16c1696",
        "title": "和宿直晨出遂赴奉慈斋告寄持国子履",
        "author": "刘敞",
        "content": "玉殿鸣鞘闢寝闱，银台归骑蹀霜蹄。\n楼光已映朝霞动，树色犹衔宿霭迷。\n身贵承明翻厌直，岁穷樽酒幸招擕。\n太常几日休斋禁，亦欲从公醉似泥。",
        "dynasty": "宋",
        "collection_info": null
    },
    {
        "uuid": "dcb0ad9b2383d209f5b2c048ab4675c7",
        "title": "游平山堂寄欧阳永叔内翰",
        "author": "刘敞",
        "content": "芜城此地远人寰，尽借江南万疉山。\n水气横浮飞鸟外，岚光平堕酒杯间。\n主人寄赏来何暮，游子销忧醉不还。\n无限秋风桂枝老，淮王先去可能攀。",
        "dynasty": "宋",
        "collection_info": null
    },
    {
        "uuid": "4fd1405fe3c4e9b3f81a7fd6208936df",
        "title": "再游平山堂",
        "author": "刘敞",
        "content": "背城历历纔十里，经岁悠悠能一来。\n可惜薄书捐白日，强从宾客宴平台。\n暮云自与千山合，醉眼时令万宇开。\n老子谁怜兴不浅，黄花欲落更添杯。",
        "dynasty": "宋",
        "collection_info": null
    },
    {
        "uuid": "69deb9355fda607b4e5563aa3824d103",
        "title": "病中口占七言奉送前成都尹吕宝臣龙图还朝",
        "author": "刘敞",
        "content": "开远故城长乐坡，三年从此送君过。\n宦游不道相逢少，愁病何堪惨别多。\n强敌犹知奉威信，巴童莫忘习中和。\n庙堂应趋缁衣拜，少缓离亭白玉珂。",
        "dynasty": "宋",
        "collection_info": null
    },
    {
        "uuid": "caf0f3b906a7319cea94397350517a5d",
        "title": "月夜独酌",
        "author": "刘敞",
        "content": "凉月破云涵碧霄，暂怜庭宇断尘嚣。\n露翻高树光明灭，风度疏篁影动摇。\n惊鹊似投人处息，暗虫如恨歳华凋。\n短歌薄酒清辉裏，百感先秋不自聊。",
        "dynasty": "宋",
        "collection_info": null
    },
    {
        "uuid": "03824eece830cfc58e4cc08a2ac40788",
        "title": "奉和永叔雨中见寄",
        "author": "刘敞",
        "content": "泥涂后土未曾亁，骑马相过行路难。\n卧听鷄鸣知景晦，起逢花谢惜春残。\n银台幸阕连宵直，樽酒能谋尽日懽。\n红药苍苔虽寂寞，多情肯作旧游看。",
        "dynasty": "宋",
        "collection_info": null
    },
    {
        "uuid": "386317574734e09eb55c20c86ae52998",
        "title": "城楼晚望",
        "author": "刘敞",
        "content": "长夏淮天郄似秋，居人未解白貂裘。\n云起岱山时涨雨，风迎沧海欲横流。\n日边渇问长安使，天际频瞻贾客舟。\n自是七哀宜写望，不关非土故登楼。",
        "dynasty": "宋",
        "collection_info": null
    },
    {
        "uuid": "100ad0862b7b4473f0ed519fe7c9b7c2",
        "title": "答宋都官游骊山见寄",
        "author": "刘敞",
        "content": "华清宫殿映春晖，未醉三晡莫遽归。\n人事废兴犹可记，风光流转不相违。\n歌临灞岸朱絃脆，走度章台汗马肥。\n自是秦川贵公子，城隅相望不能飞。",
        "dynasty": "宋",
        "collection_info": null
    },
    {
        "uuid": "50496291453d6bd4a7b48cc2fcd58765",
        "title": "和孙少述题虎丘",
        "author": "刘敞",
        "content": "吴墟秦烬灭遗踪，谁见千岩锁梵宫。\n化出楼台双树外，密移天地一壶中。\n石形虎踞森相向，剑气龙盘冷射空。\n羁宦无由蜡山屐，因君诗句梦江束。",
        "dynasty": "宋",
        "collection_info": null
    },
    {
        "uuid": "cec08bdfe49f4eb07db56d21616469b2",
        "title": "和孙侔鴈荡山二首  其一",
        "author": "刘敞",
        "content": "鳌翻溟涨折灵山，漂落尘区莽眇间。\n自有神仙护真境，故令林木断人寰。\n碧城万玉重重合，琪树三株寂寂间。\n安得长风破高浪，拂衣东去一跻攀。",
        "dynasty": "宋",
        "collection_info": null
    },
    {
        "uuid": "994b1f04f734ca81e61aa6929a1d6441",
        "title": "和孙侔鴈荡山二首  其二",
        "author": "刘敞",
        "content": "天台赋后世多贤，復在君家鴈荡篇。\n气逸还令人耸动，境幽初许俗流传。\n万峰林立浮云外，一径梯横绝海边。\n闻道归艎从此逝，秋风招隐特依然。",
        "dynasty": "宋",
        "collection_info": null
    },
    {
        "uuid": "afa1b6d3e8af7b2df5cfe15358142f54",
        "title": "答罗同年忆楸花之作",
        "author": "刘敞",
        "content": "勾稽严密不通宾，因见楸花忆去春。\n当日同僚尝把酒，于今邑子远思人。\n临安草木皆蒙锦，金谷池塘各斗茵。\n自笑痴儿了公事，经年不识酒沾唇。",
        "dynasty": "宋",
        "collection_info": null
    },
    {
        "uuid": "8b2bc964ae55b53ac2c018f824d771cc",
        "title": "依韵谢某送行诗",
        "author": "刘敞",
        "content": "天涯毕昴隔烟尘，风雪梁山忆侍亲。\n行记简书聊接淅，去怀印绶正逢春。\n评依月旦情增恋，诗感兰陔意重陈。\n先向沙堤侯归骑，郄瞻霖雨作伊晨。",
        "dynasty": "宋",
        "collection_info": null
    },
    {
        "uuid": "5caf1062843ccab82f835ee456084bbb",
        "title": "阁下午寝晚归",
        "author": "刘敞",
        "content": "高阁遥依日月光，苍苔重疉紫微芳。\n蝉声已觉迎秋急，云物还惊过午凉。\n独往山林非復昔，梦为鱼鸟不能忘。\n芝泥封诏鸡栖树，半落宫槐满地黄。",
        "dynasty": "宋",
        "collection_info": null
    },
    {
        "uuid": "4942e196a72e3d8a1161976f5a14d6ed",
        "title": "观冲卿所试诗赋贺府君",
        "author": "刘敞",
        "content": "斗城烟雾隔金銮，日破轻阴玉滴寒。\n捷笔补天凌造化，高文惊世涌波澜。\n梦成白鳯飞鸣远，功就丹梯步武寛。\n回首蓬莱笑清浅，春风前后发芝兰。",
        "dynasty": "宋",
        "collection_info": null
    },
    {
        "uuid": "efac4eb4dfdbe3ee8b5c53790e3614ec",
        "title": "岁晚偶作",
        "author": "刘敞",
        "content": "不嫌腊过催人老，直恐春归恼客愁。\n柳眼梅心俱次苐，云容雪意与淹留。\n岁穷楚俗依稀古，冰解巴江汹涌流。\n遣兴长须一樽酒，呼儿径典敝貂裘。",
        "dynasty": "宋",
        "collection_info": null
    },
    {
        "uuid": "3ecc1c0c937ff3caa64448c7393a8dea",
        "title": "立春日过荐福寺",
        "author": "刘敞",
        "content": "一岁还随一岁来，立春人日竞相催。\n细细谷风能破冻，熙熙习俗似登台。\n初阳弄色明高柳，残雪留寒伴落梅。\n淮北风光元自好，壮心摧谢不胜哀。",
        "dynasty": "宋",
        "collection_info": null
    },
    {
        "uuid": "68445b2846a5def32d83d7b7dd4bd509",
        "title": "宿斋中书外省答永叔京尹内翰朝回马上见寄并谢子华次韵",
        "author": "刘敞",
        "content": "朝罢章台日几竿，遥闻走马试雕鞍。\n春风自发游人意，宿雪偏留下省寒。\n坐久独知宫漏永，诗成谁尽玉堂懽。\n会须一办如泥醉，从笑归来笔向干。",
        "dynasty": "宋",
        "collection_info": null
    },
    {
        "uuid": "6f600828c25f6d15f2af21dc1de59c51",
        "title": "富谷老人臧用自云本京师兵士咸平中没番五十余年矣",
        "author": "刘敞",
        "content": "白髪衰翁双涕零，曾随诸将战咸平。\n一捐左衽迷归路，郄问中华似隔生。\n思报汉恩身已朽，耻埋胡壤死无名。\n今朝纵观非他意，得见官仪眼自明。",
        "dynasty": "宋",
        "collection_info": null
    },
    {
        "uuid": "3840a65b939c1386c017ef04d7c53b0b",
        "title": "都运陈光禄自河北移陜西以病不得诣别作七言奉送",
        "author": "刘敞",
        "content": "西州判袂忽三年，梦想城南尺五天。\n谢病归来真老矣，伤春刻意益茫然。\n受降塞外威名远，足食关中寄注专。\n北顾邯郸復临灞，更能一醉促哀弦。",
        "dynasty": "宋",
        "collection_info": null
    },
    {
        "uuid": "5624ce079553808066fc733bd4c08cd5",
        "title": "游禅智寺",
        "author": "刘敞",
        "content": "重冈斗上半浮云，行绕芳丛日已曛。\n蒙顶川原眼中见，扬州歌吹竹西闻。\n梵王重壁台先毁，古佛双林火亦焚。\n会看旃檀重满地，莫悲糜鹿向成羣。",
        "dynasty": "宋",
        "collection_info": null
    },
    {
        "uuid": "255e21079c842c6363db2140627717c2",
        "title": "寄题黄州李史君韦杜山居",
        "author": "刘敞",
        "content": "主人朝隐望谁先，卜筑城南地復偏。\n服食早知仁者寿，退休前惜大夫贤。\n封千户比苍苍竹，亩一钟金上上田。\n从此去天纔尺五，几时鸡犬亦登仙。",
        "dynasty": "宋",
        "collection_info": null
    },
    {
        "uuid": "c6a31637872195218abcc47131e59cc6",
        "title": "和庞相公寄题白郎中鳯栖岩山居",
        "author": "刘敞",
        "content": "丹鳯何年此地栖，苍山流水入岩扉。\n主人早逐长离去，邑子先期驷马归。\n修竹万竿终岁碧，蹲鸱千亩入秋肥。\n已闻父老酾牛酒，会看夸乡画锦衣。",
        "dynasty": "宋",
        "collection_info": null
    },
    {
        "uuid": "2b4af39ac2955a6242608398eec4513f",
        "title": "次韵酬张直温",
        "author": "刘敞",
        "content": "未曾相见已相知，自许闻絃可识微。\n毎信白头于义得，岂将青眼向君违。\n坳堂仍滞三年蛰，寥廓方看万里飞。\n谁谓夜光投道路，莫因长铗起思归。",
        "dynasty": "宋",
        "collection_info": null
    },
    {
        "uuid": "bf236242f5d348e2ac8496da66f5b8b5",
        "title": "陪府公泛汝水作七言奉呈府公给事",
        "author": "刘敞",
        "content": "寒波略傍曲城流，彩鹢遥兼翠盖浮。\n努力济川天下望，暂时乘兴鉴中游。\n蓬莱清浅迷沧海，河汉昭回隔斗牛。\n君看龙门盛宾客，世间还自有仙舟。",
        "dynasty": "宋",
        "collection_info": null
    },
    {
        "uuid": "fc0adfb78c8d71382a57c9a8556526eb",
        "title": "闻韩范移军泾原兼督关中四路",
        "author": "刘敞",
        "content": "泾原非远略，韩范各名卿。\n地尽三秦国，身当万里城。\n指麾沙漠静，谈笑铁山轻。\n报国心如日，忧民病若酲。\n终军材冠世，汲黯直知名。\n风雪随车骑，鹰鹯起旆旌。\n年年战频衄，事事泪堪横。\n会刷苍生耻，重看铸剑耕。",
        "dynasty": "宋",
        "collection_info": null
    },
    {
        "uuid": "4f835c479056f4a7578d6b8eaf9687bf",
        "title": "送隐直辟青州幕府",
        "author": "刘敞",
        "content": "全齐七十城，表海寄名卿。\n开府驰羔鴈，除书得俊英。\n借筹心感激，凭轼气纵横。\n浩荡军中乐，从容稷下生。\n士由知己用，禄以及亲荣。\n送别羞长铗，能无归去声。",
        "dynasty": "宋",
        "collection_info": null
    },
    {
        "uuid": "c29b1d552c461c0b28fefe0a3fd37302",
        "title": "驾幸飞山教场阅武侍宴",
        "author": "刘敞",
        "content": "冬令三农毕，时巡万乘行。\n川源分壁垒，貔虎望麾旌。\n王气云成殿，天光日绕营。\n风随鼓桴急，尘绝马蹄轻。\n发石机投短，抨弦火激眀。\n响振摧列缺，影堕落欃枪。\n令下凝霜肃，恩加挟纩平。\n搴旗轻俯仰，夺槊妙纵横。\n壮士前歌勇，儒生从观荣。\n炙行熢燧举，觞溢海涛倾。\n清道遥传警，鸣鞭夕向城。\n欲知威略远，区外詟天声。",
        "dynasty": "宋",
        "collection_info": null
    },
    {
        "uuid": "067a7c072b47a9e5fc80c345b6749b34",
        "title": "凤览德辉",
        "author": "刘敞",
        "content": "婉婉丹山凤，飘飘万里飞。\n识时翻羽翼，览德下光辉。\n逸势凌云起，和声遂吹微。\n层霄犹降顾，治世独知归。\n缯缴初无虑，梧桐正可依。\n愿分阿阁地，永谢楚狂讥。",
        "dynasty": "宋",
        "collection_info": null
    },
    {
        "uuid": "67949e8f1877c76c43ccca50d870aba1",
        "title": "校猎同支使作",
        "author": "刘敞",
        "content": "长郊被山泽，积雪浄林皋。\n杀物天时武，从禽士气豪。\n飈尘遂车骑，鹰隼乱旌旄。\n壮节排苍极，欢声激怒涛。\n兴余生鼻火，空阔散风毛。\n狡穴无遗噍，穷巢或暗嘷。\n中原遂除害，汗马敢辞劳。\n劝赏车行炙，均恩士籍醩。\n归涂喧鼓吹，余勇属鞬櫜。\n快意当如此，君看岁月淊。",
        "dynasty": "宋",
        "collection_info": null
    },
    {
        "uuid": "c69ea735b948fbcb5682ef5f9759369f",
        "title": "得隐直书重阳日登高于三门禹庙怅然恨不参之作一诗以寄",
        "author": "刘敞",
        "content": "九日情何极，三门望特高。\n大河横日夜，砥柱析毫毛。\n眺览兴亡古，登临意气豪。\n穷源悲绝域，微禹叹容刀。\n万事浮云去，前贤逝水滔。\n秋阴生远塞，杀气起临洮。\n努力追游晚，逢人应接劳。\n黄花满酌酒，白鹭看惊涛。\n醉舞相倾倚，商歌散欎陶。\n别离怀病友，书礼谕绨袍。\n俗态随伧父，愁吟困楚骚。\n飞车傥可得，携手恣游遨。",
        "dynasty": "宋",
        "collection_info": null
    },
    {
        "uuid": "68b6f7946ff04e179c2cb745b70af10e",
        "title": "王秘丞惠然相访并见遗蜀笺玄石砚",
        "author": "刘敞",
        "content": "仆本时名薄，君胡雅顾偏。\n闻弦赏流水，望气觅龙泉。\n谈笑心相得，逢迎礼率然。\n樵苏从不爨，诗赋许深传。\n墨石巴山砚，鱼鳞蜀客笺。\n宠分通缟带，慕用比先贤。\n知我春秋贵，论交金石坚。\n谁能惮先进，自古有忘年。",
        "dynasty": "宋",
        "collection_info": null
    },
    {
        "uuid": "6527231efcffafb48cb12ad4dbf6554e",
        "title": "送孙之翰知陜府",
        "author": "刘敞",
        "content": "山河晋表裏，方伯陜西东。\n昔重诸侯选，今烦太史公。\n固疑多直谏，不得久居中。\n时论讥忧半，天心待考功。\n旌麾都护道，谣俗召南风。\n偃息甘棠下，知君简易同。",
        "dynasty": "宋",
        "collection_info": null
    },
    {
        "uuid": "3849d64789197a650d7b94b4541c3e35",
        "title": "吴资政守陜一年还守西都又改礼部寄示在陜时诗作此致谢",
        "author": "刘敞",
        "content": "分陜间何阔，期年迨有成。\n去思仍旧俗，来暮已新声。\n父老壶浆远，儿童竹马轻。\n图书还洛奥，礼乐命春卿。\n继出甘棠什，流传大雅情。\n正风瞻岂弟，旧观復神眀。\n露鹤九秋警，霜蝉千里清。\n知音非季子，犹识二南并。",
        "dynasty": "宋",
        "collection_info": null
    },
    {
        "uuid": "a220c23206cdf8de3ca92f567136322b",
        "title": "寄张六卧疾在山阳",
        "author": "刘敞",
        "content": "都门一分袂，覉旅两如何。\n薄宦贫病久，畏涂忧惧多。\n几成哭寝户，幸免葬江波。\n弥有三秋感，谁杭一苇过。\n新愁添素髪，幽境长青莎。\n安得携君手，开怀醉且歌。",
        "dynasty": "宋",
        "collection_info": null
    },
    {
        "uuid": "b910cf797047a740abe1720fd1f9e131",
        "title": "张乐洞庭",
        "author": "刘敞",
        "content": "闻昔轩辕帝，时巡临洞庭。\n咸池备广乐，南极燀威灵。\n至乐均夷夏，希声入窈冥。\n江湖乱鱼鸟，宇宙激雷霆。\n会有冯夷舞，还令楚客醒。\n遗音不可学，逝近向东溟。",
        "dynasty": "宋",
        "collection_info": null
    },
    {
        "uuid": "2e719f0989585e199c9d6d2801e88664",
        "title": "分题鸟鸣山更幽",
        "author": "刘敞",
        "content": "空山高不极，喧鸟自相求。\n永日曾一咔，深林疑更幽。\n遗音散虚谷，习响动岑楼。\n寂寂千峰暝，苍苍万木稠。\n居成境外趣，真慰静中游。\n谁强骚人赋，王孙不可留。",
        "dynasty": "宋",
        "collection_info": null
    },
    {
        "uuid": "84307fdc6a011ddb67da87b20713174a",
        "title": "社日宴临波亭呈府公",
        "author": "刘敞",
        "content": "春色池上好，公来朝日初。\n栋梁归喜燕，霖雨跃潜鱼。\n云气随歌妓，林光暗碧车。\n心閒簿领暇，兴适酒杯余。\n言志吾与点，论诗商起予。\n定知金谷集，不比右军书。",
        "dynasty": "宋",
        "collection_info": null
    },
    {
        "uuid": "e103dda089c0830b9c946108983d23b9",
        "title": "送升之",
        "author": "刘敞",
        "content": "谏官上耳目，河北今股肱。\n出处谁与并，功名方见称。\n鈎陈虚侍从，天路逼飞腾。\n急病忍濡足，忧民先饮冰。\n万人瞻使表，百县慑风棱。\n雅意本朝在，规摹方面凭。\n寒荄待暖律，狡兔避秋鹰。\n慷慨都亭语，无嫌力未能。",
        "dynasty": "宋",
        "collection_info": null
    },
    {
        "uuid": "29c11e42bd584513598df6fbce27078d",
        "title": "九月八日晚会永叔西斋",
        "author": "刘敞",
        "content": "醉翁手种菊，呼我宴西斋。\n落日有余兴，穷秋多所怀。\n缓歌挥白羽，趣舞堕金钗。\n乌帽何胜落，黄花故自佳。\n念离还作恶，处世亦安排。\n苍鬓聊相对，青云岂易阶。\n母容烛见跋，能尽酒如淮。\n少作三年别，人生定鲜谐。",
        "dynasty": "宋",
        "collection_info": null
    },
    {
        "uuid": "6b3ed4382203749048c1ad587488a9ba",
        "title": "奉酬春卿资政给事见寄并贶法酒",
        "author": "刘敞",
        "content": "王甸雄三辅，侯邦重百城。\n公虽纵谈笑，人自服神明。\n烹干元和正，陶镕庶物精。\n优游破余地，洒落动高情。\n讼比甘棠息，居无吠犬惊。\n勤追頖宫学，继出汝南评。\n风雅移方俗，弦歌溢颂声。\n忘年及晚辈，与进绝诸生。\n预列登堂拜，陪参别乘行。\n襟怀向客尽，风彩照人清。\n弧矢亲观德，沧浪并濯缨。\n宴余花烂漫，猎罢雪纵横。\n末节形骸外，良辰乐赏并。\n西曹寛吏讁，东阁借宾荣。\n密席眀金炬，佳人出玉笙。\n听歌浓黛敛，看舞小腰轻。\n敢谓招携讯，由来许与诚。\n会知私坎井，未可屈长鲸。\n凤尾腾中诏，麟符寄别京。\n去思邈已远，陈迹浩难平。\n叩叩烦书礼，悠悠想旆旌。\n何时命霖雨，举世望阿衡。\n逸唱回春藻，深衷释吝萌。\n自然心醉久，那在酒如饧。",
        "dynasty": "宋",
        "collection_info": null
    },
    {
        "uuid": "f73447456aadbf8d6d62a7df18a5c386",
        "title": "次韵和宋职方北城",
        "author": "刘敞",
        "content": "菏泽元通济，陶邱已近齐。\n身纡会稽绶，诏圻武都泥。\n求瘼初无术，端居愧择栖。\n万家严壁垒，五雉耸楼梯。\n版筑人同欲，经营事不迷。\n峻防谁敢慢，隆栋可言低。\n兵卫森旗戟，军声迭鼓鼙。\n论诗讥自郐，肄士取诸暌。\n物境晨昏异，宾朋步武跻。\n远烟春漠漠，残雪昼凄凄。\n华髮欢同籍，他年恨解携。\n琼瑰何足报，埽壁为君题。",
        "dynasty": "宋",
        "collection_info": null
    },
    {
        "uuid": "9a9c2fe716ff335f0057f46d88892a03",
        "title": "蒙某借示新诗不胜嘆服辄妄作五言一首以志欣慕",
        "author": "刘敞",
        "content": "元化陶钧外，中枢斗极边。\n济时俱陟降，均逸暂蕃宣。\n近辅城连十，东方骑累千。\n亲欢主于适，时论老而传。\n养志古何有，承颜能浩然。\n君羮鼎味在，綵服衮衣聫。\n德表真希世，天伦略比肩。\n名今万石最，学肯一经专。\n相戒南陔养，赓歌棠树篇。\n埙箎盛迭奏，金玉烂相鲜。\n锡类迂深眷，怀归私自怜。\n一闻诗礼意，特悟昔人贤。",
        "dynasty": "宋",
        "collection_info": null
    },
    {
        "uuid": "2febf894892cce7c913dc68dc4d4d0fb",
        "title": "观后苑瑞莲",
        "author": "刘敞",
        "content": "灵液涵秋色，仙花露夕香。\n交阴分擢秀，并蒂烂齐芳。\n回復天钟气，深沈地献祥。\n宝灯辉四照，文羽势双翔。\n飞盖宸游密，披图秘牒光。\n重华与同本，併此祝无疆。",
        "dynasty": "宋",
        "collection_info": null
    },
    {
        "uuid": "bd152032da4d521abb2dde24c17a33e2",
        "title": "拟御试求遗书于天下",
        "author": "刘敞",
        "content": "中秘收图籍，清衷访古初。\n周爰驰使传，悉上得遗书。\n事有先秦旧，文多变隶余。\n千岩穷禹穴，四彻按昆⿱山虚。\n高阁题天禄，羣英议石渠。\n定知奎壁彩，从此丽云居。",
        "dynasty": "宋",
        "collection_info": null
    },
    {
        "uuid": "f5b06c1ea1bff9293ea55d9a7c7e767b",
        "title": "河决东郡以平声为韵叔父令赋",
        "author": "刘敞",
        "content": "传闻大河决，远与北溟通。\n汜滥蛟鼍怒，萧条郡国空。\n淇园方下竹，瓠子復修宫。\n世代文成术，民怀伯禹功。\n沈牲烦太史，负土困关东。\n封禅应知外，谁人秦矩公。",
        "dynasty": "宋",
        "collection_info": null
    },
    {
        "uuid": "000d96e8fc7e2c73bb46b3fb588c956d",
        "title": "上夏太尉",
        "author": "刘敞",
        "content": "四海传烽急，长安亦响振。\n老儒稽变事，强敌暴生民。\n廷议衣冠客，书闻草野臣。\n诸公咸世杰，天子识平津。\n开府三司旧，提兵十万新。\n丹青大信着，明白睿谋伸。\n赐马飞龙亚，分衣宝带亲。\n貔貅帐下士，鹓鹄幕中宾。\n虎节关河雪，天街毕昴尘。\n朔方须筑郡，燕谷豫含春。\n策效曾无敌，师行辄有神。\n人心惟助顺，天道亦亲仁。\n执钺来刑虢，勾芒下赐秦。\n成功符屈指，默化剧陶钧。\n既已通西域，还应察佩珉。\n焉知充国颂，不足壮麒麟。",
        "dynasty": "宋",
        "collection_info": null
    },
    {
        "uuid": "05495bb1e4d0736a47994243c3b5ee88",
        "title": "次袁陟十四韵",
        "author": "刘敞",
        "content": "羁旅嗟无友，佯狂汉水阴。\n相逢幸倾盖，送别怅分襟。\n之子虽吏隐，高名何陆沈。\n蛟龙蟠学海，风雨润词林。\n寡和尝歌郢，传经雅属参。\n丈人今谕蜀，干誉尔劳心。\n接淅予征远，看云反顾深。\n旅怀兼去住，秋色怆登临。\n信有江山助，宜无雾露侵。\n相思见逸唱，清绝响寒砧。\n击节时孤笑，开樽忆共斟。\n歳华几向晚，客恨孰能禁。\n城阙愁回首，诗人诲嗣音。\n曾非青玉案，为愧洛生吟。",
        "dynasty": "宋",
        "collection_info": null
    },
    {
        "uuid": "acebb959ba8df269a1308fc8671168e0",
        "title": "闻西使到关",
        "author": "刘敞",
        "content": "遥闻西域使，来献大明宫。\n故事三苗比，官仪敌国同。\n赐书深慰藉，锡命极优崇。\n含垢应王度，怀柔尚古风。\n苍生向来急，殊俗此时通。\n冠盖长城北，边关绝幕东。\n春秋大一统，吏事责三公。\n何有长沙客，题诗恸哭中。",
        "dynasty": "宋",
        "collection_info": null
    },
    {
        "uuid": "e69767952f45d5295e054e1a0c189252",
        "title": "寄阆州诸弟",
        "author": "刘敞",
        "content": "渤澥来参首，西南入漏天。\n泄雪三峡壅，喷雨五河悬。\n雷电虚岩底，虹霓白日边。\n孤城危兽角，沈竈溢蛟涎。\n朐䏰愁巴俗，超腾怯羽仙。\n传闻吞梦泽，想见堕飞鸢。\n汉河星槎远，泥涂剑阁偏。\n空怀万里浪，兴尽阆风前。",
        "dynasty": "宋",
        "collection_info": null
    },
    {
        "uuid": "1b4c7e825ea93869a50fea9ef8169ac4",
        "title": "九月二十五日召赴后苑观稻",
        "author": "刘敞",
        "content": "农祥依帝力，鈎盾即天田。\n览物秋成后，回舆铚艾前。\n膏塍众锦错，香穟万珠联。\n共赏仓箱富，初非雨露偏。\n铜池寒引溜，玉树晚含烟。\n纵观欣游豫，登尝庆吉蠲。\n执经纡顾问，拜赐滥周旋。\n不负春秋学，端逢大有年。",
        "dynasty": "宋",
        "collection_info": null
    },
    {
        "uuid": "d64226cda737a6631a74b3e4d5eac842",
        "title": "行诣扬州寿宁寺",
        "author": "刘敞",
        "content": "隋宫老荆棘，淮地阻山川。\n天子周王狩，诸侯楚社迁。\n宿军江水上，休甲古城边。\n清跸乃过此，高台亦宛然。\n殿空生影响，画古剥丹玄。\n缺甃惊跳鲋，遗碑失纪年。\n废兴真可感，耆旧毎多传。\n一咏芜城作，斜阳闻暮蝉。",
        "dynasty": "宋",
        "collection_info": null
    },
    {
        "uuid": "441559debc3492577e730ebabd3d7a24",
        "title": "和喜雨",
        "author": "刘敞",
        "content": "望岁忧农事，为霖属柄臣。\n吁嗟动云汉，精祲验天人。\n霏雾凝空曲，雄风激水滨。\n驱除断炎燠，洒埽浄埃尘。\n势欲翻河海，声疑过鬼神。\n山川共秀发，穹壤划清新。\n庶物含生意，元和倚大钧。\n穴蛟深奋角，辙鲋默翻鳞。\n雷电天威远，耕桑帝力匀。\n依然四时正，好在万家春。\n会府开清旦，高堂引庆宾。\n沃焦心有待，濯热正无伦。\n蒸础遗占信，随轩旧史真。\n京师并福润，爻象在经纶。\n舞罢看佋服，谈余识垫巾。\n新诗追大雅，舆诵洽烝民。\n单袷寒仍薄，清和气已震。\n晴晖明旭日，霁色卷高旻。\n亹亹希前哲，凄凄幸及辰。\n阳秋书闵雨，一颂鲁公仁。",
        "dynasty": "宋",
        "collection_info": null
    },
    {
        "uuid": "6c809bc99f8a1378f9e82c7a70e4baca",
        "title": "病中逢秋欣然慰怀作五言呈两倅",
        "author": "刘敞",
        "content": "过更縻远戍，怀禄滞归休。\n一卧淮阳阁，三防塞外秋。\n伤时惟恸哭，谢病不幽忧。\n主画稀前辈，忘形赖隽游。\n韩棱才抗俗，枚叔赋无俦。\n感慨今如此，支离尚有瘳。\n凉风鴈南去，清夜火西流。\n江海鲈鱼兴，何当泛斗牛。",
        "dynasty": "宋",
        "collection_info": null
    },
    {
        "uuid": "eefd7f1daea726540c4f659223f43f7b",
        "title": "诏书求方略之士咸令自陈",
        "author": "刘敞",
        "content": "破敌须多士，忧民赖九重。\n公车皆自荐，物议绝先容。\n骏骨何妨市，金台不易逢。\n处嚢争耀末，跃治要居镕。\n秋野腾鞲鹘，春雷起蛰龙。\n吾徒正高卧，欲老白云峰。",
        "dynasty": "宋",
        "collection_info": null
    },
    {
        "uuid": "bddf79982b3d5f3f725774666df20457",
        "title": "闻德州河决",
        "author": "刘敞",
        "content": "九河乘积雨，大水出平原。\n无復金堤固，空惊漏泽翻。\n蛟龙移窟宅，鱼鼈害黎元。\n直想昆崙圻，兼疑渤澥浑。\n三山屡漂荡，百谷互并吞。\n大惧彝伦斁，谁能谒帝阍。",
        "dynasty": "宋",
        "collection_info": null
    },
    {
        "uuid": "b42b1d7d8ae39f06980fead99f844155",
        "title": "送子高知润州",
        "author": "刘敞",
        "content": "屈指朝廷士，谁能望素风。\n贤良方正举，父子弟兄同。\n鄙谚黄金贵，愚儒白首穷。\n今看一战霸，信有万夫雄。\n官秩南宫峻，天文右掖通。\n埙篪谐大雅，鸿鹄起层空。\n帝予夸乡乐，民怀济物功。\n吴人真得虎，汉守去凭熊。\n山势端临北，江流正直东。\n遥知子牟意，故在九城中。",
        "dynasty": "宋",
        "collection_info": null
    },
    {
        "uuid": "ed3d6d458925562c663654d9fcd57e60",
        "title": "题幽州图",
        "author": "刘敞",
        "content": "代北屯兵盛，渔阳突骑精。\n弃捐看异域，感激问苍生。\n尚识榆关路，仍存汉郡名。\n可怜成反拒，未见请横行。\n先帝曾亲伐，斯人昔徯征。\n大功危一跌，遗恨似平城。\n往者干戈役，因之玉帛盟。\n权宜缓中国，苟且就升平。\n名号于今错，恩威自此轻。\n奈何卑圣主，岂不负宗祊。\n事有违经合，功难与浴评。\n復雠宜百世，刷耻望诸卿。\n封畛唐虞旧，氛祲渤碣清。\n遗黎出涂炭，故老见簪缨。\n寒谷青阳及，幽都日月眀。\n此怀如万一，高揖谢纵横。",
        "dynasty": "宋",
        "collection_info": null
    },
    {
        "uuid": "63c7bb6a2799e61c358cbfc180bd61ca",
        "title": "某往岁侍大人守丹阳粗知此郡之盛復戏成小诗呈子高",
        "author": "刘敞",
        "content": "自古佳丽地，到今风物奇。\n羣山尽迴抱，绿水止逶迤。\n事体存都会，繁华盛昔时。\n秋声雄鼓角，晓色乱旌旗。\n楼观浑飞动，林峦互蔽亏。\n子鹅留客饮，白纻送歌词。\n太守贵如此，郎官清可知。\n虚投射堂策，深恨着鞭迟。",
        "dynasty": "宋",
        "collection_info": null
    },
    {
        "uuid": "f995e039d492b0853812d92503703fce",
        "title": "淮上期庞十一不至",
        "author": "刘敞",
        "content": "淮上称晨朝，晨光满丽谯。\n有怀空怅望，无和独行谣。\n水色全含鉴，林花半隐樵。\n云烟平宿莽，鸥鸟破春苗。\n野俗阳歌丽，游人白马骄。\n先生惟寂寞，至乐亦逍遥。\n洙泗风差远，川原景幸饶。\n思君不得见，何以助箪瓢。",
        "dynasty": "宋",
        "collection_info": null
    },
    {
        "uuid": "c4f1843d58d93df36ae49c81c5e3b05e",
        "title": "和府公二十韵",
        "author": "刘敞",
        "content": "百草迎年茂，羣花逼夏零。\n天工感寥落，春事出丁宁。\n皓月雕寒魄，鲜风结暖馨。\n彩霞融缥缈，甘露洒清泠。\n照坐千枝烛，摇空九子铃。\n轻黄金缀缕，凝碧玉镌缾。\n烂漫辅鲛锦，褵褷聚鹤翎。\n问名惊竞秀，变态骇流形。\n钟美应成媪，储芳或景星。\n意真乘澹泊，气淑倚娉娗。\n浄影临雕槛，疏音隔后庭。\n瑶妃旦酣酒，玉女夜窥櫺。\n时世妆浓澹，朝云梦窈冥。\n魂从攀处乱，醉任看余酲。\n禁籞曾迂幸，天歌独仰听。\n一时矜绝出，众卉谢晶荧。\n正尔生成巧，由来造化灵。\n属词劳比兴，图象费丹青。\n雨重碧油幕，灯昏云母屏。\n谪仙才不世，激赏为君聆。",
        "dynasty": "宋",
        "collection_info": null
    },
    {
        "uuid": "6d96056e0780591a74a6cd27f371ee16",
        "title": "同贡甫贺钱子飞兄弟",
        "author": "刘敞",
        "content": "盛德淳熙耀，丰规振后昆。\n降心徕俊杰，前席问黎元。\n嘉会真千载，休声聚一门。\n象贤俱秀出，济美并鸿鶱。\n性復朱绳直，书曾玉露繁。\n十年森气象，江海豁词源。\n心伏惊诸老，名闻动至尊。\n深严亲赐策，渊默静临轩。\n明白朝廷制，丹青教化原。\n屡闻呼万岁，争诵累千言。\n宜有非常遇，谁嫌不次恩。\n官仪推粉署，地望逼星垣。\n令闻人人得，风流善善存。\n春华照棠树，高韵溢箎埙。\n义辱交游接，欢心抃笑烦。\n空惭一枝小，当谢北溟鲲。",
        "dynasty": "宋",
        "collection_info": null
    },
    {
        "uuid": "260864d5b958831d2908e9c4f8535a82",
        "title": "召赴崇政殿观新乐",
        "author": "刘敞",
        "content": "圣人千岁合，礼乐百年兴。\n律以声身效，功兼述作称。\n道将谐一变，天欲佑丕承。\n旧典周官在，遗音制氏增。\n献书嘉魏叟，博物待延陵。\n金石完新制，工师变旧能。\n英华融治世，淳古邈逾绳。\n纵观倾朝野，赓歌望股肱。\n和风动寥廓，协气散凌兢。\n帝所真疑梦，天阶自绝升。\n三雍汉未盛，九辩夏徒矜。\n珥笔欣摅颂，名山益望登。",
        "dynasty": "宋",
        "collection_info": null
    },
    {
        "uuid": "f295dd80a633b785c9c3bccb930f257c",
        "title": "社后雪",
        "author": "刘敞",
        "content": "故阴不自敛，飞霰一何骄。\n强妒春阳盛，那妨玉管调。\n滔天初极望，见晛已全消。\n讵损朱华丽，秖添绿野饶。\n泥涂穷道路，絺绤乱鼲貂。\n遂恐天时错，仍虞岁事枵。\n浮云犹苦结，燕贺乍惊飘。\n但使风从律，无嫌物反祅。\n初过元日社，又放紫宸朝。\n乘兴从君饮，孤音续郢谣。",
        "dynasty": "宋",
        "collection_info": null
    },
    {
        "uuid": "ece88d044467e8f376d9baf7646d1d70",
        "title": "立春日干佑县送梅花",
        "author": "刘敞",
        "content": "终南全近蜀，春日得新梅。\n始信秦风是，非关越使来。\n雪霙眀自照，云叶薄谁裁。\n香重浮山露，肤清避俗埃。\n众芳知远矣，独秀亦悠哉。\n翦綵何胜妒，严妆莫自猜。\n差池鼎鼐味，旷绝栋梁材。\n把酒千山外，那令寂寞开。",
        "dynasty": "宋",
        "collection_info": null
    },
    {
        "uuid": "4ea055b41bb81c5a6bb55f99da4a8583",
        "title": "淮西庙梅花独此处有之",
        "author": "刘敞",
        "content": "荏苒江南村，芬菲腊后春。\n逾淮翻不变，映雪已争新。\n侠骨香惊俗，冰肤冷照邻。\n定非随驿使，直恐谪仙人。\n闻笛空含怨，看图恨失真。\n应为一时赏，莫与众芳伦。",
        "dynasty": "宋",
        "collection_info": null
    },
    {
        "uuid": "6547a7c33ac77ff8d94e6ac4bccc6e89",
        "title": "形盐象虎",
        "author": "刘敞",
        "content": "备物崇宾飨，斯盐肖虎形。\n熬波烦巧匠，象武示君灵。\n天产参多品，秋严耸外庭。\n炳文随镂刻，毅气得仪型。\n服孟非同趣，昭文亦异经。\n碎身如见取，调鼎荐芳馨。",
        "dynasty": "宋",
        "collection_info": null
    },
    {
        "uuid": "180d9806c973bd0118bc3bfbb3dde4a6",
        "title": "同徐监簿灞涘望长安",
        "author": "刘敞",
        "content": "驱车凌灞岸，回顾望长安。\n北阙尘明灭，南山气郁盘。\n人来日远近，城转斗阑干。\n长乐钟声断，秦川树色残。\n听歌迷夏首，倚瑟想邯郸。\n鬒变惊游子，因知行路难。",
        "dynasty": "宋",
        "collection_info": null
    },
    {
        "uuid": "b98d42b4f7eff14a3d3a4f16b4e6d613",
        "title": "捷诗",
        "author": "刘敞",
        "content": "捷报苍龙阙，书从白豹城。\n关河开地利，雷雨肃天兵。\n气摄千山动，威加万里平。\n献俘多宝玉，効首悉长鲸。\n社稷灵何远，岩廊策自精。\n余妖暂煦沫，壮士待龚行。\n天马来西域，貂裘实上京。\n遥知舞干羽，冠剑贺公卿。",
        "dynasty": "宋",
        "collection_info": null
    },
    {
        "uuid": "386846d67b53ae0a5cd10ed157270171",
        "title": "寄上濠州舅氏",
        "author": "刘敞",
        "content": "天阁愁扬子，诸侯困仲舒。\n反为清浄误，竟以谤谗疏。\n开幕临濠水，怀章下石渠。\n塞翁轻失马，庄叟乐观鱼。\n倚杖曾何怪，逍遥直自如。\n贵为千骑长，富有万家居。\n卧理翻无事，高谈雅不虚。\n旧怜狂简性，遥想赋归欤。",
        "dynasty": "宋",
        "collection_info": null
    },
    {
        "uuid": "e8742f19d03335cf5cc515b200ede0c3",
        "title": "和永叔对雪次韵",
        "author": "刘敞",
        "content": "惊飈卷白日，朔气逼寒门。\n已密何须急，虽多未觉繁。\n势轻飞有态，光洁莹无痕。\n磥砢封乔木，玲珑缀夕轩。\n迹深看敝躧，歌苦相车辕。\n测厚矜肤寸，愁消怯晏温。\n崩腾云将合，飒沓雨师屯。\n埽去蛟螭乱，堆成虎豹蹲。\n夜明休秉烛，诗兴助开樽。\n公若怜萱桂，那辞访小园。",
        "dynasty": "宋",
        "collection_info": null
    },
    {
        "uuid": "96d4941ae8165f1aa75a687494923628",
        "title": "为纪四谒旧相识",
        "author": "刘敞",
        "content": "非无负米志，復作退飞身。\n岂但龙蛇蛰，终惭鸿鴈宾。\n萧条依陋巷，契阔问通津。\n长铗行焉往，悲歌夜復晨。\n交游青眼隔，世路白头新。\n意谢栖栖侫，情依恋恋仁。\n敢齐天下士，真愧辙中鳞。\n肯问三年学，壶飱及病亲。",
        "dynasty": "宋",
        "collection_info": null
    },
    {
        "uuid": "5e20a7d909f971abdb8ed896335bd500",
        "title": "和邻几圣俞持国雪十八韵依次用",
        "author": "刘敞",
        "content": "集霰羣阴结，飞霙万寓低。\n干坤豁开闢，方域露端倪。\n广宇规茅藉，雕墻筑粉泥。\n山容包紫翠，壤色变玄黎。\n筒葛来従越，冰纨制自齐。\n游欢慰枚马，猎兴助良奚。\n饰貌沽珍粹，因方衒角圭。\n隙间巇可抵，行际道先迷。\n沾服惊游雾，临渊怪饮蜺。\n调元思暖津，跧伏悯灵蠵。\n几误乌成鹄，纔分鹤处鸡。\n惨肤森若竖，堕指酷逾刲。\n泽国水还袭，焦原足易栖。\n贫儒欣夜诵，季女戚朝侪。\n舟楫胶藏壑，骅骝滑踠蹄。\n斵冰歌竞若，擿埴杖频携。\n景幸人人得，诗从物物题。\n长吟歌真乐，安羡舞前溪。",
        "dynasty": "宋",
        "collection_info": null
    },
    {
        "uuid": "6705db07fd663ff31f708e472a6691c2",
        "title": "奉同邻几咏雪",
        "author": "刘敞",
        "content": "侵旦满城雪，从天万里风。\n阴沈朝日变，惨澹宿云同。\n径渡湖沙远，羣飞海上空。\n崩腾兼上下，眩晃失西东。\n帝所银为阙，河滨贝作宫。\n瑶林高不极，璧水阔无穷。\n巨丽神仙境，精微造化工。\n霏花争烂漫，喷雾极溟蒙。\n埽洒埃尘豁，苞含物象充。\n牛衣愁病客，鹤髪思衰翁。\n侵冒貂余黑，凭凌火似红。\n厉威深刻轹，正色坦昭融。\n妒舞多珍鹭，迷羣有断鸿。\n阳微怯频復，阴老恣骄雄。\n蔀屋贫奢等，辉窗昼夜通。\n岁华惊朔易，故老识年丰。\n占赋惭宾右，闻歌慕郢中。\n闭门徒自喜，乘兴力难崇。",
        "dynasty": "宋",
        "collection_info": null
    },
    {
        "uuid": "cae723f3229c02588fe96ff8226fec00",
        "title": "再和邻几",
        "author": "刘敞",
        "content": "冱寒凋暮节，大雪冒神州。\n气象昏千里，光芒混六幽。\n度前蚊过目，陨旷叶惊秋。\n烟素长谁引，云罗薄自浮。\n势轻低更起，影乱去还留。\n玉石均朝采，珠玑共暗投。\n围城眀组练，格野乱旗旒。\n模象羣形富，牢笼众险周。\n履空谙曳纵，骋望快登楼。\n栖璧函珍带，装帘耀宝鈎。\n润应何泽比，甘岂井泉侔。\n万物纷同态，繁阴惨共愁。\n波声增渤澥，原色借来麰。\n邀醉时吹面，欺贫屡洒裘。\n驱除夏蛊尽，排迮楚氛收。\n人谢泥涂辱，家成汗漫游。\n画图饶粉垩，比兴极歌讴。\n积久风逾厉，消迟岁聿遒。\n短才非子敌，秘思为君抽。\n高韵侵梁郢，烦言不可酬。",
        "dynasty": "宋",
        "collection_info": null
    },
    {
        "uuid": "ca9628dc5b97f3731b796450e9274a00",
        "title": "壶公祠大树",
        "author": "刘敞",
        "content": "若人既羽化，伊树亦千年。\n委干龙蛇蛰，交阴孔翠鲜。\n流光驹过隙，浮世海成田。\n信有壶中药，能移物外天。\n真游藐何许，神理信茫然。\n会见辽东鹤，悲歌感市廛。",
        "dynasty": "宋",
        "collection_info": null
    },
    {
        "uuid": "e745462886e49a6625b7a06181aa37b3",
        "title": "刘永年部署清燕堂",
        "author": "刘敞",
        "content": "汉庭谋帅用诗书，丞相今来握虎符。\n帐下偏裨皆缓带，军中谈笑亦投壶。\n故开广榭宜高会，自有清泉入座隅。\n三辅衣冠献谣俗，五陵豪侠壮规模。\n椎牛酾酒捐长日，急管哀弦舞艳姝。\n射取天狼作干豆，莫推卫霍擅西都。",
        "dynasty": "宋",
        "collection_info": null
    },
    {
        "uuid": "7b87e864b65575abfda1068b77657b0c",
        "title": "和王待制新作白鹭亭七言十韵",
        "author": "刘敞",
        "content": "六朝形势会层轩，前俯苍洲却践山。\n二水中分鑑澄澈，万峰离立翠回环。\n古人遗赏兴亡外，良守来居仁智间。\n听讼遂同棠树爱，放怀真与海沤閒。\n啸余风雨知何处，望及云霞若可攀。\n乔木参天怆城郭，浮萍满地笑人寰。\n楚谣清绝酣秋兴，吴拂从容舞玉颜。\n象魏由来心自远，湡浯聊復乐忘还。\n掖垣幸许追遐躅，天禄仍欣接近班。\n尘土扬州头欲白，远从君借慰疏孱。",
        "dynasty": "宋",
        "collection_info": null
    },
    {
        "uuid": "3210b70a760b3a3a3ad949cec603ce5f",
        "title": "和陈度支杜城园池长韵诗",
        "author": "刘敞",
        "content": "三辅衣冠多俊贤，迩来风物故依然。\n君家復在城南社，时望从知尺五天。\n韦氏训经门益大，酇侯治第世相传。\n雪残太一虚无裏，尘涨重城苍莽边。\n修竹万竿迷暗谷，清渠百道散鸣泉。\n欣欣树色知春近，寂寂禽声觉地偏。\n使节归来同昼锦，扁舟浮去似登仙。\n禆谌适野非无兴，更挹逍遥池上篇。",
        "dynasty": "宋",
        "collection_info": null
    },
    {
        "uuid": "64d07d1d587c780a1dc948ea8eaf08a8",
        "title": "贺春卿拜资政殿学士移西京留守",
        "author": "刘敞",
        "content": "自昔东郊择股肱，至今筦钥委名卿。\n官仪高出金华殿，地理雄专北斗城。\n宝带别兼天马赐，彩衣仍照玉符眀。\n正风鼓动周南什，和气销除武库兵。\n听讼甘棠从勿翦，攀辕旧吏不胜情。\n千年重得吴公守，门下无由望贾生。",
        "dynasty": "宋",
        "collection_info": null
    },
    {
        "uuid": "11397edee5188c19607199fc7455513c",
        "title": "蒲三首  其一",
        "author": "刘敞",
        "content": "青青水中蒲，根叶自勾带。\n今我不如彼，望君万里外。",
        "dynasty": "宋",
        "collection_info": null
    },
    {
        "uuid": "e0e1d8adaac5c1d36975ea11e8034f4e",
        "title": "蒲三首  其二",
        "author": "刘敞",
        "content": "青青水中蒲，秀色宜三春。\n常苦秋气早，飘飘悲路人。",
        "dynasty": "宋",
        "collection_info": null
    },
    {
        "uuid": "ca66738042be87e7a71d378b5048f934",
        "title": "蒲三首  其三",
        "author": "刘敞",
        "content": "青青水中蒲，谁能移之陆。\n妇人繫所徇，憔悴甘独宿。",
        "dynasty": "宋",
        "collection_info": null
    },
    {
        "uuid": "38fd4194f319a592ebdf35417c4c44c9",
        "title": "顺州闻角",
        "author": "刘敞",
        "content": "北山三千里，归来已近边。\n如何闻鼓角，晨坐更悽然。",
        "dynasty": "宋",
        "collection_info": null
    },
    {
        "uuid": "61fc60e4c5f8c0559edc077b9ca767ea",
        "title": "瑞竹",
        "author": "刘敞",
        "content": "耸节偶相并，雪霜终不迷。\n应将古人比，孤竹有夷齐。",
        "dynasty": "宋",
        "collection_info": null
    },
    {
        "uuid": "17957b473cf7bba6d11e1059068c1f1c",
        "title": "暮冬寄盐城弟二首  其一",
        "author": "刘敞",
        "content": "流水应无极，东流向海城。\n殷勤嘱双鲤，为寄别离情。",
        "dynasty": "宋",
        "collection_info": null
    },
    {
        "uuid": "f722c6cb8c66b0b739edd860a29e164a",
        "title": "暮冬寄盐城弟二首  其二",
        "author": "刘敞",
        "content": "海上春常早，相思正一涯。\n北风吹雪尽，遥想折梅花。",
        "dynasty": "宋",
        "collection_info": null
    },
    {
        "uuid": "3047abf584cca917c2510bef7ee44902",
        "title": "东楼",
        "author": "刘敞",
        "content": "能怀望乡思，慎勿上东楼。\n海气常常雾，淮声故故愁。",
        "dynasty": "宋",
        "collection_info": null
    },
    {
        "uuid": "4b2675b55c7655049d98224b024d9b76",
        "title": "鼎池",
        "author": "刘敞",
        "content": "丹成鸡犬去，鼎在陵谷迁。\n惟有千年鹤，时来浴水边。",
        "dynasty": "宋",
        "collection_info": null
    },
    {
        "uuid": "7ad61abd5ff21d472ce183931edf77d0",
        "title": "啸台",
        "author": "刘敞",
        "content": "高台映水末，极望有层轩。\n览物惟长啸，逢人未始言。",
        "dynasty": "宋",
        "collection_info": null
    },
    {
        "uuid": "257bd4441c25562f8d7a76380a18976a",
        "title": "酒舫",
        "author": "刘敞",
        "content": "悠悠转小棹，漾漾逐浮萍。\n载酒和嘉月，投篇弔独醒。",
        "dynasty": "宋",
        "collection_info": null
    },
    {
        "uuid": "036e2d6b1c1d8d7f95793eb5447d5f99",
        "title": "杏源",
        "author": "刘敞",
        "content": "浅水通渔艇，低花损帽檐。\n东风日夜起，幽兴此中添。",
        "dynasty": "宋",
        "collection_info": null
    },
    {
        "uuid": "e746c021ee03c3d41383b6ee57793322",
        "title": "莲池",
        "author": "刘敞",
        "content": "东池种莲子，红白间稀疏。\n夏木阴成后，君看锦不如。",
        "dynasty": "宋",
        "collection_info": null
    },
    {
        "uuid": "6e328b124b0e38eb2053dc61f69e02ac",
        "title": "渔台",
        "author": "刘敞",
        "content": "陈渔何处好，层观倚高城。\n快意屠门嚼，安知万里鲸。",
        "dynasty": "宋",
        "collection_info": null
    },
    {
        "uuid": "ccbd097ed320d2cedc6551852d1d7d8d",
        "title": "花屿",
        "author": "刘敞",
        "content": "孤屿曲池中，芳菲四面同。\n春愁随雀舫，缭绕未曾穷。",
        "dynasty": "宋",
        "collection_info": null
    },
    {
        "uuid": "6594fdbc5c1dc45a4c1ad8f2648b9785",
        "title": "袁真人祠",
        "author": "刘敞",
        "content": "绛节朝何所，白蜺空此堂。\n神仙讵学得，客到彊焚香。",
        "dynasty": "宋",
        "collection_info": null
    },
    {
        "uuid": "14ab8553bc1b339fbe295ca079a09bcd",
        "title": "丹井",
        "author": "刘敞",
        "content": "清源秪数尺，知是炼丹余。\n安得栖真子，相邀肘后书。",
        "dynasty": "宋",
        "collection_info": null
    },
    {
        "uuid": "8a40f0399ff050ef269b3b68a97315cd",
        "title": "竹冈",
        "author": "刘敞",
        "content": "层冈南面起，仰见檀栾姿。\n诘曲成幽洞，因堪象武夷。",
        "dynasty": "宋",
        "collection_info": null
    },
    {
        "uuid": "99451261662103e3b0ad3bf2ecf5538a",
        "title": "大楸",
        "author": "刘敞",
        "content": "长楸荫柏堂，小枝犹合抱。\n得地遂天年，斧斤安敢到。",
        "dynasty": "宋",
        "collection_info": null
    },
    {
        "uuid": "d55980d1125e284b75ca08e17275bc6d",
        "title": "红玉谁家女四首  其一",
        "author": "刘敞",
        "content": "红玉谁家女，双曈如水流。\n映花看汉使，不觉坠搔头。",
        "dynasty": "宋",
        "collection_info": null
    },
    {
        "uuid": "983640887c8f7a469ae94f4c75651195",
        "title": "红玉谁家女四首  其二",
        "author": "刘敞",
        "content": "红玉谁家女，眀艳夺青春。\n羞人不得语，含笑却成嚬。",
        "dynasty": "宋",
        "collection_info": null
    },
    {
        "uuid": "3794514e17af7dc789066151e2595a42",
        "title": "红玉谁家女四首  其三",
        "author": "刘敞",
        "content": "翠霞金缕衣，独立翳斜晖。\n无奈春风荡，吹人只欲飞。",
        "dynasty": "宋",
        "collection_info": null
    },
    {
        "uuid": "c2213f425c7a04ac38197eb7cffd2d32",
        "title": "红玉谁家女四首  其四",
        "author": "刘敞",
        "content": "春风能吹衣，不能解人意。\n使我为朝云，与君从此逝。",
        "dynasty": "宋",
        "collection_info": null
    },
    {
        "uuid": "d90d649b890a0c9310a63ec2d3bc3fd6",
        "title": "清明后鴈",
        "author": "刘敞",
        "content": "留滞江南久，今来万里归。\n春风稍和暖，作意入云飞。",
        "dynasty": "宋",
        "collection_info": null
    },
    {
        "uuid": "acd6468b3a7d180b79ffce6ae6d1cd9b",
        "title": "忆关中诸弟",
        "author": "刘敞",
        "content": "好去北归鴈，凭将千里书。\n潼关何日到，送目故愁予。",
        "dynasty": "宋",
        "collection_info": null
    },
    {
        "uuid": "d3c21883fcf48e0e41168302e9b8db00",
        "title": "立春日宿高阳关以病酒不饮復用前韵",
        "author": "刘敞",
        "content": "月色初元夜，花香翦綵春。\n而公高阳客，翻作独醒人。",
        "dynasty": "宋",
        "collection_info": null
    },
    {
        "uuid": "d3d218c040163deea506343e1004125b",
        "title": "寄书",
        "author": "刘敞",
        "content": "区脱逢归驿，作书凭寄声。\n那知梦识路，先入大梁城。",
        "dynasty": "宋",
        "collection_info": null
    },
    {
        "uuid": "e1cf9193bcddf41524c53a3bdcb8ff97",
        "title": "雨后回文",
        "author": "刘敞",
        "content": "绿水池光冷，青苔砌色寒。\n竹深啼鸟乱，庭暗落花残。",
        "dynasty": "宋",
        "collection_info": null
    },
    {
        "uuid": "728a66f9929bbcc2fdf4ab9279071d9e",
        "title": "芍药",
        "author": "刘敞",
        "content": "跗蕚晴相照，芳香暖竞飘。\n波翻蜀地锦，霞萃赤城标。",
        "dynasty": "宋",
        "collection_info": null
    },
    {
        "uuid": "32cae1408bb932708a2e5d157ea8e7f8",
        "title": "萱花",
        "author": "刘敞",
        "content": "种萱不种兰，自谓忧可忘。\n绿叶何萋萋，春愁更茫茫。",
        "dynasty": "宋",
        "collection_info": null
    },
    {
        "uuid": "cfa1054d9e26c180b5791bd72a841cfb",
        "title": "迭韵",
        "author": "刘敞",
        "content": "图书如蘧庐，吏事累志意。\n招邀即逍遥，醉寐自弃置。",
        "dynasty": "宋",
        "collection_info": null
    },
    {
        "uuid": "bbee4295d9bd223ad6cdd74a96b49cba",
        "title": "山行",
        "author": "刘敞",
        "content": "荒径惑东西，回环极翠微。\n空持征鸟意，长作准绳飞。",
        "dynasty": "宋",
        "collection_info": null
    },
    {
        "uuid": "ef934b005da292daf14b50faa2be42f6",
        "title": "池上",
        "author": "刘敞",
        "content": "修竹仍封雪，交渠已泮冰。\n那知四时改，独有醉腾腾。",
        "dynasty": "宋",
        "collection_info": null
    },
    {
        "uuid": "ad4e003bda3aef9ab7ddd9f966a4f5a4",
        "title": "过分水岭",
        "author": "刘敞",
        "content": "去去百忧集，回头归路迷。\n纷然万行泪，自逐水东西。",
        "dynasty": "宋",
        "collection_info": null
    },
    {
        "uuid": "74a2d92bdbdd1aa1b45d9e0affac34f2",
        "title": "草虫扇子",
        "author": "刘敞",
        "content": "洒落烟纨薄，肖翘物象奇。\n坐愁冰鑑释，深恐夏虫疑。",
        "dynasty": "宋",
        "collection_info": null
    },
    {
        "uuid": "06ecb0caef92b99b82d3c8b7b9f8967f",
        "title": "雄州留寄醉翁",
        "author": "刘敞",
        "content": "沙漠惟逢雪，燕溪不见春。\n聊将曾折柳，留待未归人。",
        "dynasty": "宋",
        "collection_info": null
    },
    {
        "uuid": "cd4bebe681b66f037ea6a6bbf00ccff5",
        "title": "马上口占",
        "author": "刘敞",
        "content": "冰涧纵横水，风松高下声。\n远游应易老，跋马更凝情。",
        "dynasty": "宋",
        "collection_info": null
    },
    {
        "uuid": "ba3c1b8714c38cd560f4a726b0e1a16d",
        "title": "冬至",
        "author": "刘敞",
        "content": "寒事欲无几，春归方有期。\n嘉辰正须醉，爱日为君迟。",
        "dynasty": "宋",
        "collection_info": null
    },
    {
        "uuid": "3e100e5f323250d8bbdab2dedba0a7e6",
        "title": "南斋病卧",
        "author": "刘敞",
        "content": "香卷风飘幌，灯昏雨映帘。\n客愁浑不寐，更觉漏声添。",
        "dynasty": "宋",
        "collection_info": null
    },
    {
        "uuid": "c2ec2d5f0b83e088d7b177353ffc81c1",
        "title": "对月口号",
        "author": "刘敞",
        "content": "今夜闺中月，应怜破镜辉。\n南飞乌与鹊，为我报将归。",
        "dynasty": "宋",
        "collection_info": null
    },
    {
        "uuid": "54c386c9ef9506bb8b6c40c26c423a83",
        "title": "戏题",
        "author": "刘敞",
        "content": "薄宦遭百舌，不如归去来。\n提壶沽美酒，泥滑滑如苔。",
        "dynasty": "宋",
        "collection_info": null
    },
    {
        "uuid": "df65e46d2afca5ac96275e85da38a6a5",
        "title": "戏呈叔恬府辟入幕不谐得宛丘簿",
        "author": "刘敞",
        "content": "闻道珠履客，今朝黄绶归。\n定知高士贵，一府莫言非。",
        "dynasty": "宋",
        "collection_info": null
    },
    {
        "uuid": "ff0ec1bf54aafe7f2386c0c56aabae24",
        "title": "东池避暑二首  其一",
        "author": "刘敞",
        "content": "凉风千箇竹，疏雨万枝莲。\n自是清无寐，非关醉不眠。",
        "dynasty": "宋",
        "collection_info": null
    },
    {
        "uuid": "2323db8ad0ba2766dec44302c76fb078",
        "title": "东池避暑二首  其二",
        "author": "刘敞",
        "content": "翠石琅玕色，长杨风雨声。\n不须醉剧饮，此地有余清。",
        "dynasty": "宋",
        "collection_info": null
    },
    {
        "uuid": "9a9865f516c5a852623cbf5fe915c5fb",
        "title": "古北口守岁二首  其一",
        "author": "刘敞",
        "content": "春渡辽东海，星回幕北天。\n悠悠乡国别，明日便经年。",
        "dynasty": "宋",
        "collection_info": null
    },
    {
        "uuid": "c9fdbb66856b4095244a218e4b52b2d6",
        "title": "古北口守岁二首  其二",
        "author": "刘敞",
        "content": "山尽寒随尽，春归客亦归。\n一杯分岁酒，送腊强依依。",
        "dynasty": "宋",
        "collection_info": null
    },
    {
        "uuid": "41cd7da6bb308205b700ea19e7bb4bb6",
        "title": "题行者店石楠",
        "author": "刘敞",
        "content": "无限荒山秪一家，竹园蔬圃寄生涯。\n老翁手种石楠树，三十余年看好花。",
        "dynasty": "宋",
        "collection_info": null
    },
    {
        "uuid": "ce653ae770ce7609fdcfd746a7e9c06a",
        "title": "翠钟亭二首  其一",
        "author": "刘敞",
        "content": "空城风雨晦如秋，漠漠长江天际流。\n故倚高楼望行色，南山不见使人愁。",
        "dynasty": "宋",
        "collection_info": null
    },
    {
        "uuid": "ffe1d5c51763c737c2f66b39b13379ff",
        "title": "翠钟亭二首  其二",
        "author": "刘敞",
        "content": "江外羣山如画图，轻烟残雪入荆吴。\n东风醉问春多少，远郭垂杨十万株。",
        "dynasty": "宋",
        "collection_info": null
    },
    {
        "uuid": "c3241032d025e8baf5a9e41785095cb9",
        "title": "李氏池上醉中诗",
        "author": "刘敞",
        "content": "春塘泉脉活龙鳞，宿雨花枝覆锦茵。\n薄俗不容白眼客，醉乡自有葛天民。",
        "dynasty": "宋",
        "collection_info": null
    },
    {
        "uuid": "a79a2920b108abb7d2e1fc92bce6f54c",
        "title": "中秋夜作",
        "author": "刘敞",
        "content": "凄风白露堕清秋，月上江湖开客愁。\n世事纷纷欲如髮，醉醒任意判悠悠。",
        "dynasty": "宋",
        "collection_info": null
    },
    {
        "uuid": "c0c13e712e7adf54411f696a22645c1f",
        "title": "思乡岭",
        "author": "刘敞",
        "content": "绝壑参差半倚天，据鞍环顾一悽然。\n乱山不復知南北，惟记长安白日边。",
        "dynasty": "宋",
        "collection_info": null
    },
    {
        "uuid": "e8923827cbe03727eed63b820f565082",
        "title": "宿麃子岭穹庐中",
        "author": "刘敞",
        "content": "千山雪遶帐庐寒，一半冰消塞井干。\n忆卧衡门甘泌水，可怜孤枕未曾安。",
        "dynasty": "宋",
        "collection_info": null
    },
    {
        "uuid": "8668b98f804a1e5fc0e541ebd445cf42",
        "title": "摸斗岭",
        "author": "刘敞",
        "content": "盘峰回栈几千层，径欲凌云揽玉绳。\n浪得虚名夸鄙俗，古来天险绝阶升。",
        "dynasty": "宋",
        "collection_info": null
    },
    {
        "uuid": "079e9a2498b1468ec5d288b61534d550",
        "title": "狎鸥亭",
        "author": "刘敞",
        "content": "波光柳色交相乱，野客沙禽特共閒。\n未醉那宜径归去，夕阳犹在杏花山。",
        "dynasty": "宋",
        "collection_info": null
    },
    {
        "uuid": "a736b6ed552ed0138b69c9d58d1783bd",
        "title": "黄河",
        "author": "刘敞",
        "content": "轻车重马自相腾，横度长河百丈冰。\n贝阙珠宫应浪语，黄沙际海谷为陵。",
        "dynasty": "宋",
        "collection_info": null
    },
    {
        "uuid": "61d36df8d628aa55e2a54fefefec0106",
        "title": "过临潢口号",
        "author": "刘敞",
        "content": "云消归路暖无尘，试学章台走马身。\n塞柳关榆莫相恼，小园桃李解迎人。",
        "dynasty": "宋",
        "collection_info": null
    },
    {
        "uuid": "4581bbc72b206cf1acf9e0a844958c94",
        "title": "寄张四二首  其一",
        "author": "刘敞",
        "content": "城下清淮百丈深，楼前明月冷镕金。\n何似关山望处景，因人寄示陇头吟。",
        "dynasty": "宋",
        "collection_info": null
    },
    {
        "uuid": "2f75a310a1cb5da79f4c7d9f8cacad8d",
        "title": "寄张四二首  其二",
        "author": "刘敞",
        "content": "清秋千里梦相思，颍水沧浪各一涯。\n洗耳君方避尧舜，濯缨吾请学鸱夷。",
        "dynasty": "宋",
        "collection_info": null
    },
    {
        "uuid": "3d8451bed6422ea1f6e8ab6cb982184d",
        "title": "寄圣民十月十一日方到",
        "author": "刘敞",
        "content": "跋马望君秋暮时，君来何后菊花期。\n斋中故有金铃酒，犹可篱边倒接䍦。",
        "dynasty": "宋",
        "collection_info": null
    },
    {
        "uuid": "ff999942f2b335d65a3af77e34cdc681",
        "title": "送萧山和弟",
        "author": "刘敞",
        "content": "江上苍山百里国，鑑中明府校书郎。\n腊梅冬笋知时节，驿骑回时早寄将。",
        "dynasty": "宋",
        "collection_info": null
    },
    {
        "uuid": "8c8e45b3cba426bb2d8a13bdcf300dd8",
        "title": "绝句送和弟行东皋兼过献臣二首  其一",
        "author": "刘敞",
        "content": "落日浓霞辉碧潭，淮南风物似江南。\n榜船载酒随凫雁，物色诗怀着意探。",
        "dynasty": "宋",
        "collection_info": null
    },
    {
        "uuid": "ab80e98a4cfe1bf9840bc46c0a03fa4a",
        "title": "绝句送和弟行东皋兼过献臣二首  其二",
        "author": "刘敞",
        "content": "西风满眼荻飞花，楚泽秋光一半差。\n庖鼈好期张仲友，捲帆应带海山槎。",
        "dynasty": "宋",
        "collection_info": null
    },
    {
        "uuid": "388f43bf63672f163a85a4ac5ce8c42c",
        "title": "渭城",
        "author": "刘敞",
        "content": "举世几人歌渭城，流传江浦是新声。\n柳色青青人送别，可怜今古不胜情。",
        "dynasty": "宋",
        "collection_info": null
    },
    {
        "uuid": "f0698d67def4500465c9e654cb0f582f",
        "title": "虎丘和孙少述",
        "author": "刘敞",
        "content": "昆阆乘沙不可攀，蓬莱涉海去无还。\n宁知胜绝神仙境，近在青林绀宇间。",
        "dynasty": "宋",
        "collection_info": null
    },
    {
        "uuid": "253ff4fffe27b0e782ae896fc78a22f3",
        "title": "画屏二首  其一",
        "author": "刘敞",
        "content": "滔滔江湖万千顷，何为飞来入轩屏。\n大涝不增旱不减，静听无声视无影。",
        "dynasty": "宋",
        "collection_info": null
    },
    {
        "uuid": "18cdacc6a4205fad407cdc502021d322",
        "title": "画屏二首  其二",
        "author": "刘敞",
        "content": "六月炎蒸百虑烦，举目一见心暂閒。\n市人悠悠那得识，此意高山流水间。",
        "dynasty": "宋",
        "collection_info": null
    },
    {
        "uuid": "9cb411ca4e6060af0bd2f4e8f588b46e",
        "title": "自西桥至紫温载酒作乐即事呈府公四首  其一",
        "author": "刘敞",
        "content": "欲暖水流初泛泛，半閒人意正悠悠。\n清觞自可轻捐日，高管无端吹暮愁。",
        "dynasty": "宋",
        "collection_info": null
    },
    {
        "uuid": "e698c158120d8dc41ac4b63ef9aa693e",
        "title": "自西桥至紫温载酒作乐即事呈府公四首  其二",
        "author": "刘敞",
        "content": "澹烟苍翠笼高树，密竹交加隐曲堤。\n水调向终人欲醉，夕阳稍近戍楼西。",
        "dynasty": "宋",
        "collection_info": null
    },
    {
        "uuid": "fea4fa50fd8b334f14ad6ddaddac816a",
        "title": "自西桥至紫温载酒作乐即事呈府公四首  其三",
        "author": "刘敞",
        "content": "潜鳞畏乐勿復跃，舒鴈避船争乱飞。\n乘兴正须勤一到，会令鱼鸟见忘机。",
        "dynasty": "宋",
        "collection_info": null
    },
    {
        "uuid": "9b22417d5a15e0c947c9e6aa31acf428",
        "title": "自西桥至紫温载酒作乐即事呈府公四首  其四",
        "author": "刘敞",
        "content": "主人宿望功名际，下客素心江海中。\n舟楫由来归傅说，沧浪元自属渔翁。",
        "dynasty": "宋",
        "collection_info": null
    },
    {
        "uuid": "791298de2a9f82518ef772dfa2bb06a6",
        "title": "雷琴",
        "author": "刘敞",
        "content": "三百年中天下工，密移山水入号钟。\n世间会有孙枝在，自是知音不可逢。",
        "dynasty": "宋",
        "collection_info": null
    },
    {
        "uuid": "0ef4dc50880e6684533330c00c549766",
        "title": "晚步城上寄贡甫",
        "author": "刘敞",
        "content": "雨过行寻旧履綦，江南山色远相随。\n池塘芳草新无限，还引新诗入梦思。",
        "dynasty": "宋",
        "collection_info": null
    },
    {
        "uuid": "994202f3078256213af0dd3db33cfdb3",
        "title": "雪后见山楼",
        "author": "刘敞",
        "content": "春寒天气似江南，閒倚高楼酒半酣。\n尽借前山作屏障，更烦佳雪洗烟岚。",
        "dynasty": "宋",
        "collection_info": null
    },
    {
        "uuid": "84b0bbe2aa85bf411f9da9ea9c3e36b0",
        "title": "送人游苏州",
        "author": "刘敞",
        "content": "莫倚春风烂漫游，姑苏台上特多愁。\n倾城人逐鸱夷去，惟有空江日夜流。",
        "dynasty": "宋",
        "collection_info": null
    },
    {
        "uuid": "8fcb7c076717edaad8922cd108c849f4",
        "title": "重登见山楼有感",
        "author": "刘敞",
        "content": "高轩送目万重山，不尽东西千里间。\n长啸何由生羽翼，径排云雾看人寰。",
        "dynasty": "宋",
        "collection_info": null
    },
    {
        "uuid": "9b98f214bad79ae8c951b7bb21cad592",
        "title": "答钟元达觅藕栽二首  其一",
        "author": "刘敞",
        "content": "红妆翠盖出汚涂，水面风吹醉欲扶。\n自是凌波有仙种，文君莫讶茂陵姝。",
        "dynasty": "宋",
        "collection_info": null
    },
    {
        "uuid": "a6c2f7d5b5ab0c8a5663f9ab4999dd24",
        "title": "答钟元达觅藕栽二首  其二",
        "author": "刘敞",
        "content": "渐点青钱浮水面，犹将素节混泥沙。\n送君百顷风潭上，莫笑元非十丈花。",
        "dynasty": "宋",
        "collection_info": null
    },
    {
        "uuid": "108d965a9964acb52de4a0d5ba58e09c",
        "title": "新年",
        "author": "刘敞",
        "content": "雪消冰解漏青春，醉眼惊看物物新。\n已识年华似飞鸟，直将身世委天均。",
        "dynasty": "宋",
        "collection_info": null
    },
    {
        "uuid": "6683634fd470e1f9138fdbd088b3fa6e",
        "title": "果园巷访杨寺丞",
        "author": "刘敞",
        "content": "雪霁江城气色春，果园巷口静无尘。\n林间水上俱通马，径入谁能问主人。",
        "dynasty": "宋",
        "collection_info": null
    },
    {
        "uuid": "a8f5a1517b12f2827b1cd12a65495da1",
        "title": "闻江十吴九得洛相酒戏呈二首  其一",
        "author": "刘敞",
        "content": "洛城春酒碧霞光，东阁遥分东观郎。\n陈侠应嗤伯松拙，魏侯元惜次公狂。",
        "dynasty": "宋",
        "collection_info": null
    },
    {
        "uuid": "ece91a3f25b5e2c28d6cf6eadc574949",
        "title": "闻江十吴九得洛相酒戏呈二首  其二",
        "author": "刘敞",
        "content": "众人皆醉屈原醒，天禄寥寥白髮生。\n束缊君当游相国，那能我自胜公荣。",
        "dynasty": "宋",
        "collection_info": null
    },
    {
        "uuid": "137f4e32891a30c05789afec52925fd5",
        "title": "朝谒武信殿三首  其一",
        "author": "刘敞",
        "content": "旌旗千里自天来，投策黄河饮马回。\n圣主醳兵方外服，东巡日观望蓬莱。",
        "dynasty": "宋",
        "collection_info": null
    },
    {
        "uuid": "c786499fc23c927ca986ff7fa8b34a6e",
        "title": "朝谒武信殿三首  其二",
        "author": "刘敞",
        "content": "原庙衣冠渭北游，侍臣世世祀春秋。\n敌马何由向南牧，万神相与卫轩丘。",
        "dynasty": "宋",
        "collection_info": null
    },
    {
        "uuid": "9817b74092c4d931deaa5efe6a00e2ee",
        "title": "朝谒武信殿三首  其三",
        "author": "刘敞",
        "content": "天下安危寄老臣，幄中谈笑静胡尘。\n丹青未备云台像，笳管犹悲道路人。",
        "dynasty": "宋",
        "collection_info": null
    },
    {
        "uuid": "3cf64786abc15f3cc479f669a764d655",
        "title": "微雨登城二首  其一",
        "author": "刘敞",
        "content": "雨映寒空半有无，重楼閒上倚城隅。\n浅深山色高低树，一片江南水墨图。",
        "dynasty": "宋",
        "collection_info": null
    },
    {
        "uuid": "53abaa00561ef631575d5058444ab107",
        "title": "微雨登城二首  其二",
        "author": "刘敞",
        "content": "日午风高新雨晴，残花飞絮两轻轻。\n垂鞭缓辔饶閒望，时復林间布谷鸣。",
        "dynasty": "宋",
        "collection_info": null
    },
    {
        "uuid": "75f8ac1ebee8bdf690991d0050d434d9",
        "title": "檐下",
        "author": "刘敞",
        "content": "檐下渠泉朝暮声，楼头山色四时青。\n此中故有无穷意，正要悠悠醉復醒。",
        "dynasty": "宋",
        "collection_info": null
    },
    {
        "uuid": "fb8a370c7d2a00ae023e7538b45bf081",
        "title": "围棋调邻几",
        "author": "刘敞",
        "content": "华髪仙翁共奕棋，樵柯烂尽忘归时。\n洞中日月迟如此，世上荣枯讵得知。",
        "dynasty": "宋",
        "collection_info": null
    },
    {
        "uuid": "c527746da02eca9172ba20ca997481e8",
        "title": "见召西阳池泛舟仍示雅章因成二绝希笑览也  其一",
        "author": "刘敞",
        "content": "画舫欲随波上下，行人先似水西东。\n翠萍却是多情物，漂泊不离芳沼中。",
        "dynasty": "宋",
        "collection_info": null
    },
    {
        "uuid": "e440f7d6b511ad387b6208af7ac8d6bd",
        "title": "见召西阳池泛舟仍示雅章因成二绝希笑览也  其二",
        "author": "刘敞",
        "content": "习池几度共芳菲，烂醉池头到落晖。\n临去主人虽不召，山公能不少依依。",
        "dynasty": "宋",
        "collection_info": null
    },
    {
        "uuid": "ed2579ee7ea9277701856de6a3509490",
        "title": "顺州马上望古北诸山",
        "author": "刘敞",
        "content": "平原不尽对羣峰，翠壁回环几万重。\n背日映云何所似，秋江千丈碧芙蓉。",
        "dynasty": "宋",
        "collection_info": null
    },
    {
        "uuid": "a513885a56d91d1b0eeb71ed4b534548",
        "title": "伯劳",
        "author": "刘敞",
        "content": "伯劳东去燕西归，可惜春光相见稀。\n惟有歌声留别恨，画梁三日更尘飞。",
        "dynasty": "宋",
        "collection_info": null
    },
    {
        "uuid": "9ce94e6c23fb0211b7741ce7d490587a",
        "title": "同河中府签判刘状元廷平访华阴云台观陈搏先生故居是日云雾不尽见诸峰",
        "author": "刘敞",
        "content": "平舒道上望诸峰，翠出浮云几万重。\n过客仍迷五里雾，真人与致二茅龙。",
        "dynasty": "宋",
        "collection_info": null
    },
    {
        "uuid": "cc138561e14e054bcc265f17d58cf0dc",
        "title": "题戚化源画清济贯浊河图",
        "author": "刘敞",
        "content": "浊河清济坐中分，沙浪澄波两逼真。\n自画壁来多少日，能知清浊几何人。",
        "dynasty": "宋",
        "collection_info": null
    },
    {
        "uuid": "16ac5e36d28823589f9bc1e930522260",
        "title": "西楼",
        "author": "刘敞",
        "content": "西楼独上不能迴，遶郭新花正盛开。\n谁信不曾骑马出，春光自到眼前来。",
        "dynasty": "宋",
        "collection_info": null
    },
    {
        "uuid": "bb3ad19c27c240c45e1d6f640eae818a",
        "title": "兴庆池送江淮陈度支是日微凉",
        "author": "刘敞",
        "content": "芙蕖满地水浮空，不意江湖入望中。\n独把一杯送归客，可怜羁思满秋风。",
        "dynasty": "宋",
        "collection_info": null
    },
    {
        "uuid": "882a0ac0cc91376a1152e3acfb2b0477",
        "title": "九疑山图",
        "author": "刘敞",
        "content": "苍梧南岸碧嵯峨，直上云衢不甚多。\n天使九峰迷万世，可怜虞舜不悲歌。",
        "dynasty": "宋",
        "collection_info": null
    },
    {
        "uuid": "64d3d97382e425957e71255cbc5db467",
        "title": "送智慈",
        "author": "刘敞",
        "content": "海上忘机是白鸥，暂来非为稻梁谋。\n乘风又作沧浪别，怊怅居人浪得愁。",
        "dynasty": "宋",
        "collection_info": null
    },
    {
        "uuid": "db4c493d4c634e063f5e1070debabf70",
        "title": "西掖闻莺",
        "author": "刘敞",
        "content": "宫树阴阴翠盖成，熏风尽日语流莺。\n秪应欲助归田兴，故作林间旧友声。",
        "dynasty": "宋",
        "collection_info": null
    },
    {
        "uuid": "46356b22feaa3f13fe0c1fc7451c3104",
        "title": "游龙山",
        "author": "刘敞",
        "content": "七泽高秋霜叶红，龙山一望夕阳中。\n愁来乘兴时时往，楚老相疑是孟公。",
        "dynasty": "宋",
        "collection_info": null
    },
    {
        "uuid": "e927ae49868f7c61f83bff1688cb1be7",
        "title": "出城",
        "author": "刘敞",
        "content": "水映朱扉树遶城，午天暄煦仆姑鸣。\n马蹄款魂春泥燕，自爱乘凉半日行。",
        "dynasty": "宋",
        "collection_info": null
    },
    {
        "uuid": "6f36d690185e72279087a25cf6fb95e1",
        "title": "琵琶亭",
        "author": "刘敞",
        "content": "江头明月琵琶亭，一曲悲歌万古情。\n欲识当时胁断处，只应江水是遗声。",
        "dynasty": "宋",
        "collection_info": null
    },
    {
        "uuid": "f336aec6f8e5ce60b8159396fd0edfcb",
        "title": "过湖城诵隽不疑传作",
        "author": "刘敞",
        "content": "北阙公卿如堵墙，谁持一语判兴亡。\n若知京兆人无及，正用春秋侍帝旁。",
        "dynasty": "宋",
        "collection_info": null
    },
    {
        "uuid": "8e3834553bdd9bf2a3e225b44e068c05",
        "title": "晚步",
        "author": "刘敞",
        "content": "城头雪色连云色，池面冰光乱日光。\n泥滑应须劳杖履，幽期恐后野梅芳。",
        "dynasty": "宋",
        "collection_info": null
    },
    {
        "uuid": "df4fe9224167324857f920c85b99fe8b",
        "title": "石牌矶",
        "author": "刘敞",
        "content": "长江激水成飞电，苍石横波起疾雷。\n自觉心能仗忠信，布帆无恙御风来。",
        "dynasty": "宋",
        "collection_info": null
    },
    {
        "uuid": "9312dd3a199991cd7f11d65e5948a2dd",
        "title": "送张岳同年",
        "author": "刘敞",
        "content": "长安道侧风尘裏，倾盖相逢许白头。\n误在卢前已深愧，莫随时态作沈浮。",
        "dynasty": "宋",
        "collection_info": null
    },
    {
        "uuid": "693279012a760c7b4278ee512525ed03",
        "title": "答刘同年寄青䭀术煎松汤并诗",
        "author": "刘敞",
        "content": "自无金骨凌风相，心愧仙翁度世方。\n一听山中白云曲，已如挥手谢华阳。",
        "dynasty": "宋",
        "collection_info": null
    },
    {
        "uuid": "3249d49a93d4192e86b436356934b7e8",
        "title": "遣思",
        "author": "刘敞",
        "content": "淮上秋光凝客恨，城头暮色滞斜晖。\n独醒未必能胜醉，远望山来可当归。",
        "dynasty": "宋",
        "collection_info": null
    },
    {
        "uuid": "080c47d4d6e8b9b5c83dcd7b702c6bdb",
        "title": "杨无敌庙",
        "author": "刘敞",
        "content": "西流不返日滔滔，陇上犹歌七尺刀。\n恸哭应知贾谊意，世人生死两鸿毛。",
        "dynasty": "宋",
        "collection_info": null
    },
    {
        "uuid": "b488f9af1b90871795ee38f1aa46c0de",
        "title": "雪中诣相国寺",
        "author": "刘敞",
        "content": "西风卷雪白如沙，索漠空林开白花。\n病僧迎客兴不浅，自启轩窗煎越茶。",
        "dynasty": "宋",
        "collection_info": null
    },
    {
        "uuid": "5030f663690d2594c0e7b7d48c87e1bc",
        "title": "柳河",
        "author": "刘敞",
        "content": "相望不容三日行，多岐无奈百长亭。\n欲知河柳春来绿，正似山松雪后青。",
        "dynasty": "宋",
        "collection_info": null
    },
    {
        "uuid": "25b3b99e9ed0c57a4f6562f37681d309",
        "title": "神山",
        "author": "刘敞",
        "content": "林立众峰俱到天，传闻此地有神仙。\n名山三在蛮夷国，方土之书犹信然。",
        "dynasty": "宋",
        "collection_info": null
    },
    {
        "uuid": "cffa4798a933b42904507eafba952a5d",
        "title": "早春野泊寿宁观",
        "author": "刘敞",
        "content": "小径连村行几曲，垂杨未绿草成蹊。\n门前野水还如带，恐是仙源使客迷。",
        "dynasty": "宋",
        "collection_info": null
    },
    {
        "uuid": "7c0f735972aabfb5a944c06844a8af06",
        "title": "依韵奉和梅尧臣四首  其一",
        "author": "刘敞",
        "content": "阴云着地无精光，细雨翳日看微茫。\n千里江山在何处，心怜社燕衝风翔。",
        "dynasty": "宋",
        "collection_info": null
    },
    {
        "uuid": "4b87c11722e163f140da550aa26aea17",
        "title": "依韵奉和梅尧臣四首  其二",
        "author": "刘敞",
        "content": "而今四海虽休兵，犹有防秋在戌城。\n征妇裁衣欲寄远，时将蚁子侯阴晴。",
        "dynasty": "宋",
        "collection_info": null
    },
    {
        "uuid": "136ea8fce73718a204a09ae126939ab5",
        "title": "依韵奉和梅尧臣四首  其三",
        "author": "刘敞",
        "content": "春草更绿春林衰，长安游客未成衣。\n凄凄计欲变寒色，一夜无语看灯辉。",
        "dynasty": "宋",
        "collection_info": null
    },
    {
        "uuid": "36dd41af9040b4311a471cd5f23f527e",
        "title": "依韵奉和梅尧臣四首  其四",
        "author": "刘敞",
        "content": "欲埽鹏翅还北溟，欲引羲辔来东瀛。\n从兹阴翳永绝灭，康衢不使泥涂生。",
        "dynasty": "宋",
        "collection_info": null
    },
    {
        "uuid": "f79292af4e86e83a9d556884c1119bfd",
        "title": "春草",
        "author": "刘敞",
        "content": "春草绵绵不可名，水边原上乱抽荣。\n似嫌车马繁华处，才入城门不见生。",
        "dynasty": "宋",
        "collection_info": null
    },
    {
        "uuid": "7188b1f18021ed3bd6accf1594575d6e",
        "title": "寄王阁使",
        "author": "刘敞",
        "content": "忆醉离亭舞翠娥，举觞同听渭城歌。\n故人却出阳关见，愁问行云奈若何。",
        "dynasty": "宋",
        "collection_info": null
    },
    {
        "uuid": "37cbf2d9eba94311761d75aea089117f",
        "title": "兴化寺花",
        "author": "刘敞",
        "content": "蟠桃浪占三千岁，琪树虚传十二城。\n争似此花常在眼，风吹日炙四时荣。",
        "dynasty": "宋",
        "collection_info": null
    },
    {
        "uuid": "78398fe943c09e98ae8d0b32c9499cad",
        "title": "古北口",
        "author": "刘敞",
        "content": "束马悬车北度燕，乱山重复水潺湲。\n本羞管仲令君霸，无用俞儿走马前。",
        "dynasty": "宋",
        "collection_info": null
    },
    {
        "uuid": "e3f24be59c01e2c3b9602973e2822c62",
        "title": "直舍竹下残雪二首  其一",
        "author": "刘敞",
        "content": "阿阁三阶敌井干，宫墙十仞逼云端。\n故留残雪侵春事，欲伴孤篁老岁寒。",
        "dynasty": "宋",
        "collection_info": null
    },
    {
        "uuid": "36dab47274549dc2400450a083cc5114",
        "title": "直舍竹下残雪二首  其二",
        "author": "刘敞",
        "content": "重迭空阶委玉尘，萧疏碧篠束浮筠。\n地寒自称孤高节，不共阳林竞早春。",
        "dynasty": "宋",
        "collection_info": null
    },
    {
        "uuid": "0b06e45e825b11c3617142038c853f9a",
        "title": "十一月十五日朝拜章武殿雪中口占呈圣民学士",
        "author": "刘敞",
        "content": "原庙衣冠月出游，侍祠义比汉诸侯。\n应有海神朝绛阙，勿惊飞雪满昆丘。",
        "dynasty": "宋",
        "collection_info": null
    },
    {
        "uuid": "4f9cee0136409e08e586585d4a1da181",
        "title": "岁暮雪中寄隐直前年季冬与隐直相会京师凡十余日",
        "author": "刘敞",
        "content": "长安积雪深三尺，穷巷相看共一樽。\n物色岁华还彷佛，异方回首重消魂。",
        "dynasty": "宋",
        "collection_info": null
    },
    {
        "uuid": "7ae6fdd784d0376733476314aa239961",
        "title": "秋夜见月",
        "author": "刘敞",
        "content": "微风送雨江南去，凉月衔云海上来。\n暑气顿除秋暗入，忽疑浮汉弄昭回。",
        "dynasty": "宋",
        "collection_info": null
    },
    {
        "uuid": "0f7cc5a983b23c890402b61812e36483",
        "title": "别彦文",
        "author": "刘敞",
        "content": "兔园风物共追游，直自霜秋到麦秋。\n何故临岐犹有恨，未曾携手上商丘。",
        "dynasty": "宋",
        "collection_info": null
    },
    {
        "uuid": "4d11bddb366485f9caec13f802fe04b3",
        "title": "登新河桥诗",
        "author": "刘敞",
        "content": "朝阳破雾水浮空，极目江湖一望中。\n三十六陂冰雪解，鱼龙鳞鬛动春风。",
        "dynasty": "宋",
        "collection_info": null
    },
    {
        "uuid": "a33b573efd4ae13f2811a2832547e57c",
        "title": "小园",
        "author": "刘敞",
        "content": "弱柳低花俱有意，浅沙深竹总无尘。\n从今不恨交游绝，还倚东风作主人。",
        "dynasty": "宋",
        "collection_info": null
    },
    {
        "uuid": "b71130461a1fc29568ccfb3d7c2c76e1",
        "title": "雪霁行小园",
        "author": "刘敞",
        "content": "力埽墙根通野径，少留林下访初春。\n魂翻眼眩看梅杏，几处攀条辄误人。",
        "dynasty": "宋",
        "collection_info": null
    },
    {
        "uuid": "2907f121758e16d022b11cdb18a70fa5",
        "title": "正月二日雪后到小园",
        "author": "刘敞",
        "content": "新年已觉有春光，宿雪无多映夕阳。\n竹箭晴来依旧碧，柳条暖去不胜黄。",
        "dynasty": "宋",
        "collection_info": null
    },
    {
        "uuid": "e76cd42e19061dbe97a364df2e5631ae",
        "title": "纳凉明教台呈太守",
        "author": "刘敞",
        "content": "台下井泉冰冷滑，城隅川色剑光铓。\n多惭簿领相寛假，全得南风一日凉。",
        "dynasty": "宋",
        "collection_info": null
    },
    {
        "uuid": "f25b79b0e7c6356e8e3ede40a27bfce4",
        "title": "闻张隐直率范十九佑之游边寄之三首  其一",
        "author": "刘敞",
        "content": "莫怪黄河来积石，又疑弱水隔昆崙。\n若嫌古记难全信，他日君归与细言。",
        "dynasty": "宋",
        "collection_info": null
    },
    {
        "uuid": "80eb606e0e164ca1e2d9c62f01a85296",
        "title": "闻张隐直率范十九佑之游边寄之三首  其二",
        "author": "刘敞",
        "content": "未甘海上乘桴去，犹託隆中竟日眠。\n努力英雄树功业，鄙夫洗耳太平年。",
        "dynasty": "宋",
        "collection_info": null
    },
    {
        "uuid": "c7f4fa2ff5089cd201a683b3f50c1ba5",
        "title": "闻张隐直率范十九佑之游边寄之三首  其三",
        "author": "刘敞",
        "content": "红旗白羽尚纷纷，渭北洮河十万军。\n历览山川穷胜负，朝廷肯弃奉春君。",
        "dynasty": "宋",
        "collection_info": null
    },
    {
        "uuid": "d40bdd82c39afccae6acb096ea1dc7e2",
        "title": "题浄严观春波亭",
        "author": "刘敞",
        "content": "满目烟芜蘸绿漪，江淹遗恨楚江湄。\n仁人四海皆兄弟，何必东风怅别离。",
        "dynasty": "宋",
        "collection_info": null
    },
    {
        "uuid": "12a56ed9b0df6ee0cdf54a7f92efd6c4",
        "title": "初雪",
        "author": "刘敞",
        "content": "冥冥浓雪半空黑，烈烈北风吹日回。\n海水翻从九天落，龙沙却渡五湖来。",
        "dynasty": "宋",
        "collection_info": null
    },
    {
        "uuid": "e25e6bcc4afcc3906458f2f947db2e30",
        "title": "野人寄枸杞青蒿",
        "author": "刘敞",
        "content": "烂蒸香荠白鱼肥，碎点青蒿凉饼滑。\n宿酒初消春睡起，细履幽畦掇芳辣。",
        "dynasty": "宋",
        "collection_info": null
    },
    {
        "uuid": "7b4f482ea9087f3fa33ffe53d592f696",
        "title": "答杜九重过东门船戏作",
        "author": "刘敞",
        "content": "共醉江南日落春，悲歌一曲思离人。\n却寻陈迹愁先乱，况復青青柳色新。",
        "dynasty": "宋",
        "collection_info": null
    },
    {
        "uuid": "141f86ddde1bf485041aeeec5c461b2e",
        "title": "牡丹三首  其一",
        "author": "刘敞",
        "content": "刻成红玉万枝香，排出华灯四照光。\n闻道阆风有琪树，可能一二敌芬芳。",
        "dynasty": "宋",
        "collection_info": null
    },
    {
        "uuid": "7ad7b8005720c47f8f4c9b72113f0124",
        "title": "牡丹三首  其二",
        "author": "刘敞",
        "content": "宫女妆花不必匀，浅红深紫自争新。\n已能含笑惊愁眼，枉是无言对暮春。",
        "dynasty": "宋",
        "collection_info": null
    },
    {
        "uuid": "8c5557aa2a5598022f786da4420095a9",
        "title": "牡丹三首  其三",
        "author": "刘敞",
        "content": "密密芳华乱夕晖，碧油幕下觉春迟。\n何时谢绝人间事，看尽东风烂漫时。",
        "dynasty": "宋",
        "collection_info": null
    },
    {
        "uuid": "476221c7733090448731abb938f58dfd",
        "title": "题慧礼师双树院",
        "author": "刘敞",
        "content": "双树婆娑三百年，江南秀色上参天。\n不知昔日谁来种，正为道人开法缘。",
        "dynasty": "宋",
        "collection_info": null
    },
    {
        "uuid": "524e37a785cfc6ba412eb725b96f6f4e",
        "title": "扬州闻歌二首  其一",
        "author": "刘敞",
        "content": "淮南旧有于遮舞，隋俗今传水调声。\n白雪阳春长寡和，着书愁绝郢中生。",
        "dynasty": "宋",
        "collection_info": null
    },
    {
        "uuid": "c9528c8340d9b0a7098c6deebb58edec",
        "title": "扬州闻歌二首  其二",
        "author": "刘敞",
        "content": "半夜暖风吹朔雪，东城南陌晓来春。\n郊光野气望不极，柳意梅香愁向人。",
        "dynasty": "宋",
        "collection_info": null
    },
    {
        "uuid": "a89eec2eca552fd241682a4bcb851c29",
        "title": "遍阅斋房题名独不见永叔戏作七言",
        "author": "刘敞",
        "content": "十二楼居五碧城，祠官多识汉名卿。\n蓬莱仙客飞升早，不向丹台稍刻名。",
        "dynasty": "宋",
        "collection_info": null
    },
    {
        "uuid": "5f7275c6b9014e6a0209575aa5c93466",
        "title": "自东门泛舟至竹西亭登昆丘入蒙谷戏题二首  其一",
        "author": "刘敞",
        "content": "泛泛扁舟春水平，缘苹白芷欲齐生。\n王孙自喜山中客，莫唱淮南招隐声。",
        "dynasty": "宋",
        "collection_info": null
    },
    {
        "uuid": "d0f758bc5ef2d1693b056574ab233d3f",
        "title": "自东门泛舟至竹西亭登昆丘入蒙谷戏题二首  其二",
        "author": "刘敞",
        "content": "万竿苍翠隔晴川，寂寞芜城三百年。\n此地重闻歌吹发，扬州风物故依然。",
        "dynasty": "宋",
        "collection_info": null
    },
    {
        "uuid": "304a7b4fce05b7c884d9e8f7ce013c51",
        "title": "养鸡",
        "author": "刘敞",
        "content": "耆旧漂零汉汝南，长鸣独与古无惭。\n萧萧风雨思君子，欲倚空窗听尔谈。",
        "dynasty": "宋",
        "collection_info": null
    },
    {
        "uuid": "a77cc2d19c22566c11d62718134bb47c",
        "title": "受诏俟代先遣家人南归发后一日寄内七言",
        "author": "刘敞",
        "content": "年长渐难禁远别，宵长初信有相思。\n天寒展转不得寐，一夜风吹庭树枝。",
        "dynasty": "宋",
        "collection_info": null
    },
    {
        "uuid": "515bccb8a546050c7f2f36eb5aa485da",
        "title": "一百五多叶白牡丹答陈度支二首  其一",
        "author": "刘敞",
        "content": "玉色天香无与俦，猝风暴雨判多愁。\n君知大半春将过，初识人间第一流。",
        "dynasty": "宋",
        "collection_info": null
    },
    {
        "uuid": "e94e27a2f0904df27702a570a3ee8e90",
        "title": "一百五多叶白牡丹答陈度支二首  其二",
        "author": "刘敞",
        "content": "嵩少雨晴寒食时，年年驿使按瑶墀。\n尘埃落莫长安陌，笑倚春风不自知。",
        "dynasty": "宋",
        "collection_info": null
    },
    {
        "uuid": "77306e7e9d6521eb4350f96b536a066d",
        "title": "安福院二首  其一",
        "author": "刘敞",
        "content": "溪流婉转树蒙茏，复阁虚廊小径通。\n下马解鞍一长啸，便疑身已出尘中。",
        "dynasty": "宋",
        "collection_info": null
    },
    {
        "uuid": "516fcc2acf6758129f04b7fa1af44d70",
        "title": "安福院二首  其二",
        "author": "刘敞",
        "content": "三十六陂秋水来，龙蛇奔走起风雷。\n老僧与置南轩地，会是凭栏心目开。",
        "dynasty": "宋",
        "collection_info": null
    },
    {
        "uuid": "e912cd16758ed891fa7aed0e359ac604",
        "title": "题新开花呈永叔",
        "author": "刘敞",
        "content": "野客赏春怜物华，不将手觞新开花。\n且留林下引狂蝶，看舞东风倾绿霞。",
        "dynasty": "宋",
        "collection_info": null
    },
    {
        "uuid": "ff654c775d654b7229031b5422021938",
        "title": "东山",
        "author": "刘敞",
        "content": "独孤刺史提千骑，飞盖驩游向此中。\n高岸如今已成谷，还如岘首忆羊公。",
        "dynasty": "宋",
        "collection_info": null
    },
    {
        "uuid": "5badd7a94a58fbcb4abd9cd4494259bc",
        "title": "五色蔷薇",
        "author": "刘敞",
        "content": "春来百花次第发，红白无数竞芳菲。\n解向人间占五色，风流不尽是蔷薇。",
        "dynasty": "宋",
        "collection_info": null
    },
    {
        "uuid": "29865cd838284c366ca1767628d9bc9a",
        "title": "黄蔷薇",
        "author": "刘敞",
        "content": "绿叶黄花相映深，水边台畔结浮阴。\n何人解赏倾城态，一笑春风与万金。",
        "dynasty": "宋",
        "collection_info": null
    },
    {
        "uuid": "0114f1a8696b032b05b82666bcf1e294",
        "title": "嶰林",
        "author": "刘敞",
        "content": "已看秀色动高林，会见翛翛满翠岑。\n不学渭川千亩富，欲闻嶰谷凤凰音。",
        "dynasty": "宋",
        "collection_info": null
    },
    {
        "uuid": "4779f359055e7961ee5c130007c89034",
        "title": "杜鹘花",
        "author": "刘敞",
        "content": "嫩红轻紫仙姿贵，合是山中寂寞开。\n九陌风尘肯相顾，可怜空使下山来。",
        "dynasty": "宋",
        "collection_info": null
    },
    {
        "uuid": "876bacf13375858b0acfc467e930ce45",
        "title": "阁后丛篠中自生梧桐手封殖之因作口号呈范七王八二阁老",
        "author": "刘敞",
        "content": "常咏椅桐待高凤，忽经阿阁见孙枝。\n朝恩未放江湖去，更看亭亭百尺时。",
        "dynasty": "宋",
        "collection_info": null
    },
    {
        "uuid": "8993a1feff0e0d6cba5287c1e8352a65",
        "title": "种梧桐",
        "author": "刘敞",
        "content": "欲种梧桐满碧轩，春风岑寂映琴樽。\n虽未能令丹凤至，要须长绝众禽喧。",
        "dynasty": "宋",
        "collection_info": null
    },
    {
        "uuid": "1f153374cbc58f24404eac0794cb71b7",
        "title": "别永叔后记事",
        "author": "刘敞",
        "content": "醉中不记别君时，卧载征车南向驰。\n惊觉尚疑君在侧，满身眀月正相随。",
        "dynasty": "宋",
        "collection_info": null
    },
    {
        "uuid": "992f330e0983909aa768b5a023fc9b67",
        "title": "即事",
        "author": "刘敞",
        "content": "梅靥稀疏无剩白，柳眉繁弱未全青。\n墙头红杏春多少，醉看愁吟意总醒。",
        "dynasty": "宋",
        "collection_info": null
    },
    {
        "uuid": "dc184addeb3f8126bf06f96aee770a7c",
        "title": "寒芦",
        "author": "刘敞",
        "content": "洞庭木落风霜秋，兼葭处处使人愁。\n可怜一见京尘裏，却忆孤槎天际浮。",
        "dynasty": "宋",
        "collection_info": null
    },
    {
        "uuid": "9b5946cbfd735491f01ca80e9de9d9c3",
        "title": "呈主人二首  其一",
        "author": "刘敞",
        "content": "世上年华似车毂，俗中形态若樊笼。\n解开绛帐陈红粉，何必通儒独马融。",
        "dynasty": "宋",
        "collection_info": null
    },
    {
        "uuid": "92db7d216dadbbd960dd45c7e162b451",
        "title": "呈主人二首  其二",
        "author": "刘敞",
        "content": "雨催春意苦无多，柳色花香奈汝何。\n谁举一樽属明月，小垂手舞缓声歌。",
        "dynasty": "宋",
        "collection_info": null
    },
    {
        "uuid": "6f7783f00835f57fa549a537ed70839d",
        "title": "迎春花二首  其一",
        "author": "刘敞",
        "content": "秾李繁桃刮眼眀，东风先入九重城。\n黄花翠蔓无人顾，浪得迎春世上名。",
        "dynasty": "宋",
        "collection_info": null
    },
    {
        "uuid": "f122c0c0b9dab50b12b6f61e0e070a00",
        "title": "迎春花二首  其二",
        "author": "刘敞",
        "content": "沈沈华省锁红尘，忽地花枝觉岁新。\n为问名园最深处，不知迎得几多春。",
        "dynasty": "宋",
        "collection_info": null
    },
    {
        "uuid": "b4ac18cb86bd8452413b9c64db4e4a94",
        "title": "自淮南移东平兼西路安抚使六月五日初入东界得快雨是时齐鲁久旱欣然作小诗示攽奉世等聊志一时意耳",
        "author": "刘敞",
        "content": "东郊问俗拥征辕，天与为霖破郁烦。\n惭愧泰山云触石，误疑刺史雨随轩。",
        "dynasty": "宋",
        "collection_info": null
    },
    {
        "uuid": "259813ca0841618ae74fd48512e9fbcf",
        "title": "偃师驿观先帝所植两松及钱丞相壁记",
        "author": "刘敞",
        "content": "华封耆老望车尘，故以青松祝圣人。\n云去帝乡桑变海，旧枝重迭长龙鳞。",
        "dynasty": "宋",
        "collection_info": null
    },
    {
        "uuid": "587de24c7ca82ec8aab4d41435e7acea",
        "title": "十二月二日",
        "author": "刘敞",
        "content": "十月黄河冰未凘，柳条若若草离离。\n寒蛩逐马声相续，都似江南秋半时。",
        "dynasty": "宋",
        "collection_info": null
    },
    {
        "uuid": "1b7eec6721ed5a1fe2e3c8731f7b2bb5",
        "title": "便坐廷中稆生嘉禾两本因成二十八字呈同僚诸君",
        "author": "刘敞",
        "content": "报政三年愧鲁公，将何归奏未央宫。\n便廷嘉谷知天意，因得从容贺岁丰。",
        "dynasty": "宋",
        "collection_info": null
    },
    {
        "uuid": "44e14abfa6ecf18324255d048fc6a223",
        "title": "即事二首  其一",
        "author": "刘敞",
        "content": "长日熏风春欲回，啼莺鸣鴃乱相催。\n不嫌柳絮都飞尽，惜许酴醾取次开。",
        "dynasty": "宋",
        "collection_info": null
    },
    {
        "uuid": "334b5bc8615a1d8b760d1a1a0ac1ca41",
        "title": "即事二首  其二",
        "author": "刘敞",
        "content": "白社不知天上乐，残芳可惜逐东风。\n谁家酴醾花正发，走马平明看醉翁。",
        "dynasty": "宋",
        "collection_info": null
    },
    {
        "uuid": "bb1013025701b075ce6a05ee83e38bce",
        "title": "种花五首  其一",
        "author": "刘敞",
        "content": "粉蕚朱华俱满丛，莺喧蝶舞乱春风。\n前年手种今年看，自觉淹留已老翁。",
        "dynasty": "宋",
        "collection_info": null
    },
    {
        "uuid": "f508012b17f95f1902125213013aff50",
        "title": "种花五首  其二",
        "author": "刘敞",
        "content": "弱柳海棠虽晚栽，翠眉红脸已齐开。\n蜀姬艷色巴姬舞，併送春愁入眼来。",
        "dynasty": "宋",
        "collection_info": null
    },
    {
        "uuid": "ace0504c7bcad9e89c3c48f74e50f186",
        "title": "种花五首  其三",
        "author": "刘敞",
        "content": "长爱武陵溪上人，种花无数碧溪滨。\n莫轻野客时情薄，看尽灵桃岁岁春。",
        "dynasty": "宋",
        "collection_info": null
    },
    {
        "uuid": "6253663f6b5362203c4d5b8a1facf629",
        "title": "种花五首  其四",
        "author": "刘敞",
        "content": "行遶新芳不拟回，春光二月已全催。\n江南寒食饶风雨，未落应须日日来。",
        "dynasty": "宋",
        "collection_info": null
    },
    {
        "uuid": "31e525fd435fdfad20e6ed62e99949b5",
        "title": "种花五首  其五",
        "author": "刘敞",
        "content": "忆昔空园今作林，墙头枕上总成阴。\n废兴人事非天意，时暂纷华亦赏心。",
        "dynasty": "宋",
        "collection_info": null
    },
    {
        "uuid": "a2429af4367651b6341e41181d54a2a3",
        "title": "探花郎送花坐中与邻几戏作七首  其一",
        "author": "刘敞",
        "content": "两郎探花如顾山，红紫黄白俱可怜。\n春风过此即埽地，尔復碌碌慰眼前。",
        "dynasty": "宋",
        "collection_info": null
    },
    {
        "uuid": "e768f2ef228c3f103807bbf6dc1a8c59",
        "title": "探花郎送花坐中与邻几戏作七首  其二",
        "author": "刘敞",
        "content": "两郎放荡不自羁，春物寂寥宁得知。\n能读离骚饮美酒，头白江翁殊復奇。",
        "dynasty": "宋",
        "collection_info": null
    },
    {
        "uuid": "dfa350f9ae8550c9b3a5c5680c08ffa1",
        "title": "探花郎送花坐中与邻几戏作七首  其三",
        "author": "刘敞",
        "content": "春服始成天气新，沂水风起如鱼鳞。\n由来舞咏吾与点，童子与公凡几人。",
        "dynasty": "宋",
        "collection_info": null
    },
    {
        "uuid": "535fb16e19c060d5af21ecd93bd9e0a4",
        "title": "探花郎送花坐中与邻几戏作七首  其四",
        "author": "刘敞",
        "content": "眼昏头白老冯唐，三十余年离举场。\n春色年年在琼苑，曾经十牓探花郎。",
        "dynasty": "宋",
        "collection_info": null
    },
    {
        "uuid": "2738a28f913ac0087e9e8f2795b71e85",
        "title": "探花郎送花坐中与邻几戏作七首  其五",
        "author": "刘敞",
        "content": "溱洧芍药堂背萱，浓红柔绿相映繁。\n郑卫之风久寂寞，坐无诗翁谁使言。",
        "dynasty": "宋",
        "collection_info": null
    },
    {
        "uuid": "31fb7f7d7f1bfc94e9c873dbedff3aef",
        "title": "探花郎送花坐中与邻几戏作七首  其六",
        "author": "刘敞",
        "content": "酴醾蔷薇香最奇，古人不闻今始知。\n世间此辈復何限，零落深林方足悲。",
        "dynasty": "宋",
        "collection_info": null
    },
    {
        "uuid": "048746c2926c81c20f6a35ccb2fbf39d",
        "title": "探花郎送花坐中与邻几戏作七首  其七",
        "author": "刘敞",
        "content": "牡丹开尽羣芳少，红药丹萱亦可怜。\n眼看春事已如此，有酒不饮讵为贤。",
        "dynasty": "宋",
        "collection_info": null
    },
    {
        "uuid": "cb261c04c83c0e53df70cb4dcd0a5540",
        "title": "桃花三首  其一",
        "author": "刘敞",
        "content": "消露浓霞满眼春，攀香弄影地无尘。\n仙源一入吾将老，不学武陵溪上人。",
        "dynasty": "宋",
        "collection_info": null
    },
    {
        "uuid": "b0d83047d272d7c4db0112db466b557c",
        "title": "桃花三首  其二",
        "author": "刘敞",
        "content": "碧海仙山拂太微，春风蟠木发瑶池。\n人间日月知多少，坐见高花烂漫时。",
        "dynasty": "宋",
        "collection_info": null
    },
    {
        "uuid": "b334c8d6be0d309c7c7992bd12b9eae3",
        "title": "桃花三首  其三",
        "author": "刘敞",
        "content": "小楼西望那人家，出屋香梢几树花。\n只恐东风能作恶，乱红如雨堕窗纱。",
        "dynasty": "宋",
        "collection_info": null
    },
    {
        "uuid": "207c00e20a7ed2a42f880ed0d12b3a26",
        "title": "闻御试毕寄同人",
        "author": "刘敞",
        "content": "鹏欲图南鱼戴角，风云变化不踰时。\n谁知遁世聱牙者，翻覆西窗数局棋。",
        "dynasty": "宋",
        "collection_info": null
    },
    {
        "uuid": "d1a6eba044ba4e048e7ad5468f02da38",
        "title": "赠省判沈郎中",
        "author": "刘敞",
        "content": "休文零落向千年，一世风流几许传。\n锦袋牙籤二万卷，羡君能似昔人贤。",
        "dynasty": "宋",
        "collection_info": null
    },
    {
        "uuid": "97eaf58e8a29cdfe2e5726829fdf87a6",
        "title": "在北得家书",
        "author": "刘敞",
        "content": "论从定约欲车回，笑领双鱼手自开。\n便觉长安近于日，不闻人自日边来。",
        "dynasty": "宋",
        "collection_info": null
    },
    {
        "uuid": "b154d5b1627a9f14128b006adcf93493",
        "title": "奉天门观汝水",
        "author": "刘敞",
        "content": "流水回还萦雉堞，乱山苍翠拥层楼。\n会将绿蚁捐长日，幸有高风送麦秋。",
        "dynasty": "宋",
        "collection_info": null
    },
    {
        "uuid": "fc19f493a03d16781568f4ebee2311b5",
        "title": "昆丘台",
        "author": "刘敞",
        "content": "重峦似欲学层城，上有帝宫人不行。\n访古寻幽復观化，垂杨生肘未曾惊。",
        "dynasty": "宋",
        "collection_info": null
    },
    {
        "uuid": "b32e6a2568665b31e3edf8f9da173528",
        "title": "洪泽阻风",
        "author": "刘敞",
        "content": "风振苍山海逆流，扁舟未济使人愁。\n聊把钓竿消永日，溪翁沙鹭共悠悠。",
        "dynasty": "宋",
        "collection_info": null
    },
    {
        "uuid": "c4db51e2b4d41fe42fa303674b2802ee",
        "title": "时会堂二首  其一",
        "author": "刘敞",
        "content": "雪霁苍山未有尘，阳崖气色已含春。\n不关南国年芳早，自有东藩欲贡新。",
        "dynasty": "宋",
        "collection_info": null
    },
    {
        "uuid": "d4225b418d974eed7cacbbe82a925487",
        "title": "时会堂二首  其二",
        "author": "刘敞",
        "content": "江涌岷山万里来，地蟠昆岭百寻开。\n故移蒙顶延年味，共献无穷甘露杯。",
        "dynasty": "宋",
        "collection_info": null
    },
    {
        "uuid": "bd02de05e9894ab193d3df7c43d8b9ac",
        "title": "十二月雷后作",
        "author": "刘敞",
        "content": "腊破春光逼眼来，暄风膏雨杂轻雷。\n黑貂已敝京尘裏，兴发犹堪贳酒杯。",
        "dynasty": "宋",
        "collection_info": null
    },
    {
        "uuid": "eb00ccc06e9b479a610047e1c575273a",
        "title": "寄贺隐直捷开封府解",
        "author": "刘敞",
        "content": "高士何须轻主簿，客星今欲上灵槎。\n题名趁取台中旧，前后龙头属当家。",
        "dynasty": "宋",
        "collection_info": null
    },
    {
        "uuid": "3a0b80cf5196b5d42ff82656e41df762",
        "title": "闻张给事倍道兼程已过古北戏作七言",
        "author": "刘敞",
        "content": "叱驭勤王肯暂留，边沙朔雪犯貂裘。\n飞黄一日须千里，应笑迂儒骑土牛。",
        "dynasty": "宋",
        "collection_info": null
    },
    {
        "uuid": "17bcb4cff49cd7804077e2cbcaeba1d0",
        "title": "雷雨",
        "author": "刘敞",
        "content": "寂寞荒居草木深，商歌犹足玩愁霖。\n仰头笑问丰隆苦，亦未妨人倚柱吟。",
        "dynasty": "宋",
        "collection_info": null
    },
    {
        "uuid": "6f800d1e06ead70d174a57209735c21e",
        "title": "椶榈",
        "author": "刘敞",
        "content": "纛影咤挲竿影直，雪中霜裏伴松筠。\n可怜憔悴凌云色，还是昂藏独立人。",
        "dynasty": "宋",
        "collection_info": null
    },
    {
        "uuid": "7193ac89ca0fc4973ed25c9dee1f36a6",
        "title": "江梅",
        "author": "刘敞",
        "content": "江南谁折一枝春，玉骨冰肤画不真。\n撩乱清香随驿使，尘埃满眼正愁人。",
        "dynasty": "宋",
        "collection_info": null
    },
    {
        "uuid": "8a4f38d53ce9fbbc59e47e4a2cc526a1",
        "title": "观儿童逐兔辄失之戏呈希元二首  其一",
        "author": "刘敞",
        "content": "碧眼儿童夸绝伦，竞驰犇兔蹙飞尘。\n俯身捷下重冈去，空听弦歌不见人。",
        "dynasty": "宋",
        "collection_info": null
    },
    {
        "uuid": "e6a13e606fd4249d674a3ccd06d1d1df",
        "title": "观儿童逐兔辄失之戏呈希元二首  其二",
        "author": "刘敞",
        "content": "满目苍山宿草衰，雪残深谷正多岐。\n莫将弓箭穷飞走，笑杀黄鬚邺下儿。",
        "dynasty": "宋",
        "collection_info": null
    },
    {
        "uuid": "0ec3bd210325e3a4e92f9c89e0aaa72c",
        "title": "初出古北口大风",
        "author": "刘敞",
        "content": "我持汉节议和亲，北上边关极海滨。\n宜有鬼神阴受命，劲风来埽幕南尘。",
        "dynasty": "宋",
        "collection_info": null
    },
    {
        "uuid": "73ab946c9dcbf63f1a4a3bdd3d442be8",
        "title": "十二月十二日斋祠西太一宫是日大风",
        "author": "刘敞",
        "content": "绛阙碧城天与通，世间惟望气浑融。\n神仙定与尘埃隔，自怪来时亦驭风。",
        "dynasty": "宋",
        "collection_info": null
    },
    {
        "uuid": "ccbf09f7d68530b6e3011e71ac0c9759",
        "title": "和圣俞逢卖梅花五首  其一",
        "author": "刘敞",
        "content": "送腊迎年越岭梅，几时随驿过江来。\n上林桃杏矜颜色，已老东风寂寞开。",
        "dynasty": "宋",
        "collection_info": null
    },
    {
        "uuid": "04c204c7ce917945ad2888d16238ed08",
        "title": "和圣俞逢卖梅花五首  其二",
        "author": "刘敞",
        "content": "三月都城雪卷沙，幽芳偏恨杂羣花。\n九衢何处江南客，一笑相知越女家。",
        "dynasty": "宋",
        "collection_info": null
    },
    {
        "uuid": "5961d9da40597effb65443a1a0daca60",
        "title": "和圣俞逢卖梅花五首  其三",
        "author": "刘敞",
        "content": "东阡北陌竞春游，弄雪翻云为少留。\n落去能无怨羌笛，折来端是乱乡愁。",
        "dynasty": "宋",
        "collection_info": null
    },
    {
        "uuid": "9ec7127141c03ac09fa4f5864aafc68d",
        "title": "和圣俞逢卖梅花五首  其四",
        "author": "刘敞",
        "content": "安得繁英种满园，风前月下共方樽。\n放歌起舞浓阴裏，长使清香濯醉魂。",
        "dynasty": "宋",
        "collection_info": null
    },
    {
        "uuid": "f1d5fdca66cd376b6c4c3de5310e0fb6",
        "title": "和圣俞逢卖梅花五首  其五",
        "author": "刘敞",
        "content": "可怜风雨逼流阴，无奈芳菲恼客心。\n暂引江南春入眼，不辞多掷袖中金。",
        "dynasty": "宋",
        "collection_info": null
    },
    {
        "uuid": "d9abd30a1da93578c62103c23a8ed1cc",
        "title": "观城上梅花忆和",
        "author": "刘敞",
        "content": "城头梅树花初发，每到花前忆剡中。\n白水碧山应不少，与谁携手过春风。",
        "dynasty": "宋",
        "collection_info": null
    },
    {
        "uuid": "ca97139e93f3e4b7e0c8180af1560449",
        "title": "送张译归",
        "author": "刘敞",
        "content": "雪霜载涂春欲晞，江流水驻君北归。\n南方遐夐久共住，可怜不及双凫飞。",
        "dynasty": "宋",
        "collection_info": null
    },
    {
        "uuid": "eab218250f31ca1689c7e9116b7d98c4",
        "title": "小园春日",
        "author": "刘敞",
        "content": "草色初新柳带长，宿烟清露湿朝阳。\n东山云起西山碧，南舍花开北舍香。",
        "dynasty": "宋",
        "collection_info": null
    },
    {
        "uuid": "278809e3736d5ba11a3e0d43ce3422b8",
        "title": "寄东平侍读叔平侍郎",
        "author": "刘敞",
        "content": "曲榭层台花木深，春风千骑盛登临。\n高山流水非无意，正得君来慰我心。",
        "dynasty": "宋",
        "collection_info": null
    },
    {
        "uuid": "1686ad63f3645d513107106d80bca5c6",
        "title": "上巳不赴金眀集招邻几谈",
        "author": "刘敞",
        "content": "楼船旗鼓扬春风，曲水浮觞一醉同。\n穷巷谁怜车马绝，萧条相对两衰翁。",
        "dynasty": "宋",
        "collection_info": null
    },
    {
        "uuid": "8a52473820a1f5bf6a9f48eb818f4d12",
        "title": "梅雨",
        "author": "刘敞",
        "content": "无穷云雾湿梅天，终日昏昏只欲眠。\n髀肉生圆头髪白，强寻高处望山川。",
        "dynasty": "宋",
        "collection_info": null
    },
    {
        "uuid": "8f66a0233ceb6e03ee652be9f0813e11",
        "title": "诏赐御书稽古两字作口号示子弟",
        "author": "刘敞",
        "content": "毛玠素屏非俗物，韩棱宝剑得龙渊。\n谟明敢与皋陶比，稽古虚参尧舜篇。",
        "dynasty": "宋",
        "collection_info": null
    },
    {
        "uuid": "08d34f3052ca329bca8197e67a007a2f",
        "title": "秋晚雨中隐几偶书寄圣俞五首  其一",
        "author": "刘敞",
        "content": "秋云欺日不得光，西风送雨寒苍茫。\n北来鸿雁翅羽湿，那能自致凌天翔。",
        "dynasty": "宋",
        "collection_info": null
    },
    {
        "uuid": "3ad5df2d80ff6fb31d4bd3b78dfc1116",
        "title": "秋晚雨中隐几偶书寄圣俞五首  其二",
        "author": "刘敞",
        "content": "如闻蛮服愚弄兵，凶酋恃险愁孤城。\n军书插羽惧不急，安得良术吹天晴。",
        "dynasty": "宋",
        "collection_info": null
    },
    {
        "uuid": "4ebc0d17260312e1e35e5ae94deebfbf",
        "title": "秋晚雨中隐几偶书寄圣俞五首  其三",
        "author": "刘敞",
        "content": "穷秋未穷草木衰，里人过半单裳衣。\n谷中吹律不可待，上天爱日何时辉。",
        "dynasty": "宋",
        "collection_info": null
    },
    {
        "uuid": "faac0c1a7658f70bf239f091b36ffded",
        "title": "秋晚雨中隐几偶书寄圣俞五首  其四",
        "author": "刘敞",
        "content": "我欲乘桴渡南溟，手携水伯趋蓬瀛。\n秋来雨多蛟蜃喜，满目愁见风涛生。",
        "dynasty": "宋",
        "collection_info": null
    },
    {
        "uuid": "61eff4a8ad0e2d3e5610102d2a8c550f",
        "title": "秋晚雨中隐几偶书寄圣俞五首  其五",
        "author": "刘敞",
        "content": "安得独上昆崙巅，侧身常近清阳边。\n氛妖堕散昏垫解，使我目朗心萧然。",
        "dynasty": "宋",
        "collection_info": null
    },
    {
        "uuid": "7e7fe5334c09e9848e16c6d945c7b6f2",
        "title": "羊角风",
        "author": "刘敞",
        "content": "我似灵鲲初化鹏，径辞北海向南溟。\n可烦更借扶摇力，已度皋兰望紫庭。",
        "dynasty": "宋",
        "collection_info": null
    },
    {
        "uuid": "758365b09fba7176889fe86fd5fc344c",
        "title": "观梅樱桃",
        "author": "刘敞",
        "content": "梅花欲落樱桃盛，白雪彤霞各自愁。\n肠断黄峰与粉蝶，东园来去不知休。",
        "dynasty": "宋",
        "collection_info": null
    },
    {
        "uuid": "0192e2c1c97c87f5d43e9474ed0a16cd",
        "title": "潞河",
        "author": "刘敞",
        "content": "饮马长城行且谣，雕鞍金勒映春朝。\n潞河正月冰都尽，不惜障泥走度桥。",
        "dynasty": "宋",
        "collection_info": null
    },
    {
        "uuid": "ce8a6f264efec4182f5779f86708b225",
        "title": "陈胜",
        "author": "刘敞",
        "content": "伙涉矜豪欣据陈，力崇司过督羣臣。\n欲将燕雀轻天下，自使侯王不復亲。",
        "dynasty": "宋",
        "collection_info": null
    },
    {
        "uuid": "e6f6271704ddbebea4c0c7b352c6e3df",
        "title": "客寄天台月桂子",
        "author": "刘敞",
        "content": "天上仙人月裏栽，无端飘逐海风来。\n可能种作千寻树，岁看高花烂漫开。",
        "dynasty": "宋",
        "collection_info": null
    },
    {
        "uuid": "71646611b18707110fed48e1cdca2a75",
        "title": "辛卯十二月同持国游会灵观各曾赋诗后一年会灵烧高下俱尽天子为先朝所为不忍废復治集禧略放渭阳帝祠制度五岳同宇毋乏事而已不能如向之鉅丽也戊戌十二月以事过谒祠下作七言寄持国",
        "author": "刘敞",
        "content": "白玉五城十二楼，还曾同作采真游。\n重来无復壶中景，惟见苍林锁碧流。",
        "dynasty": "宋",
        "collection_info": null
    },
    {
        "uuid": "ea025b8725bc5efaf011413bb878b218",
        "title": "戏成一首",
        "author": "刘敞",
        "content": "参差翠嶂坐中分，断续流泉尽日闻。\n何异高唐与巫峡，梦余真復有朝云。",
        "dynasty": "宋",
        "collection_info": null
    },
    {
        "uuid": "55181a67ebf00ede101417347f60990a",
        "title": "杂诗三首  其一",
        "author": "刘敞",
        "content": "大梁公子乐邯郸，爱士能从市井间。\n虽诧平原倾食客，鲁连犹蹈海滨还。",
        "dynasty": "宋",
        "collection_info": null
    },
    {
        "uuid": "42705bae986000db907c6202ea8d3d75",
        "title": "杂诗三首  其二",
        "author": "刘敞",
        "content": "季长诞节薄拘儒，俳笑纷纭绛帐居。\n为问从来三辅士，几人门下撇衣裙。",
        "dynasty": "宋",
        "collection_info": null
    },
    {
        "uuid": "16f7c92be1d11e752737e4c02e45fcc3",
        "title": "杂诗三首  其三",
        "author": "刘敞",
        "content": "天禄先生空白头，时时好事载书游。\n滑稽不及鸱夷辈，寂寞端成淑德侯。",
        "dynasty": "宋",
        "collection_info": null
    },
    {
        "uuid": "0b2a3d4ce9d798a6b169b774fffb6c9b",
        "title": "绝句",
        "author": "刘敞",
        "content": "青苔满地初晴后，绿树无人昼梦余。\n惟有南风旧相识，偷开门户又翻书。",
        "dynasty": "宋",
        "collection_info": null
    },
    {
        "uuid": "e3a35e402ae70ce9dc48ca09ba120887",
        "title": "彭城先辈未披奇采早饮隽声遗诗寄答二首  其一",
        "author": "刘敞",
        "content": "清门早日映朝端，俊域于今有二难。\n虹气韫来徒想玉，国香闻处已知兰。",
        "dynasty": "宋",
        "collection_info": null
    },
    {
        "uuid": "07a5a4aba2610515a272625a9f9c9ffd",
        "title": "彭城先辈未披奇采早饮隽声遗诗寄答二首  其二",
        "author": "刘敞",
        "content": "剑池夜久光芒紧，梦草春深景象寛。\n寄惠新诗仍过此，濡毫容易报琅玕。",
        "dynasty": "宋",
        "collection_info": null
    },
    {
        "uuid": "28e85de927832aab2ce13131ab5e9bb9",
        "title": "朝日偶作呈友人",
        "author": "刘敞",
        "content": "渐知春意入城来，向午池冰已半开。\n和气满天真可望，凭君须上最高台。",
        "dynasty": "宋",
        "collection_info": null
    },
    {
        "uuid": "42cf1267ad41618198ace9390f909435",
        "title": "榴花洞",
        "author": "刘敞",
        "content": "熏风四月羣芳歇，火玉烧枝拂露华。\n偶坐清阴人不到，白鬚道士进流霞。",
        "dynasty": "宋",
        "collection_info": null
    },
    {
        "uuid": "7c13943b2b9d14cc09e3ae09797976c5",
        "title": "和永叔宿斋太庙闻莺二韵",
        "author": "刘敞",
        "content": "碧树凋零满眼秋，黄鹂飞去使人愁。\n翰林仙老斋房客，犹恨人间岁月流。",
        "dynasty": "宋",
        "collection_info": null
    },
    {
        "uuid": "7fd0dc4fbc983e827675366b5693375b",
        "title": "题庭前药栏",
        "author": "刘敞",
        "content": "宿雨初晴晓尚寒，土膏欲动未全干。\n碧萱红药饶情态，世漏春光已满栏。",
        "dynasty": "宋",
        "collection_info": null
    },
    {
        "uuid": "2434a0a7a0d795185682303f20096cb1",
        "title": "壶公祠送别",
        "author": "刘敞",
        "content": "尘世纷纷多别离，一攀庭树欲沾衣。\n不知何故壶中叟，能弃人间不復归。",
        "dynasty": "宋",
        "collection_info": null
    },
    {
        "uuid": "a4e2025b555ea45e3a35ebfd2fd3bdfe",
        "title": "山中作",
        "author": "刘敞",
        "content": "空山日午东风起，积雪半消岩下池。\n逐胜不知芳草远，长谣石上失回期。",
        "dynasty": "宋",
        "collection_info": null
    },
    {
        "uuid": "563c7e7dacbc6e2b0036d733dd415ff5",
        "title": "浄土院从王伯初饮呈座人",
        "author": "刘敞",
        "content": "雪满春城幽兴长，放歌起舞尽君觞。\n幸怜犀首饮无事，不怪次公醒亦狂。",
        "dynasty": "宋",
        "collection_info": null
    },
    {
        "uuid": "7b79df43393b663961d79d5fdc397254",
        "title": "饮子华家醉翁不来因令鸾英弹醉思仙",
        "author": "刘敞",
        "content": "翠眉红袖拜尊前，撩弄春声入四弦。\n坐少车公还不乐，为君重奏醉思仙。",
        "dynasty": "宋",
        "collection_info": null
    },
    {
        "uuid": "a94cf5e009f3f217571bac6f8018fe68",
        "title": "月下",
        "author": "刘敞",
        "content": "蟾蜍滴露侵石垣，松桧吟风如涧泉。\n夕梦未穷山路远，自疑乘月弄潺湲。",
        "dynasty": "宋",
        "collection_info": null
    },
    {
        "uuid": "5fdcadb1651824b6b1f82868cb9af128",
        "title": "城南杂题  其一",
        "author": "刘敞",
        "content": "当日龙船校五兵，旋开池沼学昆眀。\n迩来封禅和平久，旧地分教百姓耕。",
        "dynasty": "宋",
        "collection_info": null
    },
    {
        "uuid": "3c8adfeb13b48b5ab0db3c4f0931cefb",
        "title": "城南杂题  其二",
        "author": "刘敞",
        "content": "垂杨冉冉笼清籞，细草茸茸覆路沙。\n长闭园门人不入，禁渠流出雨残花。",
        "dynasty": "宋",
        "collection_info": null
    },
    {
        "uuid": "85c59220f5191eee7291e0958316c43e",
        "title": "城南杂题  其三",
        "author": "刘敞",
        "content": "盘姗不称三公位，掩抑空妨数亩庭。\n只有老僧偏爱惜，倩人图画作书屏。",
        "dynasty": "宋",
        "collection_info": null
    },
    {
        "uuid": "32ed8a612427f7633bafa0eb083d61a2",
        "title": "城南杂题  其四",
        "author": "刘敞",
        "content": "早时风景爱东吴，一到京师兴益疏。\n偶向城南疑泽国，夹川垂柳带僧居。",
        "dynasty": "宋",
        "collection_info": null
    },
    {
        "uuid": "8a517ff15d3543528d7ff61bc2d0bb7e",
        "title": "芙蓉池",
        "author": "刘敞",
        "content": "绿华清盖满方塘，雨洒风吹着处香。\n浄埽钓矶双树下，醉攲凉枕弄秋光。",
        "dynasty": "宋",
        "collection_info": null
    },
    {
        "uuid": "c5dc3ea1542da8d8a06a8324af80b8be",
        "title": "忆和",
        "author": "刘敞",
        "content": "楚泽茫茫白芷生，春风红树语流莺。\n高楼不见千岩路，落日空含万里情。",
        "dynasty": "宋",
        "collection_info": null
    },
    {
        "uuid": "846fbb03b4a9f1020caf3a7bd2704cc6",
        "title": "啸亭雨后",
        "author": "刘敞",
        "content": "风捲高花舞成雪，雨湿芳草绿侵云。\n层轩独立时惆怅，淮北春光过五分。",
        "dynasty": "宋",
        "collection_info": null
    },
    {
        "uuid": "3c76511322d9baace406b7ba6171026c",
        "title": "西楚",
        "author": "刘敞",
        "content": "楚割淮西自不轻，元王宾客亦洪生。\n重捐醴酒迷高士，末路翻亡五千城。",
        "dynasty": "宋",
        "collection_info": null
    },
    {
        "uuid": "cbe7e925daee4f943ba082135e3da837",
        "title": "袁本初",
        "author": "刘敞",
        "content": "横刀长揖紫廷中，健者宁须属董公。\n郿坞然脐直假手，始知天下有英雄。",
        "dynasty": "宋",
        "collection_info": null
    },
    {
        "uuid": "48e116b3771c0b69eb94bf6c9c8dc374",
        "title": "魏文帝",
        "author": "刘敞",
        "content": "江水由来一带横，魏文何事畏疑城。\n不应天意分南北，自是无人敢请缨。",
        "dynasty": "宋",
        "collection_info": null
    },
    {
        "uuid": "057ceea7a0936e6e4863eef673d00d74",
        "title": "武皇",
        "author": "刘敞",
        "content": "武皇英气古无俦，解道平城遗朕忧。\n汗血龙媒十八万，单于台下猎清秋。",
        "dynasty": "宋",
        "collection_info": null
    },
    {
        "uuid": "12f87632de179726dda170d400b3217b",
        "title": "后土庙琼花",
        "author": "刘敞",
        "content": "繁香簇簇三株树，冷艷飘飘六出霙。\n移植天中来几月，欲看憔悴老江城。",
        "dynasty": "宋",
        "collection_info": null
    },
    {
        "uuid": "fc2635b51751086c4972fd4df8216583",
        "title": "送张奕进士归广德省亲",
        "author": "刘敞",
        "content": "南北旅游三十年，相逢依旧孝亷船。\n千钟不洎今吾老，羡尔归安二顷田。",
        "dynasty": "宋",
        "collection_info": null
    },
    {
        "uuid": "f8a976e7104e7e27e72ebc9863d7dd27",
        "title": "琼花",
        "author": "刘敞",
        "content": "海内无双玉蘂花，异时来自八仙家。\n鲁人得此天中树，乞与春风赏物华。",
        "dynasty": "宋",
        "collection_info": null
    },
    {
        "uuid": "ee823c3c5f354cd4081ed99c124bb45b",
        "title": "董相",
        "author": "刘敞",
        "content": "江都治后徙胶西，衰老诸侯等弃之。\n为问平津相天下，尚开东阁欲宾谁。",
        "dynasty": "宋",
        "collection_info": null
    },
    {
        "uuid": "e05e65529d0f18ae8d07efc5a1c19e5e",
        "title": "白登",
        "author": "刘敞",
        "content": "白登计秘自堪羞，相印犹归曲逆侯。\n安用熊罴三十万，平城遗有子孙忧。",
        "dynasty": "宋",
        "collection_info": null
    },
    {
        "uuid": "bda5fcffdfd4c860133707ad22a71745",
        "title": "锁宿礼部中夜口号",
        "author": "刘敞",
        "content": "浮云不动月微眀，锦帐香寒梦易惊。\n犹觉春风花未发，独闻宫漏出重城。",
        "dynasty": "宋",
        "collection_info": null
    },
    {
        "uuid": "6e78d73dc4cc9f099aa31bb138ba1f99",
        "title": "题送客亭别任迥",
        "author": "刘敞",
        "content": "北飞鸿鴈南飞燕，扰扰俱非自在身。\n莫向孤亭南北望，野花江草最愁人。",
        "dynasty": "宋",
        "collection_info": null
    },
    {
        "uuid": "56673930509747196167bc87916bf7b6",
        "title": "送魏广秘校同年",
        "author": "刘敞",
        "content": "羡君归着老莱衣，风雨纷纭欲别时。\n会是东堂许为友，自怜扶路不胜悲。",
        "dynasty": "宋",
        "collection_info": null
    },
    {
        "uuid": "577612fbfeb995c28484e7831c86a798",
        "title": "风雨",
        "author": "刘敞",
        "content": "人生老去自多忧，索索逢春却似秋。\n过尽百花初不省，何须风雨更添愁。",
        "dynasty": "宋",
        "collection_info": null
    },
    {
        "uuid": "ce5f318a9bceef2ad17819c0e61bee68",
        "title": "山光寺",
        "author": "刘敞",
        "content": "隋家昔日歌舞地，荒草满庭烟雾深。\n犹有老松长百尺，悲风来动海潮音。",
        "dynasty": "宋",
        "collection_info": null
    },
    {
        "uuid": "6ed3ea0a0acd7aec27892e4bb36c0acb",
        "title": "答张安内翰见赠二绝  其一",
        "author": "刘敞",
        "content": "云鹏自合纵天池，蒿鷃宁嫌寄一枝。\n适往蚤闻仙老辨，解嘲聊慰俗人嗤。",
        "dynasty": "宋",
        "collection_info": null
    },
    {
        "uuid": "9b5e7fffe344ae2509a947e050bdd247",
        "title": "答张安内翰见赠二绝  其二",
        "author": "刘敞",
        "content": "玉螭阶侧凤池边，接武严徐愧昔贤。\n天骥绝尘方万里，知君不顾绕朝鞭。",
        "dynasty": "宋",
        "collection_info": null
    },
    {
        "uuid": "08ab1c59c11e8551c83cb49569b060e7",
        "title": "答阮逸中允",
        "author": "刘敞",
        "content": "天后天先隐姓名，曾闻注易动公卿。\n穷愁不得无编述，惭愧删诗取正声。",
        "dynasty": "宋",
        "collection_info": null
    },
    {
        "uuid": "151054b494e8ff531650f72ab4c1281b",
        "title": "小桃",
        "author": "刘敞",
        "content": "鸣鸠唤雨天色变，迟日烘云花意催。\n一日出游三日醉，自知惭负小桃开。",
        "dynasty": "宋",
        "collection_info": null
    },
    {
        "uuid": "b515df36693c4373a35b7b216314eaaa",
        "title": "和赵七得屯田郎",
        "author": "刘敞",
        "content": "童稚闻君赋上林，校雠偏愧接华簪。\n朝廷礼乐推先进，莫叹郎潜佩肘金。",
        "dynasty": "宋",
        "collection_info": null
    },
    {
        "uuid": "6e0759bfd47e1c3fe9983b3f6fe9b657",
        "title": "鄢陵兴国寺题壁",
        "author": "刘敞",
        "content": "寂寞空堂欲暮时，钟声断续雨千丝。\n此中会有西来意，正復庭前柏树知。",
        "dynasty": "宋",
        "collection_info": null
    },
    {
        "uuid": "5ecc03b9c81a7da4672d5914cc1b1838",
        "title": "诗一首",
        "author": "刘敞",
        "content": "本是昌家，又为非类。\n但有雄声，唯闻艾气。",
        "dynasty": "宋",
        "collection_info": null
    },
    {
        "uuid": "4ff5c867727a1938fa74b952bfe8486f",
        "title": "出长芦口",
        "author": "刘敞",
        "content": "涛翻鹭羽连天白，山迭屏峰到海青。\n客路浮生两如寄，万重波裏一浮萍。",
        "dynasty": "宋",
        "collection_info": null
    },
    {
        "uuid": "3f09a96f5e107a11b66bc92302d790d8",
        "title": "芍药",
        "author": "刘敞",
        "content": "溱洧洵吁乐，维阳厥草夭。\n传闻多失实，看尽谩无聊。\n婉娩春阳谢，中开道路遥。\n谁移化工巧，忽是物华饶。\n跗萼晴相照，芳春暖并飘。\n波翻蜀江锦，霞萃赤城标。",
        "dynasty": "宋",
        "collection_info": null
    },
    {
        "uuid": "205f43587d5f8aa547adf3e2ee0ea94e",
        "title": "荼蘼二首  其一",
        "author": "刘敞",
        "content": "琼林殿侧玉鈎栏，雪覆新花四月闲。\n密影酡容千客坐，柔条何啻万龙蟠。",
        "dynasty": "宋",
        "collection_info": null
    },
    {
        "uuid": "07bcfa65625a9b47ba79e5ebaaefd0c6",
        "title": "荼蘼二首  其二",
        "author": "刘敞",
        "content": "明红暗紫竞芬菲，送尽东风不自知。\n占得余香慰愁眼，百芳无得似荼蘼。",
        "dynasty": "宋",
        "collection_info": null
    },
    {
        "uuid": "eba692f8926687c9f1dc4eade0f6594f",
        "title": "木香花",
        "author": "刘敞",
        "content": "粉刺丛丛斗野芳，春风摇曳不成行。\n只因爱学宫粧样，分得梅花一半香。",
        "dynasty": "宋",
        "collection_info": null
    },
    {
        "uuid": "2c9220aff95945365b550502b18a2ebe",
        "title": "迎春花",
        "author": "刘敞",
        "content": "华省当时绿鬓郎，金樽美酒醉红芳。\n今日对花不成饮，春愁已与草俱长。",
        "dynasty": "宋",
        "collection_info": null
    },
    {
        "uuid": "bd41d1e0a301a9182aa9b6e0d7b3fae3",
        "title": "樱桃",
        "author": "刘敞",
        "content": "晨晖照屋清露稀，樱桃花房欲开齐。\n繁华先得造物巧，不与众卉争高低。\n参差萼萼相照耀，恍惚满眼令人迷。",
        "dynasty": "宋",
        "collection_info": null
    },
    {
        "uuid": "a07298baa2ff08c3b366a1ac485d54ae",
        "title": "金钱花",
        "author": "刘敞",
        "content": "披沙百炼贵，济世五铢圜。\n侔色都疑似，颁行适自然。\n萧萧秋意早，采采露华鲜。\n贫谢侏儒甚，烦君慰眼前。",
        "dynasty": "宋",
        "collection_info": null
    },
    {
        "uuid": "f91e51e2245b8e61a8fa63ec704ba9c5",
        "title": "柏",
        "author": "刘敞",
        "content": "柏生如拳柳如把，同时移根种庭下。\n柏根未活柳已荣，春风飞飞意融冶。\n青条眼看千尺余，疏荫朦胧乃惊诧。",
        "dynasty": "宋",
        "collection_info": null
    },
    {
        "uuid": "0436b972cad15edd135c528d63d9117f",
        "title": "笋",
        "author": "刘敞",
        "content": "龙孙春吐一尺芽，紫锦包玉离泥沙。\n金刀璀璨截嫩节，铜钱不与大梁赊。",
        "dynasty": "宋",
        "collection_info": null
    },
    {
        "uuid": "d444af10d54fa6746806657a242e8f26",
        "title": "灯花",
        "author": "刘敞",
        "content": "火中有芝，殊干连叶。\n顷刻三秀，烂其煜煜。\n孰为而生，孰为而滋。\n既富且寿，君子正之。",
        "dynasty": "宋",
        "collection_info": null
    },
    {
        "uuid": "a76a16a718de8e08a4765dc58da33299",
        "title": "古风",
        "author": "刘敞",
        "content": "子欲富矣，何用为富。\n农不苦工，工不若贾。\n子欲贵矣，何用为贵。\n德不若名，名不若势。\n粹兮纯兮，三五之人兮。\n终窭且贫兮，孰知其珍兮。",
        "dynasty": "宋",
        "collection_info": null
    },
    {
        "uuid": "fbf661214c80d98716838e9107c519bc",
        "title": "杂诗",
        "author": "刘敞",
        "content": "齐有梁丘据，晋有乐王鲋。\n据能爱晏婴，鲋欲残叔誉。\n二臣嬖两朝，事君为悦豫。\n景有尚贤志，据逆以为助。\n平失宥善心，鲋乃速其去。\n毋以据为贤，易地则同趣。\n丈夫处世间，必有遇不遇。\n岂无觉者乎，正色君亦悟。\n区区嬖倖徒，何忍就朋附。",
        "dynasty": "宋",
        "collection_info": null
    },
    {
        "uuid": "5f85317b39ac844caae43abe36affe1b",
        "title": "重伤胡二",
        "author": "刘敞",
        "content": "今日寝门侧，涕流予不堪。\n伊人竟长逝，回使返空函。\n如觉知音绝，深怀挂剑惭。\n仍闻身后事，生女不生男。",
        "dynasty": "宋",
        "collection_info": null
    },
    {
        "uuid": "e3e4327c8f1c5de0452979440e7c209a",
        "title": "采蓝寄王深甫",
        "author": "刘敞",
        "content": "采采泽中蓝，制为金翠衣。\n春风为君舞，婉转有光辉。\n良辰古易失，丽色世云希。\n嗟嗟不盈掬，日暮空来归。",
        "dynasty": "宋",
        "collection_info": null
    },
    {
        "uuid": "115bce92639e2fe97edd6de85e57575d",
        "title": "观陕西图",
        "author": "刘敞",
        "content": "乘槎汉使者，聚米马将军。\n关塞他年阻，河山此座分。\n悠悠伤战骨，处处怒妖氛。\n未分儒生老，深希笔砚焚。",
        "dynasty": "宋",
        "collection_info": null
    },
    {
        "uuid": "068a90d72dab23741dad63fdbf8cd227",
        "title": "周节推移曹州此君凡换五幕府",
        "author": "刘敞",
        "content": "珠履幕中客，栖栖亦倦游。\n劳歌一长铗，历聘五诸侯。\n捧檄为亲喜，问津轻旅愁。\n谁怜在陈士，无友重悲秋。",
        "dynasty": "宋",
        "collection_info": null
    },
    {
        "uuid": "9d30ebaa167fd022b8cf1245a87a520e",
        "title": "送张六丈尉新安",
        "author": "刘敞",
        "content": "新安好江水，往復似桐庐。\n吏隐应相称，官卑还自如。\n洛尘趋走裏，周俗战争余。\n会自求知己，频飞一鹗书。",
        "dynasty": "宋",
        "collection_info": null
    },
    {
        "uuid": "e5abeffc9b3cff1914bf098215c223e7",
        "title": "芷亭",
        "author": "刘敞",
        "content": "籍甚离骚后，芬芬楚泽滨。\n移根烦老圃，比兴得佳人。\n秀色谁与玩，清香不自珍。\n吾庐故可爱，况及物华春。",
        "dynasty": "宋",
        "collection_info": null
    },
    {
        "uuid": "79afd134e8f555d2552cb09f75099c2b",
        "title": "晚凉",
        "author": "刘敞",
        "content": "楚山何处雨，天气晚来凉。\n返照原野静，清风松桂香。\n高楼半云雾，远水入沧浪。\n幽意惊飞动，真凭酒散狂。",
        "dynasty": "宋",
        "collection_info": null
    },
    {
        "uuid": "5ecac0c789a0c8e1cedac3924206dac4",
        "title": "奉同永叔于刘功曹家听杨直讲女奴弹啄木见寄之作",
        "author": "刘敞",
        "content": "空林多风霜霰零，啄木朝饥悲长鸣。\n口虽能呼心不平，谁弹琵琶象其声。\n雌雄切直相丁嘤，欲飞未飞皆有情。\n琵琶八十有四调，此曲独得传玄妙。\n翠鬟小女眉目殊，能承主欢供客娱。\n转关挥拨意澹如，坐人虽多旁若无。\n醉翁引觞不汝余，歌诗弹铗归来乎。\n两君韵高尚如此，何况枥上之马渊中鱼。\n我生不晓世俗乐，顷卧江城更寂寞。\n园中有时闻啄木，虽有高下无宫角。\n木声梨然当人心，猋氏之风殆可学。\n渊明无弦非无意，白髮秋来自少乐。\n得公新诗濯我愁，因问杨子更借不，我欲醉听江城楼。",
        "dynasty": "宋",
        "collection_info": null
    },
    {
        "uuid": "768cc356ea54b90b020039060b0a18ec",
        "title": "汾州有唐大历中崇徽公主嫁回鹘时手迹在石壁上李山甫作七言诗并刻之子华永叔内翰皆继其韵亦同赋",
        "author": "刘敞",
        "content": "锦车西去水东流，汉节何年送解忧。\n独上青山自惆怅，强歌黄鹄少淹留。\n遗踪不逐哀笳断，丽句空增北渚愁。\n君念平城三十万，谋臣奇计已堪羞。",
        "dynasty": "宋",
        "collection_info": null
    },
    {
        "uuid": "3dc19ec1b98c9b1f2b0c83cd10a63ac9",
        "title": "自入北界虏人候迓供帐每进益恭少尝至契丹者皆云异他日示陈副使希元",
        "author": "刘敞",
        "content": "和亲虽復用诸儒，圣德由来北服胡。\n天子今成大父行，匈奴自号儿单于。\n女真守燎羯圉马，渤海西道奚前驱。\n塞外始知汉使贵，留犁挠酒直区区。",
        "dynasty": "宋",
        "collection_info": null
    },
    {
        "uuid": "77e3e073efcf0e584445ba7e372e15e3",
        "title": "和永叔禁中对月",
        "author": "刘敞",
        "content": "珠宫银阙閟金銮，独得清辉尽夕看。\n冷夺雪霜深刺骨，莹分毫髪凛冲冠。\n通中梦觉炉香断，方底封余玉滴干。\n佳句冠传天上景，世人空仰白云端。",
        "dynasty": "宋",
        "collection_info": null
    },
    {
        "uuid": "445957d8e95fb0dfc27cc034217f7d2f",
        "title": "正月初五日杜城集",
        "author": "刘敞",
        "content": "雪霁春容满旧都，寻春写鞚杜城隅。\n冰消流水相萦带，日出南山半有无。\n往事废兴悲故老，扁舟沿泝想江湖。\n路人应笑山公醉，此兴由来属我徒。",
        "dynasty": "宋",
        "collection_info": null
    },
    {
        "uuid": "ff1e68eeb774d562483c2dcec96543bd",
        "title": "丙申闰月领扬州与京师诸公别戊戌十一月受诏还阁首尾仅三年尔然原叔伯庸隐甫子奇公南清卿之翰昌言八人者皆已徂谢感之怆然作七言寄滑州正臣密学给事",
        "author": "刘敞",
        "content": "冠盖如云笑别时，亦知陈迹易伤悲。\n归来未似钟山醉，零落多于邺下诗。\n人事可怜驹过隙，秋风几许鬓成丝。\n何须更听山阳笛，欲近西州涕自垂。",
        "dynasty": "宋",
        "collection_info": null
    },
    {
        "uuid": "f09c79b1355e14f0460afcb3d744de4e",
        "title": "集禧斋宫雨后",
        "author": "刘敞",
        "content": "雨余风露似清秋，灯烛愔愔十二楼。\n高枕江湖时独往，卷帘河汉正西流。\n人间浪逐颠冥客，物外初知汗漫游。\n拂露却趋青阁路，蓬莱回顾五云浮。",
        "dynasty": "宋",
        "collection_info": null
    },
    {
        "uuid": "de9d3ac530e9db34d1cb6b21894f216e",
        "title": "听女奴弹胡琴",
        "author": "刘敞",
        "content": "女奴能为马上曲，一弹一弹復一弹。\n我醉已眠都不醒，半天落月微霜寒。",
        "dynasty": "宋",
        "collection_info": null
    },
    {
        "uuid": "8ed2b9034657a69508d7ff4318e16ff7",
        "title": "庭前菊花",
        "author": "刘敞",
        "content": "翠叶金花刮眼明，薄霜浓露倍多情。\n谁人正苦山中醉，借与繁香醒宿酲。",
        "dynasty": "宋",
        "collection_info": null
    },
    {
        "uuid": "01727bb392767a812def914b4d87891b",
        "title": "戏作二首  其一",
        "author": "刘敞",
        "content": "仙家千载亦何长，人世空惊日月忙。\n洞裏桃花莫相笑，刘郎今是老刘郎。",
        "dynasty": "宋",
        "collection_info": null
    },
    {
        "uuid": "666d9509a578dc8a12c72be450d57ead",
        "title": "戏作二首  其二",
        "author": "刘敞",
        "content": "文章落笔有谁先，坐上诗成海外传。\n明日帝京应纸贵，开帘却扇有新编。",
        "dynasty": "宋",
        "collection_info": null
    },
    {
        "uuid": "b7cb7ba43015634c0bc1a5fe687570f0",
        "title": "诗一首",
        "author": "刘敞",
        "content": "苍茫六合外，渺莽三皇初。\n近既未必有，远亦未必无。",
        "dynasty": "宋",
        "collection_info": null
    },
    {
        "uuid": "8f8e5b3c1c1b9024450d26fe2cf2edcf",
        "title": "农父  其一",
        "author": "刘敞",
        "content": "入水作田，上山伐薪。\n人世几何，终岁苦贫。\n安有灵药，化为羽人。\n呼吸光景，为君外臣。",
        "dynasty": "宋",
        "collection_info": null
    },
    {
        "uuid": "0f488b9dc20fd85611c9cccb5b488525",
        "title": "农父  其二",
        "author": "刘敞",
        "content": "鸟飞不远，暮还其宅。\n我独匪人，去从兵籍。\n释弃耒耜，顾贪朝夕。\n转徙异方，终世为客。",
        "dynasty": "宋",
        "collection_info": null
    },
    {
        "uuid": "0a6a890a2a5dd214f3c2b5f65edc3cba",
        "title": "农哀",
        "author": "刘敞",
        "content": "阴阳失常度，水旱互为灾。\n岁暮不成耕，闾里自相哀。\n相哀竟何奈，田亩弃污莱。\n欲行关租急，欲居兵赋催。\n同知罗忧患，谁復念婴孩。\n往往遗渠沟，顾之泪如颓。\n国庾须积粟，国帑须羡财。\n大臣职富国，尔命自宜哉。",
        "dynasty": "宋",
        "collection_info": null
    },
    {
        "uuid": "79bb8d21dedaf457c1f8a24990b4a373",
        "title": "赠别长安妓蔡娇",
        "author": "刘敞",
        "content": "玳筵银烛彻宵明，白玉佳人唱渭城。\n更尽一杯须起舞，关河秋月不胜情。",
        "dynasty": "宋",
        "collection_info": null
    },
    {
        "uuid": "2ba82f0caae026e36c7db17d1b5c9d29",
        "title": "宿乌沙",
        "author": "刘敞",
        "content": "朝离巴陵岸，暮投乌沙汀。\n大江屡回环，反顾犹洞庭。\n月色夺暗日，舟人各宵征。\n东南浮云际，极望都冥冥。\n不辨水与天，高低皆见星。\n分明银河流，来与江汉并。\n安得数尺槎，漂然向天庭。",
        "dynasty": "宋",
        "collection_info": null
    },
    {
        "uuid": "9d67209bb09b125778d7c70cdc3ddd64",
        "title": "读列子赠几太博胜之殿丞君章监丞",
        "author": "刘敞",
        "content": "五岳穷云霓，沧海不可游。\n玉台焜朝日，珠华媚飞虬。\n飘飖羣仙子，来往何其稠。\n咫尺视千里，俯仰移九秋。\n潮波有时起，势若空中浮。\n禺彊受帝命，巨鰲举其头。\n迩来百万祀，无復迁播忧。\n龙伯何为者，修干曳长鈎。\n不知意谁憾，似与鰲为仇。\n六鳞既潜举，二山忽飘流。\n众真失其常，荡析不自谋。\n孰云飞升乐，奔迫良可愁。\n盈虚诚难必，藏壑有亡舟。\n至人纵大观，夷险固悠悠。\n如闻帝凭怒，侵减龙伯俦。\n且欲招羣仙，復还故时丘。\n勉哉凌云迹，永谢北极幽。",
        "dynasty": "宋",
        "collection_info": null
    },
    {
        "uuid": "c15f6aa78ece400330ffa351e7b0cc35",
        "title": "迴风馆",
        "author": "刘敞",
        "content": "殿翼翔空直，楼阴蔽日宽。\n风声弥玉宇，仙术废冰丸。\n老桧频成籁，相乌不定竿。\n世人惊未到，六月尚清寒。",
        "dynasty": "宋",
        "collection_info": null
    },
    {
        "uuid": "5efb62ea5d85780f5066f5ba1a395209",
        "title": "临都馆",
        "author": "刘敞",
        "content": "揽辔岁空尽，萧条万里间。\n向来貂已敝，此去鬓宜班。\n雪没前王帐，沙连右地山。\n星回阳气復，吾亦至几还。",
        "dynasty": "宋",
        "collection_info": null
    },
    {
        "uuid": "0d641bb67d9db5ee0e4e1612d34822d1",
        "title": "张三馆有前岁赴举时题字处作  其一",
        "author": "刘敞",
        "content": "羁旅关东来献书，还曾题柱宿匡庐。\n自知不及相如健，重到曾无驾驷车。",
        "dynasty": "宋",
        "collection_info": null
    },
    {
        "uuid": "a3ec520c42eb36f829bbae2688796a03",
        "title": "张三馆有前岁赴举时题字处作  其二",
        "author": "刘敞",
        "content": "暂怀印绶过家庭，车马骖驔去路轻。\n自为綵衣生意气，敢将昼锦比光荣。",
        "dynasty": "宋",
        "collection_info": null
    },
    {
        "uuid": "d6626492c2e8b469f7e1f461c50ccb12",
        "title": "自恩平还题嵩台宋隆馆  其一",
        "author": "刘敞",
        "content": "四山如画古端州，州在西江欲尽头。\n谩道江山解留客，老夫归思甚东流。",
        "dynasty": "宋",
        "collection_info": null
    },
    {
        "uuid": "3fdd82698a2fc20272e97c6c4d05cacc",
        "title": "和张景纯初置馆中",
        "author": "刘敞",
        "content": "张也湖海士，心与迹并真。\n语默或不常，时以为狂人。\n蹉跎太仓史，奔走京华尘。\n颇如丧家狗，纍纍敝精神。\n虽游公卿间，望绝要路津。\n感激自上书，生当致青云。\n天光回日月，圣泽熙阳春。\n禁林给笔札，中府紬典坟。\n羣玉连帝居，东壁临北辰。\n飞腾怪清切，寓直怀珍羣。\n慷慨气益遒，咏歌思逾新。\n昔贤稽古力，利禄不足云。\n登瀛以为荣，幞被宁厌频。\n君乃鸾凤姿，方当极逢辰。\n岂若杨执戟，白头专校文。",
        "dynasty": "宋",
        "collection_info": null
    },
    {
        "uuid": "5c60f60a103a0b54a0f8c9829829bafd",
        "title": "松子岭",
        "author": "刘敞",
        "content": "鹿儿峡未尽，松子岭相望。\n走险暇扫荫，摩空愁乱行。\n霜增头皓白，尘变马晒黄。\n不作还乡意，羁人应断肠。",
        "dynasty": "宋",
        "collection_info": null
    },
    {
        "uuid": "98e0bd14648108be76fa80cd1b7ef988",
        "title": "壶公祠大树",
        "author": "刘敞",
        "content": "壶公飞昇向千岁，兹树悬壶今尚在。\n繁根鬰屈蟠蛟龙，冗干呺嚎作天籁。\n樛枝入土又旁出，四面童童若车盖。\n大钧播物信容易，父老相传谩惊骇。\n孔明庙前千丈栢，老子庭中左纽桧。\n天资正直本当寿，地养坚强自宜大。\n嗟尔朽质名弗闻，虽能所生世何赖。\n雷霆不及斤斧遗，但恐狐貍假为怪。",
        "dynasty": "宋",
        "collection_info": null
    },
    {
        "uuid": "f916f2706a3e934ea62fa3315ead5635",
        "title": "和尚叔父病目",
        "author": "刘敞",
        "content": "恸器论时事，幽居祇杜门。\n自然忧未弭，那不眼潜昏。\n火齐终无颣，泉沙暂有浑。\n谁资上池水，洞视一方垣。",
        "dynasty": "宋",
        "collection_info": null
    },
    {
        "uuid": "1d5e8b513951b29332ea6bab7ec98e3a",
        "title": "晚晴小园",
        "author": "刘敞",
        "content": "野客幽居何处寻，小园荒径似山林。\n雨足虾蟆何自喜，秋来蟋蟀竞悲吟。\n丹青果实同时熟，红白荷花相映深。\n可怨幽兰老堂下，无端柔蔓上城阴。\n微茫返照楼头出，萧索孤烟天际沉。\n楚泽偏伤千里目，西风自觉倦登临。",
        "dynasty": "宋",
        "collection_info": null
    },
    {
        "uuid": "a86ef2df911af1409889f81c260ad17d",
        "title": "伏日寻邻几不见",
        "author": "刘敞",
        "content": "朝日出东北，青云散朱晖。\n坚金为之铄，信此庚气微。\n吾子善闭关，今何冒炎威。\n流汗正被面，飞尘常满衣。\n忆君若冰雪，无以慰渴饥。\n伏日万鬼行，至如早旋归。",
        "dynasty": "宋",
        "collection_info": null
    },
    {
        "uuid": "307d221b03cc1da3ad04d0cc0ac6f461",
        "title": "诗一首",
        "author": "刘敞",
        "content": "菩萨号文殊，禅堂名曲讲。\n语默本同源，名实不相愯。",
        "dynasty": "宋",
        "collection_info": null
    },
    {
        "uuid": "70af0edd650b500c3487dc33389b488b",
        "title": "种麦",
        "author": "刘敞",
        "content": "禹稷躬稼穑，春秋重麦禾。\n劝耕聊及暇，称力焉俟多。\n霜风虽凄紧，日晏更清和。\n轻裘颇自姿，扶杖勤来过。\n青青已布陇，芃芃在伐柯。\n农功欣嗣岁，节物嗟腾波。\n怅然念归田，自顾将婆娑。",
        "dynasty": "宋",
        "collection_info": null
    },
    {
        "uuid": "054f7a27d01f851ce4fe2fa3c408895e",
        "title": "葵花",
        "author": "刘敞",
        "content": "白露清风催八月，紫兰红叶共凄凉。\n黄花冷淡无人看，独自倾心向太阳。",
        "dynasty": "宋",
        "collection_info": null
    },
    {
        "uuid": "413460c1d20fd96d39984d18d6cd0e87",
        "title": "五色菊",
        "author": "刘敞",
        "content": "屡闻白雪题诗句，饱见黄花泛酒杯。\n岂是一枝能五色，相随次第雪中开。",
        "dynasty": "宋",
        "collection_info": null
    },
    {
        "uuid": "7cda972d65536b4444229284dbdafe78",
        "title": "行吟三清墀中示雷生",
        "author": "刘敞",
        "content": "翠柏高松雨后新，薄寒初起地无尘。\n自披鹤氅吟诗句，何必神仙更有人。",
        "dynasty": "宋",
        "collection_info": null
    },
    {
        "uuid": "5ce2811263889e40a2713eaa240c80d6",
        "title": "上书行",
        "author": "刘敞",
        "content": "仕不至二千石，贾不至五百万。\n此事夸者忧，而非志士嘆。\n君不见下邳少年受书起，幄中运筹制千里。\n功成不受二万户，拂衣归从赤松子。\n君不见计倪半策诛强吴，鸱夷扁舟游五湖。\n三致千金不自擅，至今籍籍宗陶朱。\n大贤富贵不为己，心事邈与常人殊。\n逢时致身如反手，云蒸龙变无时无。\n君勿爱上书献赋称贤豪，刺绣倚市相矜高。\n丈夫昔曾笑徒劳，商贾旦旦争锥刀。",
        "dynasty": "宋",
        "collection_info": null
    },
    {
        "uuid": "e1eac211e71428fdfdc0be5c5c1dbe1f",
        "title": "集曲水台",
        "author": "刘敞",
        "content": "羽觞泛中流，坐傍修竹里。\n右军期不来，白鸥自飞起。",
        "dynasty": "宋",
        "collection_info": null
    },
    {
        "uuid": "c30a90913517df2feb06364e2c8f2f10",
        "title": "句  其一",
        "author": "刘敞",
        "content": "因君古人风，更欲投吾簪。",
        "dynasty": "宋",
        "collection_info": null
    },
    {
        "uuid": "3eaab0a011c78b255f5a86fc74bc609b",
        "title": "句  其二",
        "author": "刘敞",
        "content": "江色明吴甸，山香落楚梅。",
        "dynasty": "宋",
        "collection_info": null
    },
    {
        "uuid": "4fb236f5d45cca603964b4369a9ac830",
        "title": "句  其三",
        "author": "刘敞",
        "content": "玺书几日来宣室。",
        "dynasty": "宋",
        "collection_info": null
    },
    {
        "uuid": "6aa34e1a5e4069772ea8504b51b9b313",
        "title": "句  其四",
        "author": "刘敞",
        "content": "倾家酿酒经年醉，不使春风负玉壶。",
        "dynasty": "宋",
        "collection_info": null
    },
    {
        "uuid": "afb979d0e5077e849ef42a58566994d8",
        "title": "句  其五",
        "author": "刘敞",
        "content": "强挽春风留一醉，露香还可析朝酲。",
        "dynasty": "宋",
        "collection_info": null
    },
    {
        "uuid": "c71a7246a041bf6030afc23b6c851f0e",
        "title": "句  其六",
        "author": "刘敞",
        "content": "城角日高人寂寞，小庭行遍拾桐花。",
        "dynasty": "宋",
        "collection_info": null
    },
    {
        "uuid": "1da5055e823462fe8c237f60de6a48f8",
        "title": "句  其七",
        "author": "刘敞",
        "content": "深林幽寂秋雨晦，丛兰猗猗无所佩。",
        "dynasty": "宋",
        "collection_info": null
    },
    {
        "uuid": "2fa955376f687d9f5d071d82a2a0a4ff",
        "title": "句  其八",
        "author": "刘敞",
        "content": "熏风四月浓芳歇，火玉烧枝拂露华。",
        "dynasty": "宋",
        "collection_info": null
    },
    {
        "uuid": "3af586dc10d57313da91d517cc9e11d1",
        "title": "句  其九",
        "author": "刘敞",
        "content": "南宾佳实传名久，曾忆巴山寄楚人。",
        "dynasty": "宋",
        "collection_info": null
    },
    {
        "uuid": "228e006546035466f54e97020dd04bd5",
        "title": "句  其一○",
        "author": "刘敞",
        "content": "颂声骚客误，锡贡禹书迟。",
        "dynasty": "宋",
        "collection_info": null
    },
    {
        "uuid": "8c8883cf1ef99f5edcc75a30440e1564",
        "title": "句  其一一",
        "author": "刘敞",
        "content": "江南碧木映霜秋，丹实清香破客愁。",
        "dynasty": "宋",
        "collection_info": null
    },
    {
        "uuid": "f8146e0932c41133c97e0ad226c804ed",
        "title": "句  其一二",
        "author": "刘敞",
        "content": "不识日高眠起处，何如风定舞余时。",
        "dynasty": "宋",
        "collection_info": null
    },
    {
        "uuid": "e21b003d2a81dba53a0b8a53e5fccf09",
        "title": "句  其一三",
        "author": "刘敞",
        "content": "南墙双柏天生直，材虽未老心千尺。",
        "dynasty": "宋",
        "collection_info": null
    },
    {
        "uuid": "57f71f06f248bd6859dfe4b4b715b017",
        "title": "句  其一四",
        "author": "刘敞",
        "content": "美田鈎盾裏，躬稼麦秋余。",
        "dynasty": "宋",
        "collection_info": null
    },
    {
        "uuid": "eab3f97f9030f8b9623a63dbf075cf55",
        "title": "句  其一五",
        "author": "刘敞",
        "content": "但见古河东，荞麦如铺雪。",
        "dynasty": "宋",
        "collection_info": null
    },
    {
        "uuid": "f13f064498fe4be8221223f660d10998",
        "title": "句  其一六",
        "author": "刘敞",
        "content": "廉吏今无刿，仁人古戒磏。",
        "dynasty": "宋",
        "collection_info": null
    },
    {
        "uuid": "e821ad1d8ae54b116bbc92d81a5bb993",
        "title": "句  其一七",
        "author": "刘敞",
        "content": "世乱颍水浊，世治颍水清。",
        "dynasty": "宋",
        "collection_info": null
    },
    {
        "uuid": "717da314ceb2d653648464a9b5ff924a",
        "title": "句  其一八",
        "author": "刘敞",
        "content": "说文黄葵常倾叶，向日不令照其根。",
        "dynasty": "宋",
        "collection_info": null
    },
    {
        "uuid": "7dc6be079edb659c838ce7d591582728",
        "title": "存目  其一",
        "author": "刘敞",
        "content": "诗题：昼寝首句：井径从芜漫。",
        "dynasty": "宋",
        "collection_info": null
    },
    {
        "uuid": "f8e19beff25b41fa5adffcf6dda8aa21",
        "title": "存目  其二",
        "author": "刘敞",
        "content": "诗题：鸭脚首句：魏帝昧远图。",
        "dynasty": "宋",
        "collection_info": null
    },
    {
        "uuid": "6ba0af9d40d3a5982fafea34329da2c2",
        "title": "皇帝冬至御大庆殿举第一盏酒奏庆云之曲",
        "author": "王珪",
        "content": "干坤顺夷，皇有嘉德。\n爰施庆云，承日五色。\n轮囷下垂，万物皆饰。\n维天祚休，长被无极。",
        "dynasty": "宋",
        "collection_info": null
    },
    {
        "uuid": "8d5648c000842e0e9695aa8dc0abc3c3",
        "title": "皇帝冬至御大庆殿举第二盏酒奏嘉禾之曲",
        "author": "王珪",
        "content": "太平之符，昭发众瑞。\n爰有嘉禾，异陇合穗。\n大田如云，既穫既刈。\n野人愉愉，不亦有岁。",
        "dynasty": "宋",
        "collection_info": null
    },
    {
        "uuid": "bbe5f1a9ef7ef775e7f193d6f215afa6",
        "title": "白鹭亭",
        "author": "王珪",
        "content": "白鹭敞西轩，栋宇穷爽垲。\n千峰若联环，翠色不可解。\n是时天宇旷，六幕无纤霭。\n金斗熨秋江，素练横衣帯。\n干坤清且敛，气象朝昏改。\n芦花作雪风，飞舞来沧海。\n九霄汀鹤起，万里樯乌快。\n月上三山头，鸟没横塘外。\n苍茫洲渚寒，银错星斗大。\n开樽屏丝竹，披襟向箫籁。\n余生本江湖，偃蹇欣作会。\n清兴虽自发，苦嗜亦吾累。\n鱼龙凭夜涛，四面忽滂湃。\n安得犀灯然，煌煌发水怪。",
        "dynasty": "宋",
        "collection_info": null
    },
    {
        "uuid": "c37c25bd4349512568f983ce29ede582",
        "title": "和景彝诮扶出者",
        "author": "王珪",
        "content": "天子重论秀，待之以公卿。\n志士抱奇节，犹或塲屋轻。\n学能苦自琢，诗书腹纵横。\n胡为怀袖间，挟册角羣生。\n诃卒闚其旁，执衣来叩楹。\n狂狙就新缚，跳突哀且鸣。\n岂不念寒孤，顾有素令明。\n利禄非可苟，辱甚舍弗烹。",
        "dynasty": "宋",
        "collection_info": null
    },
    {
        "uuid": "76f56d4ff45c4bd689b700d2bbf75576",
        "title": "来燕堂联句",
        "author": "王珪",
        "content": "贤侯谢郡归，从游乐吾党。\n林泉富余地，卜筑疏陈莽。\n是时春正中，来燕音下上。\n若贺大厦成，喜留众宾赏。\n得名因笑谈，挥墨粲题榜。\n所夸贤豪盛，岂止池榭广。\n人心乐且閒，鸟意颉而颃。\n吟罇敞花轩，醉枕酣风幌。\n轻云薄藻栋，初日丽珠网。\n红袂生暗香，清絃泛余响。\n林深隐飞盖，岸曲迟去桨。\n波光栏槛明，竹气衣巾爽。\n虚客凉樾入，影与文涟荡。\n晨飈转绿蕙，夕雨滋膏壤。\n嘉辰喜盍朋，命驾期屡往。\n觞咏陶淑真，世俗岂吾仿。\n得以为胜游，萧然散烦想。\n公子固好士，世德復可像。\n今此大基构，不图专奉养。\n美哉风流存，来叶足师仰。",
        "dynasty": "宋",
        "collection_info": null
    },
    {
        "uuid": "2d84f3f2f82d699e99373ecaee8b3a00",
        "title": "楼上述怀",
        "author": "王珪",
        "content": "空楼百尺江之浒，醉上凭轩怀故土。\n数鸿秋入衡阳云，一帆暮过潇湘雨。\n庾客伤心欲断絃，文通别泪空横柱。\n旧山几亩林泉乡，安得归兮事农圃。",
        "dynasty": "宋",
        "collection_info": null
    },
    {
        "uuid": "2ad42fa49977f0bea2033b50c632626c",
        "title": "和永叔思白兔戏答公仪忆鹤杂言",
        "author": "王珪",
        "content": "兔自明月窟中出，鹤从羣玉峰头下。\n人间俗眼未尝窥，已为两家藏以诧。\n玉堂词人本仙材，光芒偶落银河罅。\n谪向埃尘五十春，所趣无一不潇洒。\n为爱霜蹄特皎洁，贮以雕笼绿櫺亚。\n有时惊踯歘若犇，丹眸眩转双珠射。\n灵昌太守新归来，惜将清唳寄京舍。\n玉绳低阙春露寒，常恐阴林恶声吓。\n传宣忽出右银台，诏急许驰天廐马。\n却辞丹陛锁南宫，兔鹤欲携俱不暇。\n是时雪后帘幕明，灯火冷落入清夜。\n两翁相顾悦有思，便索粉笺挥笔写。\n有客月底吟影动，猝继新章亦奇雅。\n大都吟苦不无牵，遂约东家看娅姹。\n醉翁良愤诋高怀，却挥醉墨几欲骂。\n我闻此语初未平，随手欲和思殊寡。\n玉山沧海莫放翻然归，纤腰绿鬓何妨为君倒金斝。",
        "dynasty": "宋",
        "collection_info": null
    },
    {
        "uuid": "e22a9b10c3eef1b30c2d19e782b8524b",
        "title": "和梅圣俞感李花",
        "author": "王珪",
        "content": "朝摘桃花红破蕚，暮摘李花繁满枝。\n客心浩荡东风急，把酒看春能几时。\n舞衣未放哀絃阕，鷤䳏欲鸣花影绝。\n将军白首不功名，覇陵千古流青血。",
        "dynasty": "宋",
        "collection_info": null
    },
    {
        "uuid": "23d395ef98b767702846ea626cf617df",
        "title": "和圣俞莫登楼",
        "author": "王珪",
        "content": "莫登楼，楼外华灯人竞游。\n翠枝威威六素虬，鸣梢一声从天头。\n金炉烟开雉尾收，正见月射双琼鈎。\n半峰飞泉落惊沤，嘘呵紫雾鱼龙浮。\n絃清管高脆欲流，霜寒雏凤丹山愁。\n台上美人春风柔，舞腰回急宝钗投。\n禁街特勑香车留，帘疏的皪排星眸。\n画省宵閒空翠帱，束如穷兔离新罘。\n况惊白髪心悠悠，安復繁华事轻裘。\n寄言侠少谁为俦，烂醉玉楼歌始休。",
        "dynasty": "宋",
        "collection_info": null
    },
    {
        "uuid": "d1a5d5d45de845dfe820b5a8ccaad72f",
        "title": "和敬叔弟七月十二夜胡伯恭园池对月即事之作",
        "author": "王珪",
        "content": "小庭追凉月生衣，红蕖静对丹桂枝。\n凌波亭亭仙佩冷，弄香袅袅香风吹。\n百忧身世得一笑，二妙风流此一时。\n阑干独夜发深省，凭诗寄与心相知。",
        "dynasty": "宋",
        "collection_info": null
    },
    {
        "uuid": "cf54c5f153a16b76d56b6a47adc9dec2",
        "title": "郊祀庆成诗  其一",
        "author": "王珪",
        "content": "国重天之报，神歆德所存。\n孝须三后配，礼莫一郊尊。\n翠羽来千仗，鸣铙下九阍。\n服维周冕盛，乐自舜韶温。\n未酌羣灵降，先祠万玉犇。\n黄流凝夕祼，紫焰亘霄燔。\n星拱低宸幄，云回护帝辕。\n祥辉新日月，佳气浃干坤。\n绍古归鸿铄，含生濯至恩。\n钦惟斋格至，仰福在元元。",
        "dynasty": "宋",
        "collection_info": null
    },
    {
        "uuid": "235c8fdb10e630ac992de90c94b77fcd",
        "title": "郊祀庆成诗  其二",
        "author": "王珪",
        "content": "有宋乘炎运，于今迈百年。\n祖功虽不易，子圣自能传。\n宝历迎长至，神丘放大圜。\n灵宫千福降，清庙一诚专。\n翠仗钩陈下，青城斗极边。\n侧班回众弁，虚次待高烟。\n晦雾初宵断，晴云未晓鲜。\n天形何磊落，帝步亦周旋。\n丽泽沾鱼鸟，休歌被筦絃。\n欢声兼岳动，和气与春连。\n在昔开鸿业，斯民入化甄。\n监危常栗栗，受祉更干干。\n此日膺神筴，孤臣老禁筵。\n愿将成命颂，独奏迩英前。",
        "dynasty": "宋",
        "collection_info": null
    },
    {
        "uuid": "5ea366c3405ae1ee00eab0da26321017",
        "title": "大飨明堂庆成诗",
        "author": "王珪",
        "content": "皇佑更秋律，明堂奉帝禋。\n粢盛虽荐德，霜露本怀亲。\n于赫朝三后，无文秩百神。\n九筵交玉币，重屋近星辰。\n邃幄留飈御，清坛堕月津。\n衣冠汉仪旧，金石舜韶新。\n受胙开宣室，鸣钟降紫宸。\n羣阴先伏旦，协气斗回春。\n灵贶丛千祝，丰恩渗四垠。\n惭非老辞笔，徒学颂尧人。",
        "dynasty": "宋",
        "collection_info": null
    },
    {
        "uuid": "5d7e93e0cf1b9afa25bf8b827714b939",
        "title": "依韵恭和圣制俯同太师文彦博玉津园赐宴席上述怀",
        "author": "王珪",
        "content": "上苑张瑶席，春风万象新。\n谁知挂冠客，曾是钓璜人。\n感遇归真主，勋劳念老臣。\n曲成双鳯舞，酒入百花醇。\n日月恩华满，朝廷喜气均。\n天章照黄髪，异数极君仁。",
        "dynasty": "宋",
        "collection_info": null
    },
    {
        "uuid": "facaa83b89716205792f99b1f557d146",
        "title": "从驾至开宝寺庆寿崇因阁依韵和吴相公",
        "author": "王珪",
        "content": "崇因开宝构，金碧画相辉。\n禁跸随曦驭，曾城转斗机。\n梵音狮子吼，妙相鸽王归。\n洛水浮神篆，天花满御衣。\n塔疑从地涌，栋儗入云飞。\n上行乘今果，羣迷悟昨非。\n慧珠常自照，法雨徧成霏。\n但起真如念，梯梁即可几。",
        "dynasty": "宋",
        "collection_info": null
    },
    {
        "uuid": "bdb16278299d62ba0d3273724a21d8b8",
        "title": "拟试置章御座二首  其一",
        "author": "王珪",
        "content": "睿听来嘉论，忧勤政事昌。\n颙颙瞻帝座，谔谔置臣章。\n语切青规上，文留黼扆傍。\n受言初拜禹，罪己忽兴汤。\n进牍须盈几，垂衣岂下堂。\n只应千载治，危谏属忠良。",
        "dynasty": "宋",
        "collection_info": null
    },
    {
        "uuid": "349ffa28824d3a7d54c7d21597470b1a",
        "title": "拟试置章御座二首  其二",
        "author": "王珪",
        "content": "君心图治切，座置直臣章。\n密奏留中扆，虚怀拱峻廊。\n聪明开二帝，道德劝三王。\n温室焚初藁，丹帷缉旧囊。\n呈书劳夜览，造膝被天光。\n欲识忧民意，忠规不可忘。",
        "dynasty": "宋",
        "collection_info": null
    },
    {
        "uuid": "b79dcf3382290cb0ce0675d78e79ef83",
        "title": "采藻为旒",
        "author": "王珪",
        "content": "端扆垂君治，颙昂十二旒。\n藻文兼组烂，玉气若虹浮。\n体重宸居邃，仁深帝视收。\n珠光延外烛，星采会中稠。\n法服虽周盛，岩廊自舜游。\n无为格天下，涵德永孚休。",
        "dynasty": "宋",
        "collection_info": null
    },
    {
        "uuid": "f78f293489bd447ab7572022f695d1d4",
        "title": "喜定号",
        "author": "王珪",
        "content": "忆昨怀君诏，章台听暮钟。\n人从太微下，书自道山共。\n彩鳯看飞笔，长虹见吐胸。\n冤家成行对，侧理入腰封。\n海阔珠难采，山辉玉易攻。\n别吟平乐赋，高第唱西廱。",
        "dynasty": "宋",
        "collection_info": null
    },
    {
        "uuid": "08f962ddb0c2596d6136abca1de7378b",
        "title": "题瑞芝图",
        "author": "王珪",
        "content": "乐国芝呈瑞，贤侯贰郡时。\n甘棠方蔽芾，仙草亦葳蕤。\n异种传三秀，灵华粲九枝。\n幽阴吐光怪，朽腐化神奇。\n美政邦人颂，嘉祥圣主知。\n特书辉史策，宠锡下天墀。\n治行能如此，公台到匪迟。\n谁为燕许手，洒笔播声诗。",
        "dynasty": "宋",
        "collection_info": null
    },
    {
        "uuid": "ee61333464ee11bc209d0d302fbbfe77",
        "title": "依韵和王宣徽奉安中太乙神像",
        "author": "王珪",
        "content": "太乙真庭结宝坛，中涵元象本无言。\n三山波涌楼台近，北极星环剑佩尊。\n岁入飞宫初在丑，神移列驭直从坤。\n妖氛自逐灵旗捲，瑞谷常登御廪蕃。\n晓日破红浮斗栱，夕云凝紫护周垣。\n龙随御笔栖碑首，鹤带仙书语洞门。\n天马应歌来仗衞，岳祗聫职听朝昏。\n传闻词客新吟苦，玉案纔承上帝恩。",
        "dynasty": "宋",
        "collection_info": null
    },
    {
        "uuid": "b60551298b575045cdb235e2ee2e7075",
        "title": "竹",
        "author": "王珪",
        "content": "天地得正气，四时无易心。\n生来本孤节，高处独千寻。\n月影龙蛇动，风枝箫籁吟。\n如何枫与柳，亦拟傍清阴。",
        "dynasty": "宋",
        "collection_info": null
    },
    {
        "uuid": "ccc8aeba95ccf5376bdeebda631fd649",
        "title": "荷叶",
        "author": "王珪",
        "content": "柄密藏溪路，香清荡客襟。\n碧筒聊助饮，紫槖自供吟。\n鱼戏凉波动，龟巢夕雾深。\n横塘双桨急，菱唱有余音。",
        "dynasty": "宋",
        "collection_info": null
    },
    {
        "uuid": "9588a9492e00dc8971db8b8fd2307711",
        "title": "梅花",
        "author": "王珪",
        "content": "冷香疑到骨，琼艳几堪餐。\n半醉临风折，清吟拂晓观。\n赠春无限意，和雪不胜寒。\n桃李有惭色，枯枝试并栏。",
        "dynasty": "宋",
        "collection_info": null
    },
    {
        "uuid": "177cbf9b0b1d093a02d53ae6c28bec54",
        "title": "秋风",
        "author": "王珪",
        "content": "猎桂来钟岭，翍椒度汉宫。\n云飞汾水阔，叶下洞庭空。\n海国樯帆壮，边城鼓角雄。\n谁知洛阳客，归意在江东。",
        "dynasty": "宋",
        "collection_info": null
    },
    {
        "uuid": "70c2dcd56f8d27c9bb2adc2d13098096",
        "title": "喜雪",
        "author": "王珪",
        "content": "大野重阴合，危楼远望迷。\n风兼万籁响，天与四溟低。\n病树先春发，惊乌未晓啼。\n好同伊水客，香阜访灵栖。",
        "dynasty": "宋",
        "collection_info": null
    },
    {
        "uuid": "e24c57664ca152a283fb7dde055fc3a9",
        "title": "雪晴",
        "author": "王珪",
        "content": "溟渤荡无垠，东嵎挂日轮。\n风云始迴雨，天地不飞尘。\n气动千峰翠，光浮万瓦鳞。\n南亭一驻马，十里望青春。",
        "dynasty": "宋",
        "collection_info": null
    },
    {
        "uuid": "0b3f3361d8e51473e2b62b6fa580ad9a",
        "title": "林亭",
        "author": "王珪",
        "content": "地迥林泉好，乘閒会胜游。\n深沉烟色聚，潇洒雨声收。\n贫过扬雄宅，狂思范蠡舟。\n寄言赏心友，巾褐此经秋。",
        "dynasty": "宋",
        "collection_info": null
    },
    {
        "uuid": "b8674c09d2f511b87991e6a723b9e96e",
        "title": "郊外",
        "author": "王珪",
        "content": "策马陟平原，天空荡楚氛。\n秋声无限叶，暮色几重云。\n草远烟痕阔，山迴鸟道分。\n行行吟未已，归路日西曛。",
        "dynasty": "宋",
        "collection_info": null
    },
    {
        "uuid": "645361c9bac346fbb3f5f4060be45944",
        "title": "即事",
        "author": "王珪",
        "content": "云日散朝阴，清江更一临。\n北堂无草积，南浦有波深。\n春意饶芳树，晴光动翠岑。\n自惭机亦浅，劳起海鸥心。",
        "dynasty": "宋",
        "collection_info": null
    },
    {
        "uuid": "00b9b3fd5d4d6766b4b6273411579385",
        "title": "有感",
        "author": "王珪",
        "content": "闻笛更怀旧，望鸿难寄音。\n西风行客泪，明月故人心。\n离恨江波阔，归期岁景深。\n何时紫溪隐，尊酒起狂吟。",
        "dynasty": "宋",
        "collection_info": null
    },
    {
        "uuid": "319a7ff3c83bd6d6c2d74b45c68a78c2",
        "title": "题招提院静照堂",
        "author": "王珪",
        "content": "身虽居城邑，趣不落人间。\n门外尘埃满，庭中日月閒。\n潮随朝梵响，雨入定衣斑。\n几欲携笻去，松阴一叩关。",
        "dynasty": "宋",
        "collection_info": null
    },
    {
        "uuid": "1f56c234fba352173d91a684a0c99841",
        "title": "书隐者壁",
        "author": "王珪",
        "content": "客路森如棘，岩栖静掩关。\n陶巾春渍酒，谢屐晚回山。\n醉梦雷霆息，棋声日月閒。\n我惭撄世网，暂此一怡颜。",
        "dynasty": "宋",
        "collection_info": null
    },
    {
        "uuid": "1d70da935026978e97168757c1827119",
        "title": "闻邵兴宗拜命",
        "author": "王珪",
        "content": "访政鸣尧鼓，旌贤走汉轮。\n帝方惊主父，人已荐平津。\n笔落三千健，恩颁尺一新。\n归来前席问，荣路迩严宸。",
        "dynasty": "宋",
        "collection_info": null
    },
    {
        "uuid": "7f2b857bdca16b4a3cc6d2df8c4f8e36",
        "title": "夏日登望海亭",
        "author": "王珪",
        "content": "藻栋临流启，凉飈荡暑迴。\n清如游玉宇，快若在兰台。\n海叶吟中下，番航望次来。\n披襟殊未已，云外月弦开。",
        "dynasty": "宋",
        "collection_info": null
    },
    {
        "uuid": "0a849ec98c2dacfc34651600cf64cb07",
        "title": "金陵",
        "author": "王珪",
        "content": "赏心亭下路，平昔舣归艎。\n游子去何许，绿芜春自芳。\n城根侵海断，日脚射云长。\n往事不堪问，东风故垒荒。",
        "dynasty": "宋",
        "collection_info": null
    },
    {
        "uuid": "bd895fe9f1294be569014787c4eb116a",
        "title": "金陵会月",
        "author": "王珪",
        "content": "疏飒水风起，此宵何太清。\n危楼人未下，独树鸟频惊。\n寒漏三更急，秋江万里横。\n凄然六朝恨，依旧照空城。",
        "dynasty": "宋",
        "collection_info": null
    },
    {
        "uuid": "3d26a4a4fa1858f0d36a76747eacfa6d",
        "title": "富谷馆",
        "author": "王珪",
        "content": "万雀噪山馆，重来一叩扉。\n去年寒梦在，今日远书违。\n残雪留春槖，疏星挂晓衣。\n帝乡不可望，心与白云飞。",
        "dynasty": "宋",
        "collection_info": null
    },
    {
        "uuid": "ddfa110bfeb87e3dc176ac9a84c4a285",
        "title": "发会同馆",
        "author": "王珪",
        "content": "一持天子节，兹喜去龙庭。\n大漠夜犹白，寒山春不青。\n峰多常蔽日，地绝欲回星。\n同类惟所适，鸣镳毋暂停。",
        "dynasty": "宋",
        "collection_info": null
    },
    {
        "uuid": "40bb33d4d94d7ad77beb21f011da9267",
        "title": "和人闻雁二首  其一",
        "author": "王珪",
        "content": "岑寂夜将半，一声来枕前。\n无风起羣籁，有月在中天。\n行子梦初断，故乡书未传。\n不须闻别鹤，冷涕已潸然。",
        "dynasty": "宋",
        "collection_info": null
    },
    {
        "uuid": "4f3558df40465f69feea47d9cb4fa30f",
        "title": "和人闻雁二首  其二",
        "author": "王珪",
        "content": "塞长霜草白，天阔夜云愁。\n影过空江月，声来别枕秋。\n乡音何处託，客恨几时休。\n况有冥飞志，无为弋者求。",
        "dynasty": "宋",
        "collection_info": null
    },
    {
        "uuid": "a77568d906b710e8faa8393e46cf0a80",
        "title": "和圣俞春雪",
        "author": "王珪",
        "content": "二月犹逢雪，春寒一倍加。\n云重应阻雁，风横祇愁花。\n碧水离思断，琼楼醉倚斜。\n谁知下帷苦，未晓已闻鸦。",
        "dynasty": "宋",
        "collection_info": null
    },
    {
        "uuid": "a2726704d713093a4a796987d008b8ec",
        "title": "依韵恭和圣制龙图天章阁观三圣御书",
        "author": "王珪",
        "content": "半夜传君召，西清阅帝文。\n笔回丹穴凤，歌起沛中云。\n御幄金虬转，仙墀羽仗分。\n君王自天纵，况復睿心勤。",
        "dynasty": "宋",
        "collection_info": null
    },
    {
        "uuid": "5a46e295c578afeadfac6ee177ff2046",
        "title": "依韵和吴相公史院开局",
        "author": "王珪",
        "content": "晓下金门路，君筵听召余。\n簪缨三寿客，笔削两朝书。\n身老谁逢此，恩深尽醉欤。\n传闻访遗事，应走史臣车。",
        "dynasty": "宋",
        "collection_info": null
    },
    {
        "uuid": "b23321c7f73827ce7a650fdaa668029a",
        "title": "依韵和王原叔内翰禁直有怀",
        "author": "王珪",
        "content": "暮钥严温省，宵铃静浴堂。\n银花无奈冷，瑶草又还芳。\n梦久闻仙吹，班清犯晓霜。\n帝阍何所叩，一炷祝尧香。",
        "dynasty": "宋",
        "collection_info": null
    },
    {
        "uuid": "e1d8330698ad9244669c723c754ff0a7",
        "title": "依韵和王宣徽春雨",
        "author": "王珪",
        "content": "春入东郊雨，油然协气通。\n晓澌犹未破，岁事已知丰。\n辇凤翔仙雾，台乌转瑞风。\n野农徒鼓舞，何以谢天功。",
        "dynasty": "宋",
        "collection_info": null
    },
    {
        "uuid": "2c26faa652692309fa0024e31d31ee75",
        "title": "和王景彝中丞衰病",
        "author": "王珪",
        "content": "东风吹画省，衰病若为情。\n自惜春将过，相逢老已惊。\n夜愁聊把酒，早梦忽闻鸎。\n犹喜年来事，门前桃李生。",
        "dynasty": "宋",
        "collection_info": null
    },
    {
        "uuid": "3f7e14be534903d5fb383c089b315c02",
        "title": "送滕舜敷",
        "author": "王珪",
        "content": "七闽虽远地，王事有程期。\n已试文无害，定知才不覊。\n仙山观日处，云海落潮时。\n会府多休暇，新诗倘见贻。",
        "dynasty": "宋",
        "collection_info": null
    },
    {
        "uuid": "8d2e302fab934adbc9aaa7953712f9c3",
        "title": "送史寺丞赴真州六合县",
        "author": "王珪",
        "content": "南国江山好，仍闻聚六峰。\n归心急春浪，别梦怅晨钟。\n手泽存遗爱，民歌接旧封。\n凉秋鼓予楫，文酒待相从。",
        "dynasty": "宋",
        "collection_info": null
    },
    {
        "uuid": "889118a613979bbc8324876968edbfcb",
        "title": "送山人程惟象东归",
        "author": "王珪",
        "content": "君来客京洛，奇术世所闻。\n人事固倚伏，物情徒纠纷。\n衣霑九门雨，梦绕故山云。\n饮罢忽东去，浩歌秋日曛。",
        "dynasty": "宋",
        "collection_info": null
    },
    {
        "uuid": "45b4e629a19f2b0bb0dd42d5cae65844",
        "title": "送人南归",
        "author": "王珪",
        "content": "自得归休请，劳生事已平。\n几年怀故隐，此日悟浮荣。\n车骑少尘迹，溪山多去情。\n所安清白望，真可激时英。",
        "dynasty": "宋",
        "collection_info": null
    },
    {
        "uuid": "1e9b9c6afd861c10217e68bfff7a2e54",
        "title": "送僧归吴中",
        "author": "王珪",
        "content": "閒心轻出世，远念起游方。\n潄月抛茶井，眠云梦草堂。\n归程指山色，去影背湖光。\n欲问重来日，孤云未可量。",
        "dynasty": "宋",
        "collection_info": null
    },
    {
        "uuid": "ce7d634ff11415f9e9a705887109a0c4",
        "title": "仁宗皇帝挽词五首  其一",
        "author": "王珪",
        "content": "忽觉宫车晚，乘云御帝乡。\n空余羣玉殿，不奏万年觞。\n白髮孤臣泪，黄尘九陌荒。\n返虞歌未断，陵柏已苍苍。",
        "dynasty": "宋",
        "collection_info": null
    },
    {
        "uuid": "da2e3d54bbe1439aa7eb8b8107e659e4",
        "title": "仁宗皇帝挽词五首  其二",
        "author": "王珪",
        "content": "西葬青嵩道，千秋岂復晨。\n皇图先与子，庙号独称仁。\n二帝衣裳旧，三王礼乐新。\n茂陵书奏晚，不及议车巡。",
        "dynasty": "宋",
        "collection_info": null
    },
    {
        "uuid": "6e3b287d65d4f9d2d10694df6f265e21",
        "title": "仁宗皇帝挽词五首  其三",
        "author": "王珪",
        "content": "七月攒宫晓，愁看动素旗。\n干坤清泪满，车驾昔游非。\n落月低黄伞，流尘上玉衣。\n苍梧何日返，耘鸟傍陵飞。",
        "dynasty": "宋",
        "collection_info": null
    },
    {
        "uuid": "cfa59717ace1fd0f64653ee2f7a94cdd",
        "title": "仁宗皇帝挽词五首  其四",
        "author": "王珪",
        "content": "平昔传清跸，金舆下紫宸。\n忽从沧海宴，遂隔属车尘。\n剑落桥山夜，衣留汉庙春。\n东厢朝圣子，绝恸见羣臣。",
        "dynasty": "宋",
        "collection_info": null
    },
    {
        "uuid": "656871c63791ca01231a29a38ee6607d",
        "title": "仁宗皇帝挽词五首  其五",
        "author": "王珪",
        "content": "忆昨颁遗诏，犹闻玉几香。\n鼎湖龙已去，汾水雁空翔。\n北极星辰暗，三山日月长。\n宸游在何处，尚想赭袍光。",
        "dynasty": "宋",
        "collection_info": null
    },
    {
        "uuid": "6186b09e3fbfa8915930042027aac40c",
        "title": "英宗皇帝挽词五首  其一",
        "author": "王珪",
        "content": "上主提皇器，真人献赤符。\n夜书劳玉几，夕驾促金鳬。\n洛自三陵咽，嵩犹万岁呼。\n谁言虞帝寿，终不返苍梧。",
        "dynasty": "宋",
        "collection_info": null
    },
    {
        "uuid": "bb593ba94169514fbeb911eda78c610d",
        "title": "英宗皇帝挽词五首  其二",
        "author": "王珪",
        "content": "一夜催仙仗，悲声到九宸。\n玉阶犹报晓，金殿不知春。\n碧海无来使，青宫有旧臣。\n华封曾未幸，应误祝尧人。",
        "dynasty": "宋",
        "collection_info": null
    },
    {
        "uuid": "a2554a63ba5774ffcabf19515b772475",
        "title": "英宗皇帝挽词五首  其三",
        "author": "王珪",
        "content": "欲问俞跗术，秦亡世少传。\n玉书纔命子，金鼎已成仙。\n华渚星犹烂，昭陵柏未圆。\n空余罪己诏，不似禹汤年。",
        "dynasty": "宋",
        "collection_info": null
    },
    {
        "uuid": "8f285c4eec70ce0080ea11ed26d48fbf",
        "title": "英宗皇帝挽词五首  其四",
        "author": "王珪",
        "content": "五载临朝浅，羣生受福多。\n徽名方镂玉，顾命忽陈戈。\n风露翻金铎，尘埃满画鼍。\n从兹天庆节，万寿復谁歌。",
        "dynasty": "宋",
        "collection_info": null
    },
    {
        "uuid": "73268b54e77dc41bf9e1d412170cb3ca",
        "title": "英宗皇帝挽词五首  其五",
        "author": "王珪",
        "content": "忆昔承君召，春风候禁门。\n曾陪蕊珠殿，独赐紫花墩。\n辽水千年隔，钧天一梦存。\n龙髯攀不得，无路可酬恩。",
        "dynasty": "宋",
        "collection_info": null
    },
    {
        "uuid": "6a682c2f37e6f6ccdcb53b08fe1131f7",
        "title": "赠司空侍中晏元献公挽词二首  其一",
        "author": "王珪",
        "content": "震邸陪经席，辰阶拥化钧。\n高谟帷幄旧，嘉绩鼎彝新。\n露湿铭旌晓，尘凝燕榭春。\n许郊民爱厚，犹忆相车茵。",
        "dynasty": "宋",
        "collection_info": null
    },
    {
        "uuid": "2499b106d3d346cd452959011838fabd",
        "title": "赠司空侍中晏元献公挽词二首  其二",
        "author": "王珪",
        "content": "富贵谁为并，文章世所稀。\n勋名丹史在，体貌九天违。\n嵩极朝催峻，台躔夜掩辉。\n空余旧游客，泪向寝门挥。",
        "dynasty": "宋",
        "collection_info": null
    },
    {
        "uuid": "acf4b5bc7530bc85d40da9cab63b90ad",
        "title": "赠太子太傅李康靖公挽词二首  其一",
        "author": "王珪",
        "content": "议政西清贵，辞荣北第开。\n鲁冈天与寿，荀里世多才。\n象吿中台坼，峰惊半岳摧。\n秋风嵩少路，箫鼓有余哀。",
        "dynasty": "宋",
        "collection_info": null
    },
    {
        "uuid": "c90c2d54c33c3d576d9d6f23531ccb67",
        "title": "赠太子太傅李康靖公挽词二首  其二",
        "author": "王珪",
        "content": "陪幄方图政，安车遂告年。\n帝求惇史善，人嘆大夫贤。\n故馆西州路，佳城京兆阡。\n惟应旧游客，堕泪向碑前。",
        "dynasty": "宋",
        "collection_info": null
    },
    {
        "uuid": "94f2ec51fc82655de5b8bf871fbd9c4f",
        "title": "赠礼部尚书唐质肃公挽词二首  其一",
        "author": "王珪",
        "content": "偶歇延英对，如何遽不来。\n恤恩天子厚，遗直世人哀。\n路转侵龙耳，星沉近斗魁。\n送车知几乘，莫赋泰山颓。",
        "dynasty": "宋",
        "collection_info": null
    },
    {
        "uuid": "3b8c401cd6f03b7042c4872117b543de",
        "title": "赠礼部尚书唐质肃公挽词二首  其二",
        "author": "王珪",
        "content": "昔在仁朝日，孤忠独犯颜。\n一身宁自顾，万里偶生还。\n却度黄梅岭，重趋玉笋班。\n不知君槛折，千古更谁攀。",
        "dynasty": "宋",
        "collection_info": null
    },
    {
        "uuid": "5f695277f3d63b6cccf0d225202c4b76",
        "title": "赠太尉郑文肃公挽词二首  其一",
        "author": "王珪",
        "content": "一擐黄金甲，征西战马骄。\n十年边算尽，今日旅魂招。\n落月孤营掩，酸风去路遥。\n平生忠烈在，史笔冠清朝。",
        "dynasty": "宋",
        "collection_info": null
    },
    {
        "uuid": "046eb084914da4fe8c0e01dc32346aa1",
        "title": "赠太尉郑文肃公挽词二首  其二",
        "author": "王珪",
        "content": "星坠将军府，边山万木腓。\n谁言夜舟固，那復玉关归。\n旌旆低寒色，箫笳惨夕霏。\n所嗟恩馆泪，不到九泉挥。",
        "dynasty": "宋",
        "collection_info": null
    },
    {
        "uuid": "6fd866563ee7ddfa8cacbdd29d5d4c81",
        "title": "挽贡南漪三首  其一",
        "author": "王珪",
        "content": "齿德人皆仰，诗书老更耽。\n福兼鸿范五，瑞集凤雏三。\n岁月供陶写，江湖入笑谈。\n流芳钟四叶，兰玉俨相参。",
        "dynasty": "宋",
        "collection_info": null
    },
    {
        "uuid": "07e398cd328329e6bc254a66582269f5",
        "title": "挽贡南漪三首  其二",
        "author": "王珪",
        "content": "燕居宣圣像，侑坐祖黎公。\n矜佩一朝集，絃歌九族同。\n夜窗书案雪，春服舞雩风。\n长使南湖学，千秋纪此翁。",
        "dynasty": "宋",
        "collection_info": null
    },
    {
        "uuid": "cb7f753a89fd60d3b7b6d5355eb87042",
        "title": "挽贡南漪三首  其三",
        "author": "王珪",
        "content": "秀野春如绮，平湖水拍天。\n商诗凉月夜，把酒狎鸥边。\n秋柏已成实，寒花谁为妍。\n伤心耆旧尽，何用慰华颠。",
        "dynasty": "宋",
        "collection_info": null
    },
    {
        "uuid": "102c57e7efe19b9ab3ad21b7653e0e99",
        "title": "挽董澜溪二首  其一",
        "author": "王珪",
        "content": "六馆知名久，双溪避地来。\n交新如旧识，世短惜长才。\n怅望中年别，飞腾暮景催。\n蟇陵他日泪，不独故人哀。",
        "dynasty": "宋",
        "collection_info": null
    },
    {
        "uuid": "b3ed041f7ba52bb692e476a3c68c9935",
        "title": "挽董澜溪二首  其二",
        "author": "王珪",
        "content": "嗜学尝忘味，说诗堪解颐。\n竹林虽晚会，濠上独深知。\n兰畹无留馥，凤巢空旧枝。\n停云正愁望，横笛未休吹。",
        "dynasty": "宋",
        "collection_info": null
    },
    {
        "uuid": "fdcfe7b89dec2939ce2e8008f4c1bed6",
        "title": "挽胡信芳上舍二首  其一",
        "author": "王珪",
        "content": "濠上初相得，竹林曾共游。\n清文三峡水，爽气九华秋。\n世已从新学，人谁与此流。\n遗芳端不朽，未信盖棺休。",
        "dynasty": "宋",
        "collection_info": null
    },
    {
        "uuid": "6687da72f971a00ed3091206f0d0a357",
        "title": "挽胡信芳上舍二首  其二",
        "author": "王珪",
        "content": "清弋江村外，工山右县边。\n追游曾结社，许与更忘年。\n郢斵无为质，牙琴有绝絃。\n巾箱遗墨在，披阅一潸然。",
        "dynasty": "宋",
        "collection_info": null
    },
    {
        "uuid": "f5520c55eff556c5f17151fb9b4db0fa",
        "title": "王公和学士挽词",
        "author": "王珪",
        "content": "念昔携君手，同游金马门。\n流年一鸟过，白首几人存。\n星挂朝衣湿，尘埋相印昏。\n西风原上泪，不得洒清樽。",
        "dynasty": "宋",
        "collection_info": null
    },
    {
        "uuid": "0b5cef69ea2ca46ea691779a21dbb138",
        "title": "挽吴止水",
        "author": "王珪",
        "content": "人生五马贵，不负壮心期。\n竟作青门隐，空吟画戟诗。\n家声江表重，心事岁寒知。\n未恨风流绝，双珠似可儿。",
        "dynasty": "宋",
        "collection_info": null
    },
    {
        "uuid": "377c27783aca05a1432d74832fe1e471",
        "title": "挽潘昌朝",
        "author": "王珪",
        "content": "道德诸儒表，文章大雅人。\n杏园三月暮，花县一回春。\n脱屣官情薄，转头时事新。\n猗兰芳未没，世业不沉沦。",
        "dynasty": "宋",
        "collection_info": null
    },
    {
        "uuid": "280ae650152102b8bae8f033d5110c11",
        "title": "挽吴太社",
        "author": "王珪",
        "content": "文献家声远，簪缨世德昌。\n几篇青玉案，三佩白银章。\n北苑新阡好，平原旧业荒。\n百年乔木在，留得耐风霜。",
        "dynasty": "宋",
        "collection_info": null
    },
    {
        "uuid": "338d64142c22eddfc64838a001eb230f",
        "title": "挽钱公起",
        "author": "王珪",
        "content": "家学三余足，词塲一眼空。\n摘髭连荐鹗，点额不成龙。\n酒上新坟土，香销旧桂藂。\n绝怜扬执戟，临老悔雕虫。",
        "dynasty": "宋",
        "collection_info": null
    },
    {
        "uuid": "28c10171e972b2c4a60e37f0a47f8627",
        "title": "挽董儒仲二首  其一",
        "author": "王珪",
        "content": "战艺升环水，论诗得异闻。\n窥园仍旧隐，下马忽新坟。\n白社真投分，青灯忆离羣。\n有书无子读，此事最怜君。",
        "dynasty": "宋",
        "collection_info": null
    },
    {
        "uuid": "bb279ce44597cf01d95c1646f8e2a496",
        "title": "挽董儒仲二首  其二",
        "author": "王珪",
        "content": "復忆同游处，经春在武林。\n湖光浮鹢净，山木坐猿深。\n事往唯诗在，悲来託梦寻。\n朋知零落尽，投老若为心。",
        "dynasty": "宋",
        "collection_info": null
    },
    {
        "uuid": "331a6dc36ca625dfef80571f4c422543",
        "title": "濮安懿王夫人挽词二首  其一",
        "author": "王珪",
        "content": "王族亲无儗，皇图庆有归。\n神枢曾感电，仙寝忽藏衣。\n正祚尊仁统，新阡祔濮围。\n朝廷恩称义，孝奏岂天违。",
        "dynasty": "宋",
        "collection_info": null
    },
    {
        "uuid": "a9db4b9b2f77e19cf1e165d9e0e95728",
        "title": "濮安懿王夫人挽词二首  其二",
        "author": "王珪",
        "content": "晓望青嵩道，仙云满画轮。\n黄龙盘吉仗，翠凤绕哀珉。\n千古徽音在，三川王气新。\n寂寥余故壠，瑶草又逢春。",
        "dynasty": "宋",
        "collection_info": null
    },
    {
        "uuid": "9f8193ac804a7103ca21fa69bf767d19",
        "title": "春日郊外",
        "author": "王珪",
        "content": "十里烟郊昼景和，春閒流水渌生波。\n楼前人意望无尽，柳上风光来最多。\n雨歇陇云犹漭瀁，草薫村燕自经过。\n匆匆归路迎残照，尚得桑间驻玉珂。",
        "dynasty": "宋",
        "collection_info": null
    },
    {
        "uuid": "63d1c4f23241522a06d1d7386722002e",
        "title": "池亭月下独坐",
        "author": "王珪",
        "content": "游云销尽月当空，危坐西轩快水风。\n往恨忽从中夜起，赏心难与故人同。\n鼠惊琴匣闻余响，萤度莲塘见乱红。\n星薄漏稀犹不寐，寒声通夕战疏桐。",
        "dynasty": "宋",
        "collection_info": null
    },
    {
        "uuid": "07127fe08d2250b1fef89211ecfa6df9",
        "title": "月夜有寄",
        "author": "王珪",
        "content": "莎阶切切思寒螀，爽籁泠然露气凉。\n半夜云高蟾喷晕，一秋风紧桂飘香。\n鸟惊危树栖无定，人倚空楼望更长。\n遥忆洞庭南去客，叶翻波急驻归艎。",
        "dynasty": "宋",
        "collection_info": null
    },
    {
        "uuid": "e249c7a8c948f131fe0017c3179bb490",
        "title": "雷塘晚归",
        "author": "王珪",
        "content": "塘梢黯黯夕云低，苍莽荒原望四迷。\n海日光寒衔岛树，江潮声暴压城鼙。\n乔林风劲横鵰眼，浅草霜亁快马蹄。\n战血未收边戍苦，玉龙谁为一提携。",
        "dynasty": "宋",
        "collection_info": null
    },
    {
        "uuid": "e70d4a158869f65a712485309ff6a867",
        "title": "夜意",
        "author": "王珪",
        "content": "泬寥爽澈游氛收，淡河如扫凝不流。\n影过远水雁侵月，目断故乡人倚楼。\n黄叶半林霜送晓，悲笳一曲风横秋。\n江南几载未归客，灯寂帐寒心正愁。",
        "dynasty": "宋",
        "collection_info": null
    },
    {
        "uuid": "e0194f26929bcf8a4ce3b7d3440bd595",
        "title": "游山寺",
        "author": "王珪",
        "content": "寒日征骖懒復回，经宵仍喜驻岩隈。\n径盘幽迹遥知鹿，林逗清香定有梅。\n晓影痩猿窥涧溜，夜声肥栗託炉灰。\n我心非动我非静，白足禅僧无妄猜。",
        "dynasty": "宋",
        "collection_info": null
    },
    {
        "uuid": "c5ec32427164152aac97ca6477a9aea2",
        "title": "书四望亭",
        "author": "王珪",
        "content": "轩然独到碧峰头，万里青霄入寸眸。\n日夜松声如雨急，古今山色与云浮。\n废朝风物依依在，客路江波滚滚流。\n汉辇已沉江树老，天涯寂寞下归舟。",
        "dynasty": "宋",
        "collection_info": null
    },
    {
        "uuid": "e087c60be3eb583d953d584ca711e65f",
        "title": "客感",
        "author": "王珪",
        "content": "行子征骖去易迷，故乡回首在天涯。\n春心南陌风光远，晓梦西楼月影迟。\n沈客带寛无奈痩，阮生车断不胜悲。\n花狂蝶乱家园晚，何事东归竟未期。",
        "dynasty": "宋",
        "collection_info": null
    },
    {
        "uuid": "a0305138db1e7694082171eab63f8a78",
        "title": "夏夜宿江亭有怀",
        "author": "王珪",
        "content": "夜衝江浦始停舟，天际萧骚急雨收。\n枕上月华清到晓，簟间风意冷如秋。\n一溪碧水怀归意，九陌红尘倦旅游。\n待得星稀城角断，旧酲消尽起新愁。",
        "dynasty": "宋",
        "collection_info": null
    },
    {
        "uuid": "f9cb3797c853740acf117716710b6bef",
        "title": "京口遇大风",
        "author": "王珪",
        "content": "虹蜺赫奕射中天，怒窍风号势塕然。\n云翼扶抟弥九万，海帆飞迅越三千。\n鲵嘘骇浪时开阖，鰲负灵山或泝沿。\n安得琴高控双鲤，一驱霾曀静洪渊。",
        "dynasty": "宋",
        "collection_info": null
    },
    {
        "uuid": "d927e331a11fdf8c8f6ff932eb62e676",
        "title": "游赏心亭",
        "author": "王珪",
        "content": "六朝遗迹此空存，城压沧波到海门。\n万里江山来醉眼，九秋天地入吟魂。\n于今玉树悲歌起，当日黄旗王气昏。\n人事不同风物在，怅然犹得对芳樽。",
        "dynasty": "宋",
        "collection_info": null
    },
    {
        "uuid": "35507d5f9f3ee588edf7cd7117e99a08",
        "title": "四并亭",
        "author": "王珪",
        "content": "蹛林初跃玉羁旋，已觉芳菲近日边。\n塞上臙脂侵酒面，江南寒食落尊前。\n魂迷一水花临浦，醉入东风絮满天。\n金谷更饶春色好，四难犹恐负华年。",
        "dynasty": "宋",
        "collection_info": null
    },
    {
        "uuid": "79bb568390ff2c3602be6dfd8ce0b6f1",
        "title": "楼上会友述怀",
        "author": "王珪",
        "content": "烟城疏雨隔斜阳，一上危楼睇大荒。\n原宪自贫非苦病，次公未饮已多狂。\n江帆来往年光度，驿堠东西客意长。\n公至和中首陈建，储之策白居易晚。",
        "dynasty": "宋",
        "collection_info": null
    },
    {
        "uuid": "9673e535b1042189bf620a450b028b5b",
        "title": "闻琵琶",
        "author": "王珪",
        "content": "夜拍水云非故乡，未闻终曲已凄凉。\n舟中月白寒江阔，马上酸风紫塞长。\n思妇有怀停别杵，征人无语对清觞。\n平时不见秦城役，余韵空传战垒荒。",
        "dynasty": "宋",
        "collection_info": null
    },
    {
        "uuid": "99a4fed7dc3917a0197dea9c98997b72",
        "title": "秋雨",
        "author": "王珪",
        "content": "秋容浩荡夕云高，旻宇萧然绝一毫。\n汉塞草平嘶牧马，越溪风急送归舠。\n天衢夜失清蟾魄，海国寒飞白鹭涛。\n谁共危楼凌爽气，左持樽酒右持螯。",
        "dynasty": "宋",
        "collection_info": null
    },
    {
        "uuid": "caecce481b32b308d448986279a44540",
        "title": "友生失意",
        "author": "王珪",
        "content": "梦到天阍寤翼伤，拂衣归去乐江乡。\n丈夫岂识原非病，丞相应嗤盖有狂。\n失马未须嗟北塞，过关重约使南阳。\n君知鞴上雄飞日，秋劲霜严始一翔。",
        "dynasty": "宋",
        "collection_info": null
    },
    {
        "uuid": "8c8dddeba711bcdbcf1024babfb1bd6a",
        "title": "题道录陈景元中太乙宫种玉轩",
        "author": "王珪",
        "content": "一住仙祠绝世尘，庭前种玉已嶙峋。\n朝昏龙虎常听法，左右琼瑶自逼人。\n翠凤有时翻瑞影，银蟾通夕堕清津。\n黄金络马何年醉，得去同游几洞春。",
        "dynasty": "宋",
        "collection_info": null
    },
    {
        "uuid": "b3f35e43d8f962f229352983529bc1a2",
        "title": "留题吴仲庶省副北轩画壁兼呈杨乐道谏院龙图三首  其一",
        "author": "王珪",
        "content": "文书满眼纷纷裏，忽觉沧波起荻洲。\n红日不知华省暮，扁舟如下洞庭秋。\n林泉傲物非无约，轩冕拘人此未休。\n与拂素尘寻绝景，羡君潇洒特迟留。",
        "dynasty": "宋",
        "collection_info": null
    },
    {
        "uuid": "fd9a8ba2b50e4a33aeae2f4f7a9e188b",
        "title": "留题吴仲庶省副北轩画壁兼呈杨乐道谏院龙图三首  其二",
        "author": "王珪",
        "content": "谁将画手分平远，几度曾窥雁鹜洲。\n六月炎风方病暑，五湖烟景已迎秋。\n班趋规地来常晚，诗入笼纱思未休。\n为惜主人林下意，暮钟沉阁尚应留。",
        "dynasty": "宋",
        "collection_info": null
    },
    {
        "uuid": "de812d995c5a56dd5cedea0caa74c726",
        "title": "留题吴仲庶省副北轩画壁兼呈杨乐道谏院龙图三首  其三",
        "author": "王珪",
        "content": "闻道北窗开绘境，偶来归思满沧洲。\n卷帘宿鸟惊初旭，隔浦疏林似旧秋。\n梦忆清溪知几曲，醉寻危磴欲三休。\n何时又赐通中枕，与对云山尽日留。",
        "dynasty": "宋",
        "collection_info": null
    },
    {
        "uuid": "821692df7f07b2505c0453a505f608b2",
        "title": "金陵怀古二首  其一",
        "author": "王珪",
        "content": "怀乡访古事悠悠，独上江城满目秋。\n一鸟带烟来别渚，数帆和雨下归舟。\n萧萧暮吹惊红叶，惨惨寒云压旧楼。\n故国凄凉谁与问，人心无復更风流。",
        "dynasty": "宋",
        "collection_info": null
    },
    {
        "uuid": "b508482f916b2f412b4676adffea8d4f",
        "title": "金陵怀古二首  其二",
        "author": "王珪",
        "content": "控带洪流古帝城，欲寻旧事半榛荆。\n六朝山色青终在，千古江声恨未平。\n设险邱陵荒蔓草，压邨桑柘接新畊。\n十年重到无人问，独立东风一怆情。",
        "dynasty": "宋",
        "collection_info": null
    },
    {
        "uuid": "007175659cb7b119f49ffbe811d7b747",
        "title": "登悬瓠城感吴季子",
        "author": "王珪",
        "content": "将军戈甲从天下，丞相旌旗匝地来。\n堪笑怒螳犹强臂，不知蛰户欲惊雷。\n咄嗟武相深冤洗，指顾山东治境开。\n吏部声名千古在，断碑何处卧苍苔。",
        "dynasty": "宋",
        "collection_info": null
    },
    {
        "uuid": "af86f87dd0b9b85280d2f8e87ae3d077",
        "title": "三乡怀古",
        "author": "王珪",
        "content": "清洛东流去不还，汉唐遗事有无间。\n庙荒古木连空谷，宫废春芜入乱山。\n南陌絮飞人寂寂，孤城花落鸟关关。\n登临几度游人老，又对东风髩欲班。",
        "dynasty": "宋",
        "collection_info": null
    },
    {
        "uuid": "d564664c7a96a8b931c3614e951751ad",
        "title": "登海州楼",
        "author": "王珪",
        "content": "城外沧溟日夜流，城南山直对城楼。\n溪田雨足禾先熟，海树风高叶易秋。\n疏傅里闾寻故老，秦皇车甲想东游。\n客心不待伤千里，槛外风烟尽是愁。",
        "dynasty": "宋",
        "collection_info": null
    },
    {
        "uuid": "dd4f29f80b7eaa4c24dd33d722f4a76f",
        "title": "新亭",
        "author": "王珪",
        "content": "独上新亭怨不胜，荒城摇落暮烟凝。\n翠筠无限悲湘水，玉碗空闻泣茂陵。\n秋馆树寒风战叶，夜楼人散雨飘灯。\n紫台路远关山隔，回首阴云几万层。",
        "dynasty": "宋",
        "collection_info": null
    },
    {
        "uuid": "c6f7e4f7109a6c87224a17c5fac97fa9",
        "title": "涿州",
        "author": "王珪",
        "content": "涿州亭下柳依依，谁折长条送客归。\n晓月未消燕戍酒，春云初拂汉台衣。\n玉堂社燕宜先入，沙碛晴鸿己半飞。\n回首青山欲千里，行人犹自马騑騑。",
        "dynasty": "宋",
        "collection_info": null
    },
    {
        "uuid": "f749d28a92d37dc2864267b7a636cfb3",
        "title": "冀馆春夕见月",
        "author": "王珪",
        "content": "甚宠无如使牡行，曾同万里听秋声。\n黄金台下嘶宛马，木叶山前度汉旌。\n纔到关南逢雁尽，重来海上见波平。\n故人临月应相望，一夕寒光特为明。",
        "dynasty": "宋",
        "collection_info": null
    },
    {
        "uuid": "3114205badfef385e022ae2fb66a3faa",
        "title": "正月五日与馆伴耶律防夜燕永寿给事不赴留别",
        "author": "王珪",
        "content": "万里来持聘玉通，今宵宾燕为谁同。\n铙歌自醉天山北，汉节先随斗柄东。\n半夜腾装吹朔雪，平明跃马向春风。\n使车少别无多恋，只隔燕南一信中。",
        "dynasty": "宋",
        "collection_info": null
    },
    {
        "uuid": "ff9124aa23186ebe3059b7986b96f490",
        "title": "被诏考制科呈胡武平内翰三首  其一",
        "author": "王珪",
        "content": "奉诏金门草圣题，平明趋过殿西墀。\n宫床赐笔宣名早，赭案焚香上策时。\n朝论只应收畯杰，皇心非不监安危。\n玉堂词客承恩久，几度曾来醉御巵。",
        "dynasty": "宋",
        "collection_info": null
    },
    {
        "uuid": "7a0a5c1e0e0ffda83b2a7187eb848b0f",
        "title": "被诏考制科呈胡武平内翰三首  其二",
        "author": "王珪",
        "content": "清晓华芝度景阳，凝严又许对西厢。\n通宵客梦闻钧吹，几日朝衣带御香。\n东观图书经屡读，旧溪桃李见新芳。\n三千文字皆奇册，饱死侏儒讵足量。",
        "dynasty": "宋",
        "collection_info": null
    },
    {
        "uuid": "c9acc0c699b87f735098872aa52ea1da",
        "title": "被诏考制科呈胡武平内翰三首  其三",
        "author": "王珪",
        "content": "忝班清禁接严徐，诏侍延英访对初。\n沧海烟霞连太液，丹霄日月近雕舆。\n明廷已奏安危策，紫府谁将姓字书。\n从此青云知有路，致君材业不应疏。",
        "dynasty": "宋",
        "collection_info": null
    },
    {
        "uuid": "ec9044f539fdd6c839da125557578b37",
        "title": "靴淀除夕之会呈王原叔给事燕唐卿谏议",
        "author": "王珪",
        "content": "岁华相逐走燕尘，此夕覉怀暂一申。\n把手岂辞三处酒，别家看作二年人。\n因逢塞雁惊来信，却忆江梅赠去春。\n莫向天涯忧白髪，东风犹与到关新。",
        "dynasty": "宋",
        "collection_info": null
    },
    {
        "uuid": "f30ebfe3fa405cf2e78912ee6a3bbf1e",
        "title": "元日呈原叔给事唐卿谏议",
        "author": "王珪",
        "content": "欲晓东风拂面来，征骖初喜共春回。\n九天应下阶庭拜，万蛰先惊汉地雷。\n冷彻貂裘须护节，和侵氊屋莫穷杯。\n出疆慷慨男儿事，未信霜颜便一摧。",
        "dynasty": "宋",
        "collection_info": null
    },
    {
        "uuid": "56efef80849d490f3dcf9dcfc881269b",
        "title": "戏呈唐卿",
        "author": "王珪",
        "content": "行到鹿儿山更峭，八千归路可胜劳。\n长安日远思亲髮，紫汉星回促使轺。\n晓磴云浓藏去驿，阴崖冰折断前桥。\n覉怀一夕犹难遣，况是辞家九十朝。",
        "dynasty": "宋",
        "collection_info": null
    },
    {
        "uuid": "e9d5745a542aa7ae471ab32fbae752f2",
        "title": "莫京甫知事有台掾之辟赋诗识别二首  其一",
        "author": "王珪",
        "content": "烈士思酬国士知，云霄羽翼政相期。\n人言雅望台中妙，我识壮怀天下奇。\n自是英才为世用，由来了事笑儿痴。\n回头说向虞罗軰，鹄举鸾鶱可得覊。",
        "dynasty": "宋",
        "collection_info": null
    },
    {
        "uuid": "5a9abbb5312b792bf3a0994f48418815",
        "title": "莫京甫知事有台掾之辟赋诗识别二首  其二",
        "author": "王珪",
        "content": "兰生空谷混荆榛，不碍幽香到处闻。\n幕府才流推谢掾，宣州宾客忆崔羣。\n清怀迭阵三秋月，行槖双溪一片云。\n白髪书生何以报，惭君出力卫斯文。",
        "dynasty": "宋",
        "collection_info": null
    },
    {
        "uuid": "b16df9f129fa3874dbf5539ee00c3aa1",
        "title": "胡则大学士满秩趋京赋诗为赠",
        "author": "王珪",
        "content": "一室萧然数卷书，三年冷掾出无驴。\n每因芳草忧鹈鴂，苦咏塲苗羡白驹。\n俗吏何尝知大体，清朝方急用真儒。\n燕台从去流声实，见说诸公诵子虚。",
        "dynasty": "宋",
        "collection_info": null
    },
    {
        "uuid": "bc7b724feda3f7844d79234d2f32453d",
        "title": "访别成献甫经历时新拜西台御史之命二首  其一",
        "author": "王珪",
        "content": "江上秋风吹绣衣，客槎西上渺天涯。\n得为李御平生愿，一识荆州是别时。\n柏署行分秦地月，棠阴好在召南诗。\n日边消息长安近，伫听朝趋上玉墀。",
        "dynasty": "宋",
        "collection_info": null
    },
    {
        "uuid": "085672a7845d34db928175858997046d",
        "title": "访别成献甫经历时新拜西台御史之命二首  其二",
        "author": "王珪",
        "content": "寒露迎风一段冰，高标孤映宛之滨。\n人言飈击须鹰隼，我喜时清覩鳯麟。\n伫看仙班朝北极，暂移星节照西秦。\n皇华礼乐君恩重，好访巅崖慰远民。",
        "dynasty": "宋",
        "collection_info": null
    },
    {
        "uuid": "800729b6a7c5ab0a6f0567c97ca86c54",
        "title": "又上监察御史",
        "author": "王珪",
        "content": "一札兴贤圣化新，观光上国已彬彬。\n右文幸际休明世，奉诏犹须牧守臣。\n鹈鴂不为芳草计，鹪鹩似畏罻罗人。\n轺车到处天恩遍，祗有儒林欠得春。",
        "dynasty": "宋",
        "collection_info": null
    },
    {
        "uuid": "e7551c5b01a79ce50fa745db8f513c3e",
        "title": "普净院避暑呈陆子履学士",
        "author": "王珪",
        "content": "九衢车马嚣嚣地，偶过禅房得暂閒。\n畏景未移天正午，凉风己到殿中閒。\n瓜余玉筯蠲烦肺，冰满银壶照病颜。\n元和以前张榜南，院东墻向晚斗城。",
        "dynasty": "宋",
        "collection_info": null
    },
    {
        "uuid": "d41b56cb5534a0f825ba623e25a14140",
        "title": "东楼",
        "author": "王珪",
        "content": "汉家宫省青槐下，信断鰲峰日易斜。\n应为能言鏁鹦鹉，翻愁无思学杨花。\n风波滚滚惊人事，文字孳孳老岁华。\n偶向东楼望春色，归心不觉到天涯。",
        "dynasty": "宋",
        "collection_info": null
    },
    {
        "uuid": "bc342d087c33c15a4b0a0e67ea075a8c",
        "title": "呈永叔书事",
        "author": "王珪",
        "content": "诏书初捧下西厢，重棘连催暮钥忙。\n绿绣珥貂留帝诏，紫衣铺案拜宸香。\n卷如骤雨收声急，笔似飞泉落势长。\n十五年前出门下，最荣今日预东堂。",
        "dynasty": "宋",
        "collection_info": null
    },
    {
        "uuid": "a223ebc6b50c1d6b7de12d528914f64b",
        "title": "再召至龙图阁观书",
        "author": "王珪",
        "content": "君王又诏蓬莱宴，三阁崔嵬压海鳌。\n翠玉装舆容扈跸，黄金涂纸看挥毫。\n尧文自与星辰烂，汉殿常依日月高。\n四十年来无此会，恩深不觉醉仙醪。",
        "dynasty": "宋",
        "collection_info": null
    },
    {
        "uuid": "db5338bf8b1b91b6cf655f6d42cc8ff2",
        "title": "较艺书事",
        "author": "王珪",
        "content": "日薄寒云下结鳞，忽驰诏骑绝飞尘。\n麻衣半犯秦关雪，鱼钥横催汉署春。\n黄纸贴名书案密，堂梨雕字赋题新。\n高材顷刻闻天下，谁是墻东冠榜人。",
        "dynasty": "宋",
        "collection_info": null
    },
    {
        "uuid": "cf573b9c1040dba8a83886f8777e20cd",
        "title": "仁字卷子",
        "author": "王珪",
        "content": "文昌清晓漏声疏，曾看飞泉落笔初。\n诗入池塘似灵运，赋传宫殿学相如。\n春官不下真朱点，阴注将成淡墨书。\n见说丹台名第一，蘂章须诏侍严徐。",
        "dynasty": "宋",
        "collection_info": null
    },
    {
        "uuid": "4e6c2042374167646be5c1b8b627c399",
        "title": "信字卷子",
        "author": "王珪",
        "content": "春闱只恐有遗材，据案重将信字开。\n白石谩应歌寗角，黄金枉是起燕台。\n侵更竞看仓惶笔，薄晚谁衔毷氉杯。\n文字须从勤苦得，莫霑双泪向尘埃。",
        "dynasty": "宋",
        "collection_info": null
    },
    {
        "uuid": "277e2c9b587d1ca001c1b6a33f8678d4",
        "title": "较艺将毕呈诸公",
        "author": "王珪",
        "content": "文昌宫裏柳依依，谁折长条赠我归。\n雨润紫泥昏诏墨，风吹红蘂上朝衣。\n玉堂燕子应先入，朱阁杨花已半飞。\n寒食未过春景熟，好同天陌去騑騑。",
        "dynasty": "宋",
        "collection_info": null
    },
    {
        "uuid": "18d785211315f154c409a325605e2ebc",
        "title": "较艺书事再呈永叔并同院诸公",
        "author": "王珪",
        "content": "小雨班班拂晓除，新禽格磔静相呼。\n眼窥夜卷千花碧，肺渇春盘几露珠。\n只见楼头飘落絮，不知门外长青芜。\n玉阶未放金书榜，谁识秦关旧弃繻。",
        "dynasty": "宋",
        "collection_info": null
    },
    {
        "uuid": "34f70346e6f7d010e8215ce53807bb03",
        "title": "闻喜燕上赠状元叶祖洽",
        "author": "王珪",
        "content": "黼座亲临唱第初，宴嬉犹及苑花余。\n清厢特访安危策，紫府应将姓字书。\n御酒连倾金凿落，宫床曾赐玉蟾蜍。\n从来晁董多奇论，三日英豪亦未疏。",
        "dynasty": "宋",
        "collection_info": null
    },
    {
        "uuid": "3da71153b74e7e1550fec4f48e1e12e0",
        "title": "呈景仁偶书",
        "author": "王珪",
        "content": "昔对芳樽常感慨，今同华髪半萧疏。\n唐家一代成青史，汉殿多年诵子虚。\n丹凤春裁西掖诏，白麻夜草北门书。\n几时却奉承明谒，玉蘂花边并直庐。",
        "dynasty": "宋",
        "collection_info": null
    },
    {
        "uuid": "b904194c18dbc6e0b3c14d582641fa44",
        "title": "呈景彝偶书",
        "author": "王珪",
        "content": "一从奉诏银台路，下马成诗夺鳯毫。\n东观已陪窥秘箓，南宫又接较羣髦。\n芝封紫掖文章贵，星近端门气象高。\n今是汉廷三独坐，夜吟犹许醉春醪。",
        "dynasty": "宋",
        "collection_info": null
    },
    {
        "uuid": "02045278d6b17c1460c0587b20185a01",
        "title": "舟行述怀寄公仪",
        "author": "王珪",
        "content": "昔陪画省对春菲，今日逢春未得归。\n灼灼海棠谁復折，差差燕子又还飞。\n清尊须惜良辰共，白髪俄惊万事非。\n昨夜淮山好风月，为君中夕促瑶徽。",
        "dynasty": "宋",
        "collection_info": null
    },
    {
        "uuid": "548368ea37136f2713b113d0184f2de6",
        "title": "又寄公仪四首  其一",
        "author": "王珪",
        "content": "紫掖新书换使符，春晴红旆照行舻。\n曾持白简风何厉，更伏青规论益孤。\n月露清吟应到骨，江山别梦欲成图。\n闻教双鹤先归去，还到辽城似旧无。",
        "dynasty": "宋",
        "collection_info": null
    },
    {
        "uuid": "e0435f0a2090ce8e4540b47f475ab0b1",
        "title": "又寄公仪四首  其二",
        "author": "王珪",
        "content": "又拥双旌去守蒲，波从天上泛归舻。\n青云慷慨逢辰早，白髪逶迤事主孤。\n薄宦多端非我素，清吟终日是君图。\n锦江春色年年好，忆把游人醉袖无。",
        "dynasty": "宋",
        "collection_info": null
    },
    {
        "uuid": "b852cd70e359268571f8f4635823e13f",
        "title": "又寄公仪四首  其三",
        "author": "王珪",
        "content": "千里行行近帝都，拍堤新浪喜衘舻。\n天涯芳草春过尽，楼北浮云客望孤。\n醉倚东风轻万事，梦留沧海阻归图。\n为怜何逊多才思，还信休文带减无。",
        "dynasty": "宋",
        "collection_info": null
    },
    {
        "uuid": "e0873e4fc9ed069480facf8a062a9af2",
        "title": "又寄公仪四首  其四",
        "author": "王珪",
        "content": "花扑行人柳荫渠，每逢嘉趣为停舻。\n留连一水风光暮，怅望今宵月影孤。\n汉槖暂持来法从，皋禽还引上仙图。\n中条侯骑知非远，肯尽都门别酒无。",
        "dynasty": "宋",
        "collection_info": null
    },
    {
        "uuid": "6875c739555ecf21ecb283e056295291",
        "title": "新城寄瓦桥郭太傅",
        "author": "王珪",
        "content": "冰天行绝驾归轺，十里清烟望界桥。\n此夕离音留使节，一心上苑看晴霄。\n燕云逐马逢春断，朔雪霑衣入塞销。\n寄语当时四并客，东风应已徧柔条。",
        "dynasty": "宋",
        "collection_info": null
    },
    {
        "uuid": "175c05008b0fa210d151d5f5fe538964",
        "title": "寄公闢",
        "author": "王珪",
        "content": "念昔都门手一携，春禽争向苎萝啼。\n梦回金殿风光别，吟到银河月影低。\n舞急锦腰迎十八，酒酣玉醆照东西。\n何时得遂扁舟去，雪棹同君访剡溪。",
        "dynasty": "宋",
        "collection_info": null
    },
    {
        "uuid": "72b3fe25fe6237db75a53ede25bb6367",
        "title": "上元",
        "author": "王珪",
        "content": "昔年今日从宸游，綵仗纷纷已御楼。\n半夜众星来紫极，一春万火纵丹丘。\n玉栏曾侍看山久，翠醁仍酣赐醴优。\n锦帐宵寒熏易歇，梦魂直欲到天头。",
        "dynasty": "宋",
        "collection_info": null
    },
    {
        "uuid": "4bdf6956155fe71337a6774f743a8214",
        "title": "自述",
        "author": "王珪",
        "content": "少从客路千波转，老入流年万事疏。\n野鹤定知乘宠误，春冰多愧践名虚。\n几思汉殿金盘露，恣阅蓬山绿字书。\n未报君恩成白髪，翻然江海羡吾庐。",
        "dynasty": "宋",
        "collection_info": null
    },
    {
        "uuid": "7eba5ff44d4e6502d39c408279d0b2c3",
        "title": "恭和御制上元观灯",
        "author": "王珪",
        "content": "云消华月满仙台，万烛当楼宝扇开。\n双凤云中扶辇下，六鳌海上驾山来。\n镐京春酒霑周燕，汾水秋风陋汉材。\n一曲昇平人共乐，君王又进紫霞杯。",
        "dynasty": "宋",
        "collection_info": null
    },
    {
        "uuid": "fdd9a0a3fa056777978e8cd1918cb428",
        "title": "依韵和章枢密景灵宫奉安列圣神御",
        "author": "王珪",
        "content": "清都铙吹犯宵寒，宝帐云龙度帝关。\n禁跸忽传天直北，仙山元在海中间。\n九门日月蒙嘉气，六殿衣冠绘晬颜。\n翠辇归来朝献罢，千官齐拜未央班。",
        "dynasty": "宋",
        "collection_info": null
    },
    {
        "uuid": "019f513007eafe96ff783445b2390af0",
        "title": "依韵和贾直孺舍人初春祠左太乙二首  其一",
        "author": "王珪",
        "content": "严祠初缀汉墀班，爚爚珠熉照幄寛。\n玉殿威神来帝福，紫垣风骨敌春寒。\n芝华拥盖阴犹合，桂醑流觞饮欲残。\n拂晓东风迎马首，鸣珂归背月珊珊。",
        "dynasty": "宋",
        "collection_info": null
    },
    {
        "uuid": "d63bd47683e8fe677805fd4b54bf7fc2",
        "title": "依韵和贾直孺舍人初春祠左太乙二首  其二",
        "author": "王珪",
        "content": "太乙灵宫近帝都，夕迎丹节下层虚。\n方从宣室承釐后，更约浮邱把袂初。\n文藻自高鹓掖诏，姓名应冠蘂台书。\n我惭昔预祠春客，曾梦钧天侍燕胥。",
        "dynasty": "宋",
        "collection_info": null
    },
    {
        "uuid": "bb536cf5804edef737088fc8266711ad",
        "title": "依韵和梅圣俞从登东楼三首  其一",
        "author": "王珪",
        "content": "万灯初烧宝龙山，御路先迎綵仗还。\n紫极躔星来帝所，仙风逓管落人间。\n芳醪欲泥追嘉节，红烛翻惊照病颜。\n曾从宸游燕双阙，梦魂通夕绕严关。",
        "dynasty": "宋",
        "collection_info": null
    },
    {
        "uuid": "d8a0a1ea45c334f7f7a64aa1077e7178",
        "title": "依韵和梅圣俞从登东楼三首  其二",
        "author": "王珪",
        "content": "五云扶阙对南山，风猎丹邱烧影还。\n鳯盖斗回天北畔，瑶台直到海中间。\n漏寒锦帐迟归梦，波暖金钟艷醉颜。\n谁在玉楼歌未足，林梢春鸟已关关。",
        "dynasty": "宋",
        "collection_info": null
    },
    {
        "uuid": "d2562dc38b8e781a339d42b889a6df48",
        "title": "依韵和梅圣俞从登东楼三首  其三",
        "author": "王珪",
        "content": "云日晖晖下碧山，谁从沧海宴初还。\n香车轣辘红尘裏，紫阙岧嶤瑞气间。\n午夜笙歌移法曲，满城桃李斗朱颜。\n金吾不禁天街鼓，独有文闱已上关。",
        "dynasty": "宋",
        "collection_info": null
    },
    {
        "uuid": "5accbfb6e5ff0ee6ba7be9552bc795a5",
        "title": "和林乔年学士普净院避暑",
        "author": "王珪",
        "content": "汩汩红尘倦往还，偶来偷得似僧閒。\n一心自别清凉处，万事如经梦寐间。\n尽日禅房挥玉麈，几时仙岭对冰颜。\n知君有术消烦暑，旋琢琼瑶出道山。",
        "dynasty": "宋",
        "collection_info": null
    },
    {
        "uuid": "b124ed0c55113594cd46b42fb33050bd",
        "title": "和圣俞春雨",
        "author": "王珪",
        "content": "云飞寒影欲千层，暝雨兼风断復增。\n羃羃池台空鏁树，萧萧帘幕更飘灯。\n归将春晚花应笑，老入年来酒易凌。\n沟水东西人怅望，锦书虽襞为谁凭。",
        "dynasty": "宋",
        "collection_info": null
    },
    {
        "uuid": "218455e7dc8272ca4bec43c53b82aec5",
        "title": "依韵和元参政喜雨四首  其一",
        "author": "王珪",
        "content": "岁旱连春与俗忧，忽兴嘉雨徧羣州。\n郊禾薿薿青如积，宫瓦差差翠欲流。\n良弼为霖辜宿望，神僧作雾应精求。\n西成喜有登年候，况此新晴见麦秋。",
        "dynasty": "宋",
        "collection_info": null
    },
    {
        "uuid": "7d3ae7ca2f3243579800829d5941ef15",
        "title": "依韵和元参政喜雨四首  其二",
        "author": "王珪",
        "content": "瑶津祷雨见皇忧，谁约金仙下帝州。\n楼阁绕云千地涌，鱼龙嘘水五天流。\n至精自与三灵契，殊例终缘万宇求。\n柄国老臣无异术，但将嘉荫续阳秋。",
        "dynasty": "宋",
        "collection_info": null
    },
    {
        "uuid": "ea69a988c446b37bdb95aa7ec35092c5",
        "title": "依韵和元参政喜雨四首  其三",
        "author": "王珪",
        "content": "紫殿宵祈感圣忧，玉毫曾降梵王州。\n慈深三界云常聚，法徧诸天雨自流。\n袯襫趂耕皆帝力，污邪满载为民求。\n年年睿泽霑羣物，愧未酬恩鬓已秋。",
        "dynasty": "宋",
        "collection_info": null
    },
    {
        "uuid": "c42ca26c11ab6255605040e87421bb0d",
        "title": "依韵和元参政喜雨四首  其四",
        "author": "王珪",
        "content": "君心常与下民忧，嘉应为霖讵一州。\n梦绕金人云气满，笑回玉女电光流。\n己成沃野千箱望，岂事灵坛屡舞求。\n边粟定储三百万，皋兰何必预防秋。",
        "dynasty": "宋",
        "collection_info": null
    },
    {
        "uuid": "fbd121afebcaaaa13d14b7eb29a9c942",
        "title": "和元参政喜雪",
        "author": "王珪",
        "content": "千里同云向夕繁，风迎嘉雪腊前翻。\n紫坛转仗回驰道，玉律惊灰入奉元。\n半夜桂花飘碧海，先春柳絮扑朱门。\n万方巳有丰年号，不惜当筵醉御樽。",
        "dynasty": "宋",
        "collection_info": null
    },
    {
        "uuid": "3517e1db4d3ab98ba13d2097b38a2fd7",
        "title": "次胡则大赋雪韵",
        "author": "王珪",
        "content": "冻雀无声风叶干，坐来飞霰洒窗寒。\n梅花岁岁如相待，琼树朝朝不厌看。\n邑犬仓皇惊越俗，崖松偃亚老秦官。\n衰颜不作安仁様，一任斜吹上鬓端。",
        "dynasty": "宋",
        "collection_info": null
    },
    {
        "uuid": "b4f82ebec753b63acec06c252e00cebb",
        "title": "又次韵",
        "author": "王珪",
        "content": "吟边莫放酒杯干，玉树琼楼不奈寒。\n授简谁当梁苑赋，泛舟聊作剡溪看。\n但知盈尺占丰岁，岂为无氊笑冷官。\n想得题诗呵冻砚，固应清兴入毫端。",
        "dynasty": "宋",
        "collection_info": null
    },
    {
        "uuid": "2152a8d113f56b950326c84b0f2ee0f9",
        "title": "和石昌言舍人酬王景彝学士雪霁有怀",
        "author": "王珪",
        "content": "寒霙飞断九门深，日上扶桑海气沈。\n初见云端浮紫阙，忽惊尘外列瑶林。\n芝封诏墨春生润，绮结官钱夕帯阴。\n官职声名君自有，何妨更绝郢中吟。",
        "dynasty": "宋",
        "collection_info": null
    },
    {
        "uuid": "620b3433541179f378716fff0e82738f",
        "title": "和刘原父舍人雪霁早朝",
        "author": "王珪",
        "content": "琪树无声粉蘂圆，岧嶤双阙射云鲜。\n寒交玉佩趋三殿，晓拜珠旒下九天。\n仙仗影翻初照月，高门尘绝欲生烟。\n燕余宝陌腾归驭，更为都人赋有年。",
        "dynasty": "宋",
        "collection_info": null
    },
    {
        "uuid": "9ffd9f597f965e97eca299c2041760cd",
        "title": "依韵和宋次道龙图馆阁暴书",
        "author": "王珪",
        "content": "五云迎晓禁庐开，不及华衣曳老莱。\n宝藏发函金作界，仙醪传羽玉为台。\n己逢天上非常景，更约人间第一材。\n白首庙堂终乞去，明年此会定应来。",
        "dynasty": "宋",
        "collection_info": null
    },
    {
        "uuid": "559a91f0ba11b894f57ee9fa56eebd05",
        "title": "依韵和张文裕龙图贺执政入东西府诗",
        "author": "王珪",
        "content": "微生巾褐本蒿莱，叨遇优贤府第开。\n云绕连甍依象阙，玉调清管下钧台。\n几年忆共鹓鸿侣，今日惭非柱石材。\n莫讶门庭光采盛，金舆亲屈帝尊来。",
        "dynasty": "宋",
        "collection_info": null
    },
    {
        "uuid": "662bdc7fa066425dc82fac4de31228a7",
        "title": "又依韵和吴枢密上史馆王相公西府偶成",
        "author": "王珪",
        "content": "潭潭相对府中居，见说论交二纪余。\n喜赐御花新燕后，忆乘天马并游初。\n公期异日还伊水，我合穷年老石渠。\n早晚相从挂双绂，午桥春雨看园蔬。",
        "dynasty": "宋",
        "collection_info": null
    },
    {
        "uuid": "4a260629f2d6519bb50d6cdbe288b858",
        "title": "依韵和吴枢密上王相公同召赴资政殿听读诗义感事",
        "author": "王珪",
        "content": "清晓陈经秘殿中，关睢首化属周公。\n人穿豹尾班初上，日转螭头讲未终。\n述作虽寻前圣远，讨论犹待后贤通。\n汉廷无更矜他说，自有匡衡发帝聪。",
        "dynasty": "宋",
        "collection_info": null
    },
    {
        "uuid": "161c738d690a3c81705733fc4b2b3a5f",
        "title": "依韵和吴枢密正月二日留题曾侍中斋阁",
        "author": "王珪",
        "content": "昨日春风变旧年，连珂来访紫芝仙。\n三朝元仗鸿钧手，万里今同不繫船。\n寿酒一倾人共醉，赐书千轴子多贤。\n从前身退如公少，莫把长竿忆渭川。",
        "dynasty": "宋",
        "collection_info": null
    },
    {
        "uuid": "4e791eb17713cc79a793621cf6c51d7e",
        "title": "和景彝正月二十八日偶书",
        "author": "王珪",
        "content": "树含春色明兼暗，云带朝寒去復还。\n未有燕回罗幕上，不知人在玉楼间。\n吟魂几遶青山曲，醉梦多游紫府关。\n待得归时花未老，莫因寥落起愁颜。",
        "dynasty": "宋",
        "collection_info": null
    },
    {
        "uuid": "b783e900b4161fb1111d1452510d8f66",
        "title": "和景彝对花",
        "author": "王珪",
        "content": "林梢拂暁禽初咔，门外经春柳自摇。\n可嘆流年催白髪，便将幽意属芳条。\n玉杯放酒成萧索，锦帐留灯照寂寥。\n任是名园更风雨，残枝须插醉明朝。",
        "dynasty": "宋",
        "collection_info": null
    },
    {
        "uuid": "fc36c4cd7063cbfa4c849ad26ac67d4e",
        "title": "依韵和景彝观刑部厅燕侍郎画山水二首  其一",
        "author": "王珪",
        "content": "昔人曾此怜幽壁，醇墨今留隐约间。\n犹帯惊波下沧海，常迎爽气入朝山。\n苔文半染风霜古，鸟影时过岁月閒。\n谁更潇湘移雨竹，满轩疏洒翠成斑。",
        "dynasty": "宋",
        "collection_info": null
    },
    {
        "uuid": "bc8b70896b894a5405455f99bf916713",
        "title": "依韵和景彝观刑部厅燕侍郎画山水二首  其二",
        "author": "王珪",
        "content": "秋曹壁上奇山水，官冷尤将野趣宜。\n翠竹忽逢行尽处，白云相伴看多时。\n于今绝笔谁还识，当日清吟亦欠诗。\n犹喜一来重拂拭，惭无佳句续君辞。",
        "dynasty": "宋",
        "collection_info": null
    },
    {
        "uuid": "05a10702e3a0ad488b8e6249bcd81f8d",
        "title": "和三司蔡君谟内翰麞猿芦雁屏二首  其一",
        "author": "王珪",
        "content": "麞猿未省京华见，画笔新传思入神。\n绿野春深将戱子，空山月午挂吟身。\n只应有梦须怀土，却为无机不避人。\n我爱林泉旧时景，常来此处暂相亲。",
        "dynasty": "宋",
        "collection_info": null
    },
    {
        "uuid": "13b90e41776845ec89a1a7c11475d9aa",
        "title": "和三司蔡君谟内翰麞猿芦雁屏二首  其二",
        "author": "王珪",
        "content": "江芦初老渡新鸿，谁把高情托画工。\n索索西风尉寒羽，萧萧残日伴疏丛。\n渔舟欲下滩声急，谈麈重挥暑气空。\n身在计庭归未得，毎将秋思入图中。",
        "dynasty": "宋",
        "collection_info": null
    },
    {
        "uuid": "7fad70801e71924a31c646ca73b7940f",
        "title": "依韵和蔡参政导洛",
        "author": "王珪",
        "content": "浩浩洪河一派收，亘山回洛骇阴虬。\n锦张客幔从隋去，龟负神书入宋流。\n波急满川跳万鲤，气温销冻运千舟。\n谁言伯禹能行水，不见当时为帝谋。",
        "dynasty": "宋",
        "collection_info": null
    },
    {
        "uuid": "3edfbe9b4679884870b67be776d15420",
        "title": "依韵和蔡枢密山药",
        "author": "王珪",
        "content": "凤池春晚绿生烟，曾见高枝蔓正延。\n常伴兔丝留我箧，几随竹叶泛君筵。\n谁言御水传名久，须信睢园得地偏。\n纔获灵根便亲植，一番新叶已森然。",
        "dynasty": "宋",
        "collection_info": null
    },
    {
        "uuid": "2af06f10c1d59b22a1b9913e0cb80803",
        "title": "依韵和蔡相公宣赐金橘",
        "author": "王珪",
        "content": "翠芳亭畔晓霜寒，朱实离离覆御栏。\n况是园林都未有，初无尘土略相干。\n黄欺晚菊垂金砌，圆并明珠落钿盘。\n珍重九霄新赐得，好同仙露荐朝餐。",
        "dynasty": "宋",
        "collection_info": null
    },
    {
        "uuid": "0d7b6fb3aae03dd2fa4536e0e212f5b9",
        "title": "依韵和蔡相公侍燕集英殿诗",
        "author": "王珪",
        "content": "春风又侍瑶池宴，帝子初临黼座傍。\n花覆衣冠多喜气，云扶宫殿满荣光。\n仙人来献重轮曲，丞相仍裁湛露章。\n身老太平殊未报，年年更得奉君觞。",
        "dynasty": "宋",
        "collection_info": null
    },
    {
        "uuid": "abdc159a7290626d3c94392927ff19a4",
        "title": "依韵和景仁闻喜席上作兼呈司马君实内翰",
        "author": "王珪",
        "content": "奉诏华林事最荣，门前几度放门生。\n三朝遇主惟文翰，十榜传家有姓名。\n碧海蟠桃和露重，丹山雏凤入云清。\n诗书教子终须立，箧裏黄金一顾轻。",
        "dynasty": "宋",
        "collection_info": null
    },
    {
        "uuid": "21d6424740d8bc91b95c3a69794d639e",
        "title": "依韵和景仁寄河中公仪龙图",
        "author": "王珪",
        "content": "锦江回日应迢递，闻道秋来已到城。\n南省深沉春又锁，东楼怅望雨中情。\n河声欲转吞鼙鼓，山色初明照旆旌。\n别后新诗有多少，钟嵘那得为君评。",
        "dynasty": "宋",
        "collection_info": null
    },
    {
        "uuid": "289ccdba745511b4142980ae3bc07948",
        "title": "和公仪上马",
        "author": "王珪",
        "content": "太微星畔鏁中台，五岁重叨第众材。\n桃李更饶当日盛，咏觞尤喜一春陪。\n赋成英俊无过漯，诗似神仙并姓梅。\n拂晓便随新榜出，九门风景马前来。",
        "dynasty": "宋",
        "collection_info": null
    },
    {
        "uuid": "c964a97495c9c74cc7b194fed5642c10",
        "title": "和公仪饮茶",
        "author": "王珪",
        "content": "北焙和香饮最真，绿芽未雨带旗新。\n煎须卧石无尘客，摘是临溪欲晓人。\n云迭乱花争一水，鳯团双影贡先春。\n清风未到蓬莱路，且把吟瓯伴醉巾。",
        "dynasty": "宋",
        "collection_info": null
    },
    {
        "uuid": "5b62800b5f8216afce1df8a4792e9d2d",
        "title": "和公仪送白鷴于永叔",
        "author": "王珪",
        "content": "清风楼古琴三尺，玉蘂花飞酒几缸。\n月窟怜君霜兔独，金茎夸我露禽双。\n白鷴浴雪来春槛，古瓦涵星送晓窗。\n怅望紫微池上鳯，主人才品自经邦。",
        "dynasty": "宋",
        "collection_info": null
    },
    {
        "uuid": "447eabe1537ec501e78a7dd6b7a000db",
        "title": "和永叔出省有日书事",
        "author": "王珪",
        "content": "青葱嘉树鎻连甍，閒忆东楼望远情。\n禁垒晓烟浮旧色，御沟春水潄新声。\n杯盘冷落留芳草，帘幕阴沉听乱莺。\n汉殿未传红蜡烛，到家犹得趁清明。",
        "dynasty": "宋",
        "collection_info": null
    },
    {
        "uuid": "cd7e54426c646416046572675ca7c488",
        "title": "依韵和永叔戱书",
        "author": "王珪",
        "content": "良辰并与赏心难，偶对清樽且共欢。\n梦忆江湖无奈远，吟牵月露不胜寒。\n曲逢郢雪须歌尽，漏绕宫花几听残。\n朝鎻楼台空怅望，欲将春恨託飞翰。",
        "dynasty": "宋",
        "collection_info": null
    },
    {
        "uuid": "06af789be6a44e7a8a662dfb356e6a0f",
        "title": "依韵和王宣徽冬燕",
        "author": "王珪",
        "content": "丞相华堂燕斝飞，君恩自与众心期。\n鲁台况值书云后，汉殿仍经喜雪时。\n便有东风来翠幕，别翻新曲度瑶池。\n可伤衰病无才思，欲续高吟愧色丝。",
        "dynasty": "宋",
        "collection_info": null
    },
    {
        "uuid": "920dcad62536793c762cf70e255c0072",
        "title": "刘损斋主簿见示游广教和刘朔斋诗次韵",
        "author": "王珪",
        "content": "红叶村边白板扉，林间剥啄愧新知。\n离居自信难同俗，载酒何时许问奇。\n黄蘖人亡空有寺，锦袍仙去更无诗。\n知君此日登临意，不比儿曹饱腹嬉。",
        "dynasty": "宋",
        "collection_info": null
    },
    {
        "uuid": "15ff0435e6bed8213ecb6d99948ff6f2",
        "title": "依韵和曾侍中谢二府相顾",
        "author": "王珪",
        "content": "年年常过平津馆，解组归来苦未羸。\n晓日初临金阙动，春风正与玉杯期。\n三公就第谁同寿，丞相传经自有儿。\n感旧不辞今日醉，江湖思去已多时。",
        "dynasty": "宋",
        "collection_info": null
    },
    {
        "uuid": "547d365a37d287100e2f269c4d51a839",
        "title": "闻种谔米脂川大捷",
        "author": "王珪",
        "content": "神兵十万忽乘秋，西碛妖氛一夕收。\n疋马不嘶榆塞外，长城自起玉关头。\n君王别绘凌烟阁，将帅今轻定远侯。\n莫道无人能报国，红旗行去取凉州。",
        "dynasty": "宋",
        "collection_info": null
    },
    {
        "uuid": "497e6f902ac756b65d77dbd7421afc7f",
        "title": "依韵和蔡枢密岷洮恢復部落迎降",
        "author": "王珪",
        "content": "河湟形胜厌西陲，忽觉连营列汉旗。\n天子坐筹星两两，将军归旆印纍纍。\n称觞别殿传新曲，衘璧名王按旧仪。\n江汉一篇犹未美，周宣方事伐淮夷。",
        "dynasty": "宋",
        "collection_info": null
    },
    {
        "uuid": "4d723a54c9921861f8b0defd4bec9c96",
        "title": "和元厚之平羌",
        "author": "王珪",
        "content": "诏收新土鳯林东，四百年来一战功。\n葱岭自横秦塞上，金城还落汉图中。\n轻裘坐款无遗策，折箭来庭有旧风。\n零雨未蒙音已捷，不劳归旅咏周公。",
        "dynasty": "宋",
        "collection_info": null
    },
    {
        "uuid": "dad732433dc11dd3b5683789f2e74cd3",
        "title": "滕学士移河朔",
        "author": "王珪",
        "content": "五鼓声沈晓色回，北驰马首望燕台。\n旧趋武帐清光近，新会仙山秘典开。\n人惜憇棠余爱远，帝忻借箸密谋来。\n边城消尽还兵喜，谁敌阳关决胜才。",
        "dynasty": "宋",
        "collection_info": null
    },
    {
        "uuid": "65a8851f325697265e7aaffab1a71eb7",
        "title": "送陆子履修撰出守澶渊",
        "author": "王珪",
        "content": "金门学士富才华，又拥双旌照水涯。\n海日三竿随放仗，春风五马去如花。\n帐兵夜握龙泉湿，舞女朝垂锦带斜。\n君看有唐贤太守，风流常是属诗家。",
        "dynasty": "宋",
        "collection_info": null
    },
    {
        "uuid": "be99cee5dc2351339ef7dbb4f363be37",
        "title": "送富郎中守苏州",
        "author": "王珪",
        "content": "绿绨传诏下天畿，驿驭骎骎拥使麾。\n境上人瞻司马节，里中昼耀买臣衣。\n宾帷华履侵宵会，农野朱轓带雨归。\n方有壮图深许国，庾园无计恋芳菲。",
        "dynasty": "宋",
        "collection_info": null
    },
    {
        "uuid": "999ce5b3e4e86285f64d839415a9742d",
        "title": "送富郎中守苏州",
        "author": "王珪",
        "content": "绿绨传诏下天畿，驿驭骎骎拥使騑。\n境上人瞻司马节，里中昼耀买臣衣。\n宾帷华履侵宵会，农野朱轓带雨归。\n方有壮图深许国，庾园无计恋芳菲。",
        "dynasty": "宋",
        "collection_info": null
    },
    {
        "uuid": "2becf14a152b72b1aaf0e6a42bde851c",
        "title": "送吴仲庶待制出守长沙",
        "author": "王珪",
        "content": "画船催鼓送将行，一醉离觞下玉京。\n延阁漏閒空紫槖，洞庭波起猎红旌。\n曾冠獬廌姦回詟，却佩龙泉种落惊。\n莫向江城嘆卑湿，贾生不似使君荣。",
        "dynasty": "宋",
        "collection_info": null
    },
    {
        "uuid": "6bdbe24a807ea62ae49a1a287e4aae9c",
        "title": "送元厚之待制出守福唐",
        "author": "王珪",
        "content": "南拥旌旗照海傍，甘泉新第从臣章。\n三休华阁窥天象，几日朝衣带御香。\n溪水双流随画楫，茘枝初绿映雕觞。\n颁春莫向常思岭，归梦先应到帝乡。",
        "dynasty": "宋",
        "collection_info": null
    },
    {
        "uuid": "7e6d94cd1c49cfbf9006e955e445daf1",
        "title": "送向防御出守淮阳",
        "author": "王珪",
        "content": "汉符新寄近天畿，便别晨班下曙扉。\n金印旋成龟左顾，瑶箱尝认燕双归。\n春风满野红旌驻，夜雨侵筵翠斝飞。\n况是韦平有家学，须将名誉敌恩辉。",
        "dynasty": "宋",
        "collection_info": null
    },
    {
        "uuid": "530f38d8c837488b0f9eed7b845b63f8",
        "title": "送程公闢给事出守会稽",
        "author": "王珪",
        "content": "越州太守何潇洒，应为能吟住集仙。\n雪急紫蒙催玉勒，日长青琐听熏絃。\n一时冠盖倾离席，半醉珠玑落彩笺。\n自恨君恩浑未报，五湖终负钓鱼船。",
        "dynasty": "宋",
        "collection_info": null
    },
    {
        "uuid": "e7a96413cd690f1b0323110ea0ee8904",
        "title": "送何圣从龙图将漕河东",
        "author": "王珪",
        "content": "平明捧诏未央宫，全晋山河九曲东。\n官着绣衣惊曼倩，文传锦里压扬雄。\n红旌照日邻天上，玉剑横秋入塞中。\n每下银台南畔路，风尘那復旧时同。",
        "dynasty": "宋",
        "collection_info": null
    },
    {
        "uuid": "f4542c87cf193beb09901291135ec958",
        "title": "送汪叔志赴平江州同知",
        "author": "王珪",
        "content": "鹄袍纔卸便牙绯，笑我山中芰制衣。\n姓字两回香桂籍，声华一日动天扉。\n政有霜螯须别驾，待呼巴菊寿慈闱。\n千古岳阳登览地，好诗相寄莫相违。",
        "dynasty": "宋",
        "collection_info": null
    },
    {
        "uuid": "7ecb29bfad72d036ebaaae00d7633682",
        "title": "奉诏赴琼林苑燕饯太尉潞国文公出镇西都",
        "author": "王珪",
        "content": "都门秋色满旌旗，祖帐容陪醉御巵。\n功业特高嘉佑末，精神如破贝州时。\n匣中宝剑腾霜锷，海上仙桃压露枝。\n昨日更闻褒诏下，别刊名姓入烝彝。",
        "dynasty": "宋",
        "collection_info": null
    },
    {
        "uuid": "b2b09d38e3a8a81450487800f29acafd",
        "title": "琼林苑御筵送致政太师潞国文公归西洛",
        "author": "王珪",
        "content": "祖燕催移玉殿班，都人齐向苑傍看。\n古来少有三师退，天下曾将大器安。\n绿野春深花更好，石楼夜午月应寒。\n尘埃抖擞无余事，却忆磻溪旧钓竿。",
        "dynasty": "宋",
        "collection_info": null
    },
    {
        "uuid": "26171c1662187f17a2ba4817c0fb9aea",
        "title": "和致政太师潞国文公以赐燕玉津园感恩述怀",
        "author": "王珪",
        "content": "玉符初解自逍遥，暂驾安车近九霄。\n无限高名齐少室，不言休绩在三朝。\n好披云氅呼辽鹤，忽把仙巾换汉貂。\n御苑清明开特燕，莫辞仙醴劝金蕉。",
        "dynasty": "宋",
        "collection_info": null
    },
    {
        "uuid": "b8b19a29f947de75bd6993f4a79637d5",
        "title": "资善堂御筵送太子少保致仕李柬之归西京",
        "author": "王珪",
        "content": "紫阁飞章谢宠名，离筵特地敞宫楹。\n杯深御酒先成醉，衣拂京尘顿觉清。\n少室旧游窥玉溜，甘盘余训薄金籯。\n谁言疏傅东归盛，不得君王一饯行。",
        "dynasty": "宋",
        "collection_info": null
    },
    {
        "uuid": "b12226284896e17ee9b51674de422f02",
        "title": "资善堂御筵送尚书刑部侍郎致仕李受归庐山",
        "author": "王珪",
        "content": "都门车马动行尘，诏集华堂宠退臣。\n延阁带经为旧老，商山擕杖作归人。\n燕回天上还侵晚，梦入江南已见春。\n曾抱遗弓泣陵土，此生无復犯龙鳞。",
        "dynasty": "宋",
        "collection_info": null
    },
    {
        "uuid": "58a0b9e115f1c40541548f5e42a5840b",
        "title": "送范景仁正议致政归颍昌",
        "author": "王珪",
        "content": "十年汉殿辞荣去，颍水今归作故乡。\n曾赋洞箫真蜀客，能吟夜雨胜何郎。\n放怀云外追黄鹄，别梦春深过玉堂。\n可惜当年挂冠早，华星不及到文昌。",
        "dynasty": "宋",
        "collection_info": null
    },
    {
        "uuid": "495c3ec629659909c552dad6de38e7b7",
        "title": "送公闢给事自州致政归吴中",
        "author": "王珪",
        "content": "青琐仙人解玉符，秋风一夜满江湖。\n曾歌郢水非凡曲，未扫旄头负壮图。\n终日望君天欲尽，平生知我世应无。\n扁舟定约元宫保，潇洒莲泾二大夫。",
        "dynasty": "宋",
        "collection_info": null
    },
    {
        "uuid": "ad06949cc32a3aa28dda8617030285ef",
        "title": "送僧惠思归钱塘",
        "author": "王珪",
        "content": "城邑喧喧非所依，忽生秋思满岩扉。\n晨跌未雨千花落，晚渡临风一锡飞。\n定有鱼龙窥供钵，应无尘土上禅衣。\n宝文圣偈谁为解，只恐林泉亦暂归。",
        "dynasty": "宋",
        "collection_info": null
    },
    {
        "uuid": "d984f96b765409f5bbb082bd57422ae1",
        "title": "送人东归",
        "author": "王珪",
        "content": "会稽新绶振恩辉，故里人瞻昼锦归。\n骊马在门歌祖席，彩丝当膝戏亲闱。\n霜天夕霁丹枫老，水国秋深紫蟹肥。\n遶阁云山吟有助，高谈终日讼筩稀。",
        "dynasty": "宋",
        "collection_info": null
    },
    {
        "uuid": "67d1f07ba976f32990a73fcb8c9be7df",
        "title": "挽霸州文安县主簿苏明允",
        "author": "王珪",
        "content": "岷峨地僻少人行，一日西来誉满京。\n白首只知闻道胜，青衫不及到家荣。\n元猿夜哭铭旌过，紫燕朝飞挽铎迎。\n天禄校书多分薄，子云那得葬乡城。",
        "dynasty": "宋",
        "collection_info": null
    },
    {
        "uuid": "8f549228d6cab6c2bd30ad2f8d9006c1",
        "title": "赠太师中书令鲁国曾宣靖公挽词二首  其一",
        "author": "王珪",
        "content": "熠熠台符切太微，满朝文物尽光辉。\n曾扶圣日攀云上，便向春风解组归。\n一代衣冠矜阀阅，同时父子筦枢机。\n人生富贵谁难致，八十如公自古稀。",
        "dynasty": "宋",
        "collection_info": null
    },
    {
        "uuid": "b9f7b68f5831e9c355d34a875b3b6873",
        "title": "赠太师中书令鲁国曾宣靖公挽词二首  其二",
        "author": "王珪",
        "content": "璧宫人去水潺潺，帝辇空临泪一潸。\n白玉荐樽陪庙食，黄金洒翰落碑颜。\n星辰掩霭移天上，桃李芬芳满世间。\n门外沙堤何日尽，只应阴施在银山。",
        "dynasty": "宋",
        "collection_info": null
    },
    {
        "uuid": "abaacce3682a199150198cf15e77c7a9",
        "title": "工部尚书致仕王懿敏公挽词",
        "author": "王珪",
        "content": "慷慨当年论太平，谏书虽在已尘生。\n三秋胜气横金甲，半夜离歌掩玉笙。\n庭下绿槐空自老，匣中长剑为谁鸣。\n壮图未就冠先挂，从此无由听履声。",
        "dynasty": "宋",
        "collection_info": null
    },
    {
        "uuid": "d0316960425dce736f747c399abd5cfc",
        "title": "赠侍中李良定公挽词",
        "author": "王珪",
        "content": "悲箫忽犯晓楼钟，樽酒应非昔饯同。\n家贵曾还金钺宠，时清不见玉关功。\n佳城蔓草千年闭，后院繁絃一夕空。\n唯有平阳旧池馆，依然芳树倚东风。",
        "dynasty": "宋",
        "collection_info": null
    },
    {
        "uuid": "456ba9c2de877c9514609d80dc8d60c0",
        "title": "赠太子少师元章简公挽词",
        "author": "王珪",
        "content": "天子思贤共政涂，中台前日得真儒。\n正看浴凤来虽晚，不觉冥鸿去已孤。\n晓月犹临千里梓，春风又卷五云图。\n谁过南荡青山下，只恐高名自古无。",
        "dynasty": "宋",
        "collection_info": null
    },
    {
        "uuid": "aa1644984bf11bfd6cb85f48208a66b4",
        "title": "赠礼部尚书邵安简公挽词",
        "author": "王珪",
        "content": "独骑箕尾去凌虚，枉驾追锋作召车。\n衣褐谁陈定羌册，汗青犹载立储书。\n春风泽国吟笺冷，夜雨溪堂燕豆疏。\n曾向江湖握君手，相从朝路一华胥。",
        "dynasty": "宋",
        "collection_info": null
    },
    {
        "uuid": "11951291dd8bca39bc9b41379d950bd5",
        "title": "赠太尉吕惠穆公挽词",
        "author": "王珪",
        "content": "秦川归骑照山红，不觉悲箫起暮风。\n天上紫枢深北斗，人间金印独三公。\n汉庭樽俎奇谋在，陇首旌旗杀气空。\n见说韦平有家学，莫将文字葬坟中。",
        "dynasty": "宋",
        "collection_info": null
    },
    {
        "uuid": "d84d018f4eb79cd34d4451ad479c137f",
        "title": "刑部侍郎致仕王熙仲挽词",
        "author": "王珪",
        "content": "解组归来岁月侵，应无尘土上华簪。\n犹闻别鹤山中怨，忽送冥鸿日外沉。\n洧水于今寒露起，汉台依旧白云深。\n与君曾论平生事，不觉临觞泪满襟。",
        "dynasty": "宋",
        "collection_info": null
    },
    {
        "uuid": "967141e845a44ca6d9810c120f87d3a4",
        "title": "赠礼部侍郎宋次道挽词",
        "author": "王珪",
        "content": "平日朝廷重老儒，何人奕叶在青途。\n吟笺夜月惊皴兔，谈麈春风落宝珠。\n金石谁新三代乐，丹青空上两京图。\n可怜东观书垂就，不得君前万岁呼。",
        "dynasty": "宋",
        "collection_info": null
    },
    {
        "uuid": "22ab6992df4686312f824b80f5863af4",
        "title": "题斋宫",
        "author": "王珪",
        "content": "邻鸡未动晓骖催，又向灵台饮福杯。\n自笑治聋知不足，明年强健更重来。",
        "dynasty": "宋",
        "collection_info": null
    },
    {
        "uuid": "71bd559e62ff9074ec99fde7ea38b92c",
        "title": "小桃",
        "author": "王珪",
        "content": "小桃常忆破正红，今日相逢二月中。\n自是粉闱人未识，莫因花晚笑春风。",
        "dynasty": "宋",
        "collection_info": null
    },
    {
        "uuid": "472f7b2d64c0563b5d0850bcfbf906a9",
        "title": "和公仪小桃绝句",
        "author": "王珪",
        "content": "粉闱飘雪对清晨，二月桃花始见春。\n莫向东风恨开晚，凤城犹有未归人。",
        "dynasty": "宋",
        "collection_info": null
    },
    {
        "uuid": "77e1030f5f7056dd370da70d3148f204",
        "title": "和梅公仪琴高鱼同圣俞",
        "author": "王珪",
        "content": "三月江南花乱开，青溪曲曲水如苔。\n琴高一去无踪迹，枉是渔人尚见猜。",
        "dynasty": "宋",
        "collection_info": null
    },
    {
        "uuid": "c6352ad510f37e8980ef29553f5e5be0",
        "title": "依韵和元参政正月十九日候聚厅移刻未至口占绝句",
        "author": "王珪",
        "content": "日下龙楼禁漏疏，朝衣犹自覆熏炉。\n五房人退文书静，閒看河州瑞麦图。",
        "dynasty": "宋",
        "collection_info": null
    },
    {
        "uuid": "5ca3281b6adf22316b9d02b9e90c320b",
        "title": "依韵和吴相公南郊春晴题斋宫壁绝句",
        "author": "王珪",
        "content": "玉津驰马柳风斜，雨急金鳞走御沙。\n南亩农民望新霁，不劳云意苦相遮。",
        "dynasty": "宋",
        "collection_info": null
    },
    {
        "uuid": "fc8582fae18b506dd386873c07dfeaba",
        "title": "依韵和吴相公闻南宫放榜喜雨即事绝句",
        "author": "王珪",
        "content": "紫掖清晨捧号来，门前桃李占先开。\n满城风雨逢寒食，更听春岩第一雷。",
        "dynasty": "宋",
        "collection_info": null
    },
    {
        "uuid": "aafdb337dbc32a27bbd099b7fda66a5c",
        "title": "依韵和范景仁内翰留题子履草堂二首  其一",
        "author": "王珪",
        "content": "门前车马走尘埃，偶到东园眼暂开。\n鳌岭凤池人去后，不知载酒又谁来。",
        "dynasty": "宋",
        "collection_info": null
    },
    {
        "uuid": "c6b3943b8689c462d27011b7826d1153",
        "title": "依韵和范景仁内翰留题子履草堂二首  其二",
        "author": "王珪",
        "content": "闻君筑圃多奇植，红蘂黄花落又开。\n惟有庭前岁寒竹，时时双凤下飞来。",
        "dynasty": "宋",
        "collection_info": null
    },
    {
        "uuid": "cea118416abe14ff9ccfeeaa9f7d9cbb",
        "title": "题李右丞王维画雪景绝句",
        "author": "王珪",
        "content": "微生江海一閒身，偶上青云四十春。\n何日扁舟载风雪，却将簔笠伴渔人。",
        "dynasty": "宋",
        "collection_info": null
    },
    {
        "uuid": "8fd5040462bf672e4b9f4efe34b44f6d",
        "title": "送程公闢刑部出守南昌",
        "author": "王珪",
        "content": "钟陵从昔号名州，绿髮仙郎作郡侯。\n波送蛟龙归海上，云随旌旆落天头。",
        "dynasty": "宋",
        "collection_info": null
    },
    {
        "uuid": "c9922c718956d7a9de3642f79b6b611f",
        "title": "淮上阻雪寄梅公仪龙图",
        "author": "王珪",
        "content": "淮上惊波欲去难，更逢春雪下云端。\n思君一夜如千里，手把琼枝不奈寒。",
        "dynasty": "宋",
        "collection_info": null
    },
    {
        "uuid": "666b6a62ac9ab568f9efd565556a4cb9",
        "title": "思乡岭",
        "author": "王珪",
        "content": "晓入燕山雪满旌，归心常与雁南征。\n如何万里沙尘外，更在思乡岭上行。",
        "dynasty": "宋",
        "collection_info": null
    },
    {
        "uuid": "b8e3caae8c9c3b611c8efbf3fbe8890f",
        "title": "杏坛坊",
        "author": "王珪",
        "content": "几年文字齿将刓，驷马今游一驻鞍。\n自笑不如虎贲士，翻令捉臂笑儒冠。",
        "dynasty": "宋",
        "collection_info": null
    },
    {
        "uuid": "0b40f977d71ebb3cb7743161c3e3b89c",
        "title": "市骏坊",
        "author": "王珪",
        "content": "平昔君王事胜游，日斜沧海尚停辀。\n千金骏骨今谁顾，死驾盐车亦未休。",
        "dynasty": "宋",
        "collection_info": null
    },
    {
        "uuid": "41907efffec2b179458a7ae40c187340",
        "title": "摸斗岭",
        "author": "王珪",
        "content": "戴斗疆陲省识华，更凭重阜切天涯。\n安知玉殿开阊阖，日月星辰在帝家。",
        "dynasty": "宋",
        "collection_info": null
    },
    {
        "uuid": "bcce0db874209f45d6bbad1502a1b570",
        "title": "虎北口",
        "author": "王珪",
        "content": "来无方马去无轮，天险分明限一津。\n愿得玉龙横十万，榆关重识故封人。",
        "dynasty": "宋",
        "collection_info": null
    },
    {
        "uuid": "1b3fce915c1ca5e89d0c3af9755da164",
        "title": "会仙石",
        "author": "王珪",
        "content": "奉使羣材笑拍肩，玉浆春酒已酡然。\n当时曾舐淮南鼎，亦恐兹山自有仙。",
        "dynasty": "宋",
        "collection_info": null
    },
    {
        "uuid": "c8913022e87ee44c12f3be39b9bda4a2",
        "title": "失题  其二",
        "author": "王珪",
        "content": "初见迎春识春新，欲揷迎春惊春半。\n朱门深锁不知春，苒苒年光暗中换。",
        "dynasty": "宋",
        "collection_info": null
    },
    {
        "uuid": "777293e5ad3f10051ad849bef2fe9c7a",
        "title": "立春内中帖子词 皇帝阁 其一",
        "author": "王珪",
        "content": "北地凝阴尽，千门淑气新。\n年年金殿裏，宝字贴宜春。",
        "dynasty": "宋",
        "collection_info": null
    },
    {
        "uuid": "9f45f96a6bad2d158b73478a879b36d5",
        "title": "立春内中帖子词 皇帝阁 其二",
        "author": "王珪",
        "content": "丽日凝丹阙，光风拂紫闱。\n欲知春色早，先上赭黄衣。",
        "dynasty": "宋",
        "collection_info": null
    },
    {
        "uuid": "9c9dce22989f2bf79ce5c29099515c0e",
        "title": "立春内中帖子词 皇帝阁 其三",
        "author": "王珪",
        "content": "云捧楼台切绛霄，太平天子未央朝。\n帝家春色年年好，万寿觞前奏九韶。",
        "dynasty": "宋",
        "collection_info": null
    },
    {
        "uuid": "5822d1fd9de6231ffac388f03f268b00",
        "title": "立春内中帖子词 皇帝阁 其四",
        "author": "王珪",
        "content": "禁沼冰开跳锦鲤，御林风暖啭黄鹂。\n金舆未下迎春阁，折遍名花第一枝。",
        "dynasty": "宋",
        "collection_info": null
    },
    {
        "uuid": "307df61f26703a1900cc9b7da18994b0",
        "title": "立春内中帖子词 皇帝阁 其五",
        "author": "王珪",
        "content": "丹门瑞雾紫蒙蒙，日到蓬莱正殿东。\n只看御炉香欲起，佩环齐响半天中。",
        "dynasty": "宋",
        "collection_info": null
    },
    {
        "uuid": "dc947b9a06c52ff3a7aa79b6629d24d2",
        "title": "立春内中帖子词 皇帝阁 其六",
        "author": "王珪",
        "content": "春入东郊晓望明，霏霏新两点初成。\n野农岂解知尧力，唯喜年来壠易耕。",
        "dynasty": "宋",
        "collection_info": null
    },
    {
        "uuid": "3a9c0e477d7b5cf270b98e0fdd5685af",
        "title": "立春内中帖子词 皇后阁 其一",
        "author": "王珪",
        "content": "正道仪中阃，柔风表六宫。\n一倾春日酒，万寿与君同。",
        "dynasty": "宋",
        "collection_info": null
    },
    {
        "uuid": "a1465d3b30d969a20325ea09076e7880",
        "title": "立春内中帖子词 皇后阁 其二",
        "author": "王珪",
        "content": "未染仙人杏，偏柔帝女桑。\n应知蚕事早，不独斗年芳。",
        "dynasty": "宋",
        "collection_info": null
    },
    {
        "uuid": "df07bc68def2be8d076cf118ea5abd32",
        "title": "立春内中帖子词 皇后阁 其三",
        "author": "王珪",
        "content": "平桥御水破冰痕，忽觉东风徧九门。\n谁道帝家春不早，椒房昨夜已先温。",
        "dynasty": "宋",
        "collection_info": null
    },
    {
        "uuid": "49548423d531514501ed97c59384ba41",
        "title": "立春内中帖子词 皇后阁 其四",
        "author": "王珪",
        "content": "迎得韶光入寿杯，披香华殿倚云开。\n只应王母瑶池宴，又送新春宝胜来。",
        "dynasty": "宋",
        "collection_info": null
    },
    {
        "uuid": "af3c8d58378d31b3294a33165c16afe2",
        "title": "立春内中帖子词 皇后阁 其五",
        "author": "王珪",
        "content": "雪残宫瓦欲生烟，已觉风光变旧年。\n应自东皇报春后，又扶君德进忠贤。",
        "dynasty": "宋",
        "collection_info": null
    },
    {
        "uuid": "09b29dcd6acd3560c9ce8d0f4e24a41e",
        "title": "立春内中帖子词 温成皇后阁 其一",
        "author": "王珪",
        "content": "御柳依然绿，宫苔取次生。\n黄鹂深处语，不似旧时声。",
        "dynasty": "宋",
        "collection_info": null
    },
    {
        "uuid": "1843137c83675c27b438f8250f9bf4f2",
        "title": "立春内中帖子词 温成皇后阁 其二",
        "author": "王珪",
        "content": "平昔歌声断，凝尘满画梁。\n昭阳新奏曲，谁得奉君觞。",
        "dynasty": "宋",
        "collection_info": null
    },
    {
        "uuid": "25394d227c396a4eed6138f1273ebf5c",
        "title": "立春内中帖子词 温成皇后阁 其三",
        "author": "王珪",
        "content": "遥闻碧海有三山，云鎻琼楼日月閒。\n花下玉颜常不老，也应春色胜人间。",
        "dynasty": "宋",
        "collection_info": null
    },
    {
        "uuid": "c7d9c601abe62c92891c6bcfda2dc0c6",
        "title": "立春内中帖子词 温成皇后阁 其四",
        "author": "王珪",
        "content": "宫树沉沉鎻玉扉，东风犹是度罗帏。\n此身不及春来燕，又向披香殿裏飞。",
        "dynasty": "宋",
        "collection_info": null
    },
    {
        "uuid": "57fb1dff12228c9d18b8b060c0b22195",
        "title": "立春内中帖子词 夫人阁 其一",
        "author": "王珪",
        "content": "翠缕争垂柳，红酥旋点花。\n林中都未有，疑是旧年华。",
        "dynasty": "宋",
        "collection_info": null
    },
    {
        "uuid": "393abee56f777fcd94434723c3ada51d",
        "title": "立春内中帖子词 夫人阁 其二",
        "author": "王珪",
        "content": "玉殿闻春到，罗衣照地红。\n君恩深汉帝，不惜舞东风。",
        "dynasty": "宋",
        "collection_info": null
    },
    {
        "uuid": "f7b2a75c8499725be843f8975c684d45",
        "title": "立春内中帖子词 夫人阁 其三",
        "author": "王珪",
        "content": "綵燕迎春入鬓飞，轻寒未放缕金衣。\n苑中忽报花开早，得从銮舆向晚归。",
        "dynasty": "宋",
        "collection_info": null
    },
    {
        "uuid": "34160c0e625a5651ca349737af387713",
        "title": "立春内中帖子词 夫人阁 其四",
        "author": "王珪",
        "content": "金缕新幡翠凤翘，侧商催酒转宫腰。\n玉栏风急花零乱，始觉春寒第一朝。",
        "dynasty": "宋",
        "collection_info": null
    },
    {
        "uuid": "3cba1191c148204ae37d14ced41d6498",
        "title": "立春内中帖子词 夫人阁 其五",
        "author": "王珪",
        "content": "月残鳷鹊雪离离，禁裏春风自有期。\n晓忆梅花谁为折，从来不许下瑶墀。",
        "dynasty": "宋",
        "collection_info": null
    },
    {
        "uuid": "13ea9d7eeaba03823d9a59d68f40e016",
        "title": "端午内中帖子词 皇帝阁 其一",
        "author": "王珪",
        "content": "万里关山静，清阴满塞榆。\n如何金殿裏，犹献辟兵符。",
        "dynasty": "宋",
        "collection_info": null
    },
    {
        "uuid": "d47a65ed3c43c396300ba683ea70fb40",
        "title": "端午内中帖子词 皇帝阁 其二",
        "author": "王珪",
        "content": "瑞日浮丹阙，仙云满玉舆。\n更传长命缕，宝历万年余。",
        "dynasty": "宋",
        "collection_info": null
    },
    {
        "uuid": "93cf4c70077076b366c0e5c7d1152afa",
        "title": "端午内中帖子词 皇帝阁 其三",
        "author": "王珪",
        "content": "泰一扶皇运，真人感赤精。\n更逢端午节，君德万方明。",
        "dynasty": "宋",
        "collection_info": null
    },
    {
        "uuid": "49ec48a00eaf32f7cd72b6e5a9aa8437",
        "title": "端午内中帖子词 皇帝阁 其四",
        "author": "王珪",
        "content": "御醑璩杯白，仙风羽扇清。\n灵符不须进，汉垒已销兵。",
        "dynasty": "宋",
        "collection_info": null
    },
    {
        "uuid": "d37626a3790eb256710b57f33f6c75c1",
        "title": "端午内中帖子词 皇帝阁 其五",
        "author": "王珪",
        "content": "万里来珍贡，风澜静四溟。\n鱼龙惊咒水，神雾忽生庭。",
        "dynasty": "宋",
        "collection_info": null
    },
    {
        "uuid": "51ef8ad3a20c531c6b1eda9de5d5c037",
        "title": "端午内中帖子词 皇帝阁 其六",
        "author": "王珪",
        "content": "波生碧海露晨曦，争剽菖蒲集御巵。\n见说太平无沴气，山中丛艾独生迟。",
        "dynasty": "宋",
        "collection_info": null
    },
    {
        "uuid": "c85351482a093a76cfa1d4c3685b8647",
        "title": "端午内中帖子词 皇帝阁 其七",
        "author": "王珪",
        "content": "采丝纒糭动嘉辰，浴殿风生画扇轮。\n拂晓千门放金钥，玉阶还有谢衣人。",
        "dynasty": "宋",
        "collection_info": null
    },
    {
        "uuid": "6a28a544bb2911a6587009f3075835eb",
        "title": "端午内中帖子词 皇帝阁 其八",
        "author": "王珪",
        "content": "沈沈三殿燕华绅，云覆端门瑞气新。\n昼漏未移天正午，此时兼有日重轮。",
        "dynasty": "宋",
        "collection_info": null
    },
    {
        "uuid": "56a5798a63bade6931d7274122848a6c",
        "title": "端午内中帖子词 皇帝阁 其九",
        "author": "王珪",
        "content": "御柳重重午影圆，薫风时泛舜琴絃。\n六宫竞进长生缕，天子垂衣一万年。",
        "dynasty": "宋",
        "collection_info": null
    },
    {
        "uuid": "fa51934f728ffe5f45d5c71fc695ea2f",
        "title": "端午内中帖子词 皇帝阁 其一○",
        "author": "王珪",
        "content": "禁幕无风日正亭，侍臣初赐玉盘冰。\n不知翠辇游何处，应在瑶台第一层。",
        "dynasty": "宋",
        "collection_info": null
    },
    {
        "uuid": "e53b875241178f40bc3665a7c9668cd0",
        "title": "端午内中帖子词 皇帝阁 其一一",
        "author": "王珪",
        "content": "翠华初到玉池游，笑指宫人按棹讴。\n湘水英魂在何处，犹教终日竞龙舟。",
        "dynasty": "宋",
        "collection_info": null
    },
    {
        "uuid": "d4392b6c7608efbc9587fc736c061ca6",
        "title": "端午内中帖子词 皇帝阁 其一二",
        "author": "王珪",
        "content": "御池风暖水如鳞，争看兰舟竞渡人。\n应是君王好忠直，至今犹为弔孤臣。",
        "dynasty": "宋",
        "collection_info": null
    },
    {
        "uuid": "3367a6703a4ef3fa6fd0b7f223d0a319",
        "title": "端午内中帖子词 太上皇后阁 其一",
        "author": "王珪",
        "content": "两仪坤载厚，四海母仪深。\n愿上菖花酒，年年圣子心。",
        "dynasty": "宋",
        "collection_info": null
    },
    {
        "uuid": "da381bfb060b5c76492277ec1c73b8d0",
        "title": "端午内中帖子词 太上皇后阁 其二",
        "author": "王珪",
        "content": "汉殿炎风少，轻凉已动衣。\n每来观织室，不许夜停机。",
        "dynasty": "宋",
        "collection_info": null
    },
    {
        "uuid": "01298560f53806e8e4c74793a02e34c5",
        "title": "端午内中帖子词 太上皇后阁 其三",
        "author": "王珪",
        "content": "仙艾垂门绿，灵丝遶户长。\n何人握彤筦，金殿纪多祥。",
        "dynasty": "宋",
        "collection_info": null
    },
    {
        "uuid": "c061fae5148b791b3b9569f8e3fa3678",
        "title": "端午内中帖子词 太上皇后阁 其四",
        "author": "王珪",
        "content": "有德名终大，无为福自延。\n更闻天子孝，荐术助长年。",
        "dynasty": "宋",
        "collection_info": null
    },
    {
        "uuid": "6166ed65ca72a24cc16c876cf9100af2",
        "title": "端午内中帖子词 太上皇后阁 其五",
        "author": "王珪",
        "content": "宝缕千祥集，灵符百疫犇。\n天人无限福，未老见曾孙。",
        "dynasty": "宋",
        "collection_info": null
    },
    {
        "uuid": "307827ab34138aab8b485e42b0d510f8",
        "title": "端午内中帖子词 太上皇后阁 其六",
        "author": "王珪",
        "content": "复道青槐合，琱盘碧李新。\n百灵扶绣户，不假艾为人。",
        "dynasty": "宋",
        "collection_info": null
    },
    {
        "uuid": "d99eb0e25fa1f9373bc8d7948425e36d",
        "title": "端午内中帖子词 太上皇后阁 其七",
        "author": "王珪",
        "content": "池边草色迎人绿，庭下榴花照地红。\n晓献瑶觞千万寿，鸣梢声入宝慈宫。",
        "dynasty": "宋",
        "collection_info": null
    },
    {
        "uuid": "76c04686dcac74dd65b1a67747888f83",
        "title": "端午内中帖子词 太上皇后阁 其八",
        "author": "王珪",
        "content": "水风吹殿送微凉，竹叶金盘糭子香。\n试向跃龙门上望，不教车马胜南阳。",
        "dynasty": "宋",
        "collection_info": null
    },
    {
        "uuid": "e90ba75f1cd9285f05d2295e626a2f2e",
        "title": "端午内中帖子词 太上皇后阁 其九",
        "author": "王珪",
        "content": "钗头艾虎辟羣邪，晓驾鲜云七宝车。\n宴罢瑶池红日晚，归来零乱满宫花。",
        "dynasty": "宋",
        "collection_info": null
    },
    {
        "uuid": "807fcd359d8e7dd66e727e6feb2eace4",
        "title": "端午内中帖子词 太上皇后阁 其一○",
        "author": "王珪",
        "content": "浮云仙殿切昭回，甘露通宵滴玉杯。\n金鎻纔开团扇入，圣神天子问安来。",
        "dynasty": "宋",
        "collection_info": null
    },
    {
        "uuid": "892e3fafb859cc6e40fc76bb97affa49",
        "title": "端午内中帖子词 太上皇后阁 其一一",
        "author": "王珪",
        "content": "平明三殿进觞初，玉女傍边捧道书。\n探得长生太清箓，同扶皇历万年余。",
        "dynasty": "宋",
        "collection_info": null
    },
    {
        "uuid": "688a6e112da33985f17523d0bfb8d4f7",
        "title": "端午内中帖子词 太上皇后阁 其一二",
        "author": "王珪",
        "content": "几年退乐紫房居，天下犹传还政书。\n玉案焚香读黄老，人间宫殿午阴初。",
        "dynasty": "宋",
        "collection_info": null
    },
    {
        "uuid": "a4d4e1cc9ddc620366632900f2391000",
        "title": "端午内中帖子词 皇后阁 其一",
        "author": "王珪",
        "content": "玉作仙家殿，都无暑气侵。\n犹裁葵叶扇，常有爱君心。",
        "dynasty": "宋",
        "collection_info": null
    },
    {
        "uuid": "6af938d82c37982dbf3f2ebbc15221ce",
        "title": "端午内中帖子词 皇后阁 其二",
        "author": "王珪",
        "content": "茧馆桑阴合，新丝已上机。\n忧勤不知暑，亲织衮龙衣。",
        "dynasty": "宋",
        "collection_info": null
    },
    {
        "uuid": "2592eacc0b27ee75563129a575a6250f",
        "title": "端午内中帖子词 皇后阁 其三",
        "author": "王珪",
        "content": "金屋风光别，仍逢令节新。\n争传九子糭，皇祚续千春。",
        "dynasty": "宋",
        "collection_info": null
    },
    {
        "uuid": "19cdc8c8bd8e0438e0b40bfa57e27790",
        "title": "端午内中帖子词 皇后阁 其四",
        "author": "王珪",
        "content": "五月炎风炽，忧勤紫掖中。\n催裁恤刑诏，晓下未央宫。",
        "dynasty": "宋",
        "collection_info": null
    },
    {
        "uuid": "a3af1129f87076866e1587f535955ec9",
        "title": "端午内中帖子词 皇后阁 其五",
        "author": "王珪",
        "content": "侍儿清晓进仙裳，玉筦齐调奉帝觞。\n应有瑶箱旧时燕，直随歌舞到昭阳。",
        "dynasty": "宋",
        "collection_info": null
    },
    {
        "uuid": "a9f661bd498ac6423c2019adafe25821",
        "title": "端午内中帖子词 皇后阁 其六",
        "author": "王珪",
        "content": "君王初幸集灵台，碧藕催花海上开。\n见说一房皆百子，凤衔双蒂几时来。",
        "dynasty": "宋",
        "collection_info": null
    },
    {
        "uuid": "9942d507289a34b7e27d70022fdd180f",
        "title": "端午内中帖子词 皇后阁 其七",
        "author": "王珪",
        "content": "君王未带赤灵符，亲结双龙献宝珠。\n更与宫娥花下看，工夫还似外边无。",
        "dynasty": "宋",
        "collection_info": null
    },
    {
        "uuid": "2af1c6e96a827cf9784b26ccbbf23979",
        "title": "端午内中帖子词 皇后阁 其八",
        "author": "王珪",
        "content": "水晶宫殿晓风微，天女乘云献玉衣。\n谁把轻绡裁画扇，直疑双凤向人飞。",
        "dynasty": "宋",
        "collection_info": null
    },
    {
        "uuid": "f05f118c90b1253809320f872a6680a8",
        "title": "端午内中帖子词 皇后阁 其九",
        "author": "王珪",
        "content": "夕然辟恶仙香度，朝结延年帝缕成。\n愿上玉宸千万寿，薫风常泛舜絃声。",
        "dynasty": "宋",
        "collection_info": null
    },
    {
        "uuid": "26ec2359ce9a1f958aaf12da71599058",
        "title": "端午内中帖子词 皇后阁 其一○",
        "author": "王珪",
        "content": "紫阁曈昽隐晓霞，瑶墀九御荐菖华。\n何人又进江心鑑，试与君王却众邪。",
        "dynasty": "宋",
        "collection_info": null
    },
    {
        "uuid": "12d1fba9a473d349193368874831828f",
        "title": "端午内中帖子词 夫人阁 其一",
        "author": "王珪",
        "content": "金缕黄龙扇，兰芽翠釜汤。\n君王回浴殿，步辇自生香。",
        "dynasty": "宋",
        "collection_info": null
    },
    {
        "uuid": "db4b4bd90dba783e08e5be70e275cee4",
        "title": "端午内中帖子词 夫人阁 其二",
        "author": "王珪",
        "content": "绕臂双条达，红纱昼梦惊。\n连吹紫云曲，不及晚籹成。",
        "dynasty": "宋",
        "collection_info": null
    },
    {
        "uuid": "3b99b93a2beacef10b0343eae65c4d3f",
        "title": "端午内中帖子词 夫人阁 其三",
        "author": "王珪",
        "content": "绿艾初垂户，青菰已荐觞。\n人归宫殿午，偏觉昼阴长。",
        "dynasty": "宋",
        "collection_info": null
    },
    {
        "uuid": "2a617ebd37ea42149b4fa929611374be",
        "title": "端午内中帖子词 夫人阁 其四",
        "author": "王珪",
        "content": "画栱无尘乳燕飞，熏风时復度罗衣。\n君王避暑蓬莱殿，向晚笙歌簇辇归。",
        "dynasty": "宋",
        "collection_info": null
    },
    {
        "uuid": "51d61ae45ca52d9186d00c6002f57aa7",
        "title": "端午内中帖子词 夫人阁 其五",
        "author": "王珪",
        "content": "日长珠箔漏声稀，团扇新裁越女机。\n进罢采丝三殿晚，万年枝上乱莺飞。",
        "dynasty": "宋",
        "collection_info": null
    },
    {
        "uuid": "008f4f69a200cfae37e5e87b2d0d5c11",
        "title": "端午内中帖子词 夫人阁 其六",
        "author": "王珪",
        "content": "后苑寻青趁午前，归来竞斗玉栏边。\n袖中独有香芸草，留与君王辟蠧编。",
        "dynasty": "宋",
        "collection_info": null
    },
    {
        "uuid": "4a980a2dc6b098c68359b737918ae404",
        "title": "端午内中帖子词 夫人阁 其七",
        "author": "王珪",
        "content": "火云时节促金刀，旋捲珠帘剪绛绡。\n天上莫将尘世比，房栊都未觉炎歊。",
        "dynasty": "宋",
        "collection_info": null
    },
    {
        "uuid": "78d2e9734c37552c3b75f52482d257a8",
        "title": "端午内中帖子词 夫人阁 其八",
        "author": "王珪",
        "content": "偶从选入侍仙都，歌舞常承玉殿呼。\n欲谢君恩却无语，心前笑指赤灵符。",
        "dynasty": "宋",
        "collection_info": null
    },
    {
        "uuid": "1f75fe3ac8264cf85f9dedd62792d465",
        "title": "端午内中帖子词 夫人阁 其九",
        "author": "王珪",
        "content": "一様红裙试舞斜，阶前妒尽石榴花。\n明朝知是天中节，旋刻菖蒲好辟邪。",
        "dynasty": "宋",
        "collection_info": null
    },
    {
        "uuid": "cfce4820ef917166a33049e0b6ebad17",
        "title": "宫词  其一",
        "author": "王珪",
        "content": "花裏宫莺晓未啼，千牛仗下报班齐。\n银袍五百趋龙尾，天子临轩赐御题。",
        "dynasty": "宋",
        "collection_info": null
    },
    {
        "uuid": "f576ebd41b2c8a5b6aefdf4e248a238b",
        "title": "宫词  其二",
        "author": "王珪",
        "content": "洛阳新进牡丹丛，种在蓬莱第几宫。\n压晓看花传驾入，露苞方拆御袍红。",
        "dynasty": "宋",
        "collection_info": null
    },
    {
        "uuid": "3028ee1a9f88281e245609ddf2e6d32f",
        "title": "宫词  其三",
        "author": "王珪",
        "content": "一片桃花一片春，夜来风雨落纷纷。\n多情更逐东流水，还作高唐梦裏人。",
        "dynasty": "宋",
        "collection_info": null
    },
    {
        "uuid": "96836665c945e4ec07ad15c7f2b5cc32",
        "title": "宫词  其四",
        "author": "王珪",
        "content": "碧桃花下试枰棋，误算筹先一着低。\n输却钿钗双翡翠，可胜重劝玉东西。",
        "dynasty": "宋",
        "collection_info": null
    },
    {
        "uuid": "228217aa24f89cd3c8481e8699bf2afb",
        "title": "宫词  其五",
        "author": "王珪",
        "content": "燕去燕来閒白昼，花开花落送黄昏。\n年年好景春风妒，梦裏铅华湿泪痕。",
        "dynasty": "宋",
        "collection_info": null
    },
    {
        "uuid": "05382bd9f5158d7e30c7bac59a038d7c",
        "title": "宫词  其六",
        "author": "王珪",
        "content": "侍辇归来步玉阶，试穿金缕凤头鞋。\n阶前摘得宜男草，笑插黄金十二钗。",
        "dynasty": "宋",
        "collection_info": null
    },
    {
        "uuid": "69dff30e34429c2799a321ae5adad7fe",
        "title": "宫词  其七",
        "author": "王珪",
        "content": "瑶台夜滴金茎露，水殿凉生玉枕风。\n卧看星河归阁晚，月斜疏影转梧桐。",
        "dynasty": "宋",
        "collection_info": null
    },
    {
        "uuid": "b958b60dd17feb88b9f0d7a732362bca",
        "title": "宫词  其八",
        "author": "王珪",
        "content": "帘旌风捲绿波流，绣扇红鸾五綵楼。\n撮角茶床金钉校，暗花香印锦纹头。",
        "dynasty": "宋",
        "collection_info": null
    },
    {
        "uuid": "fc3199be86b8f03ffb7d23936f34a820",
        "title": "宫词  其九",
        "author": "王珪",
        "content": "临明一阵梨花雨，梦隔珊瑚斗帐明。\n后苑乐声催引驾，春衫初试觉身轻。",
        "dynasty": "宋",
        "collection_info": null
    },
    {
        "uuid": "4745583f0a4d0faa5957e68fd6267506",
        "title": "宫词  其一○",
        "author": "王珪",
        "content": "燕子初来语更新，一声声报内家春。\n遥闻春苑樱桃熟，先进金盘奉紫宸。",
        "dynasty": "宋",
        "collection_info": null
    },
    {
        "uuid": "9c2d87a549f58ec2f89fb90b61f2e32f",
        "title": "宫词  其一一",
        "author": "王珪",
        "content": "盆山高疉小蓬莱，桧柏屏风凤尾开。\n绿遶金阶春水阔，新分一派御沟来。",
        "dynasty": "宋",
        "collection_info": null
    },
    {
        "uuid": "9e917589a6f67c27eebd6b9da81567fc",
        "title": "宫词  其一二",
        "author": "王珪",
        "content": "内苑宫人学打球，青丝飞控紫骅骝。\n朝朝结束防宣唤，一様珍珠络辔头。",
        "dynasty": "宋",
        "collection_info": null
    },
    {
        "uuid": "6a6cdb34b5617cd38ac411e77fe890f4",
        "title": "宫词  其一三",
        "author": "王珪",
        "content": "夜深独倚栏干角，玉笛横吹弄月明。\n余响度云无处觅，人间闻得两三声。",
        "dynasty": "宋",
        "collection_info": null
    },
    {
        "uuid": "5244df29446670ad66d196dd67845cf1",
        "title": "宫词  其一四",
        "author": "王珪",
        "content": "新学琵琶曲破成，仙韶第一已知名。\n朱絃未落黄金拨，玉腕先闻动钏声。",
        "dynasty": "宋",
        "collection_info": null
    },
    {
        "uuid": "103bde1a47e568559888f8377c16838d",
        "title": "宫词  其一五",
        "author": "王珪",
        "content": "太尉洮岷破敌迴，腰垂金带入关来。\n殿前献寿天颜喜，花覆千官拱御杯。",
        "dynasty": "宋",
        "collection_info": null
    },
    {
        "uuid": "077f2d13b446acde2155a9aa5b201b9f",
        "title": "宫词  其一六",
        "author": "王珪",
        "content": "元夕星灯照露台，六宫歌吹出云来。\n夜深翠辇归金殿，十里迴廊锦帐开。",
        "dynasty": "宋",
        "collection_info": null
    },
    {
        "uuid": "c40a802418eabb6d0b5fbf179b4e2b5b",
        "title": "宫词  其一七",
        "author": "王珪",
        "content": "后苑归来月上初，天歌吹引六鸾舆。\n春风料峭余寒重，犹索金函览奏书。",
        "dynasty": "宋",
        "collection_info": null
    },
    {
        "uuid": "dcc869caa1f5544d853892dbdb7f5d13",
        "title": "宫词  其一八",
        "author": "王珪",
        "content": "金鸡竿下龙旗动，万国华夷拜冕旒。\n十二门开传诏急，祥云捧日在楼头。",
        "dynasty": "宋",
        "collection_info": null
    },
    {
        "uuid": "67c55b87cc49dd3feba62d4c08002de8",
        "title": "宫词  其一九",
        "author": "王珪",
        "content": "数骑红籹晓猎还，销金罗韈缕金环。\n佯佯走马穿花过，拂拭雕弓对御弯。",
        "dynasty": "宋",
        "collection_info": null
    },
    {
        "uuid": "6f81384a41a771e1ad22f947adb45ffb",
        "title": "宫词  其二○",
        "author": "王珪",
        "content": "晚来东殿放笙歌，外院池亭得暂过。\n深炷炉香登月榭，栏干西角拜姮娥。",
        "dynasty": "宋",
        "collection_info": null
    },
    {
        "uuid": "2541cb76f0f48fd0869643ce35b5ab14",
        "title": "宫词  其二一",
        "author": "王珪",
        "content": "中宫赐雪玉成峰，滴露堆寒冷照空。\n三十六琐明月夜，姮娥浑在水晶宫。",
        "dynasty": "宋",
        "collection_info": null
    },
    {
        "uuid": "fd0a2e4386f3592c1793e13a8869577f",
        "title": "宫词  其二二",
        "author": "王珪",
        "content": "两班齐贺玉关清，新奏熙州曲破成。\n画皷连声催攧遍，内人多半未知名。",
        "dynasty": "宋",
        "collection_info": null
    },
    {
        "uuid": "6d1f63d37640633053e58b25acb3ddae",
        "title": "宫词  其二三",
        "author": "王珪",
        "content": "内库新函进御茶，龙团春足建溪芽。\n黄封各各题名姓，赐入东西两府家。",
        "dynasty": "宋",
        "collection_info": null
    },
    {
        "uuid": "a5475fc0b7d68088ba46f03a81d92361",
        "title": "宫词  其二四",
        "author": "王珪",
        "content": "博士当年教玉筝，六宫谁敢斗新声。\n如今旧曲无心理，宝柱一行秋雁横。",
        "dynasty": "宋",
        "collection_info": null
    },
    {
        "uuid": "8607118e6eff18ae8526c71db7eb8d71",
        "title": "宫词  其二五",
        "author": "王珪",
        "content": "宫人捧砚临香案，一幅春绡展素霞。\n玉筯弯环题御篆，风云金殿起龙蛇。",
        "dynasty": "宋",
        "collection_info": null
    },
    {
        "uuid": "6211f9be2980bfe0c79e807dad6c0eb5",
        "title": "宫词  其二六",
        "author": "王珪",
        "content": "银盆着水洒球塲，马嚼衘声立两行。\n齐上玉鞍随仗列，粟金腰带小牌方。",
        "dynasty": "宋",
        "collection_info": null
    },
    {
        "uuid": "895bb474218384ab4dc1484cc473c0af",
        "title": "宫词  其二七",
        "author": "王珪",
        "content": "三殿飞云禁钥开，风从天上送春来。\n诸藩玉帛朝元日，齐献南山万寿杯。",
        "dynasty": "宋",
        "collection_info": null
    },
    {
        "uuid": "541e152fcd570b75427affac10ec14ff",
        "title": "宫词  其二八",
        "author": "王珪",
        "content": "黄昏鎻院听宣除，翰长平明趁起居。\n撰就白麻先进草，金泥降出内中书。",
        "dynasty": "宋",
        "collection_info": null
    },
    {
        "uuid": "5f0cffb9e3cfdc37d004b17524344d51",
        "title": "宫词  其二九",
        "author": "王珪",
        "content": "鱼藻宫中淑景长，鸭头新水御池塘。\n奇花深院门门闭，总被春风漏洩香。",
        "dynasty": "宋",
        "collection_info": null
    },
    {
        "uuid": "370d1fb0a31e18461840e0b12edbde11",
        "title": "宫词  其三○",
        "author": "王珪",
        "content": "石刻蛟螭扶绣柱，金盘龙凤走雕楹。\n万年枝上流莺啭，屏掩春山梦不成。",
        "dynasty": "宋",
        "collection_info": null
    },
    {
        "uuid": "690b2a8508d1d0666a1ea6888f9b3666",
        "title": "宫词  其三一",
        "author": "王珪",
        "content": "红湿春罗染御袍，透帘三丈日华高。\n金针玉尺裁缝处，一对盘龙落剪刀。",
        "dynasty": "宋",
        "collection_info": null
    },
    {
        "uuid": "0f1852e4f4b2b3af94af740bd79dda7c",
        "title": "宫词  其三二",
        "author": "王珪",
        "content": "内家宣赐生辰宴，隔夜诸宫进御花。\n后殿未闻公主入，东门先报下金车。",
        "dynasty": "宋",
        "collection_info": null
    },
    {
        "uuid": "318202da4963d36d8c594417f07ba2e7",
        "title": "宫词  其三三",
        "author": "王珪",
        "content": "端午生衣进御床，赭黄罗帕覆金箱。\n美人捧入南薫殿，玉腕斜封綵缕长。",
        "dynasty": "宋",
        "collection_info": null
    },
    {
        "uuid": "6b758289ad08db1ed84bdb533bc15de5",
        "title": "宫词  其三五",
        "author": "王珪",
        "content": "侍女争挥玉弹弓，金丸飞入乱花中。\n一时惊起流莺散，踏落残英满地红。",
        "dynasty": "宋",
        "collection_info": null
    },
    {
        "uuid": "41620738b529b00a46a123f424f9390e",
        "title": "宫词  其三六",
        "author": "王珪",
        "content": "七宝栏干白玉除，新开凉殿幸金舆。\n一沟泛碧流春水，四面琼鈎搭绮疏。",
        "dynasty": "宋",
        "collection_info": null
    },
    {
        "uuid": "779ae0db51f6e0310077e7ff0967e91a",
        "title": "宫词  其三九",
        "author": "王珪",
        "content": "西风欹叶撼宫梧，早怯秋寒着绣襦。\n玉宇无人双燕去，一弯新月上金枢。",
        "dynasty": "宋",
        "collection_info": null
    },
    {
        "uuid": "323da0d58e42f780dc0a9b64d9a7a9bc",
        "title": "宫词  其四一",
        "author": "王珪",
        "content": "晓吹翩翩动翠旗，炉烟千疉瑞云飞。\n何人奏对偏移刻，御史天香隔绣衣。",
        "dynasty": "宋",
        "collection_info": null
    },
    {
        "uuid": "d042de186680750d103b225317424f0e",
        "title": "宫词  其四二",
        "author": "王珪",
        "content": "金井秋啼络纬声，出花宫漏报严更。\n不知谁是金銮直，玉宇沉沉夜气清。",
        "dynasty": "宋",
        "collection_info": null
    },
    {
        "uuid": "8eb0b0f38a506c0393fd1ae092cd7100",
        "title": "宫词  其四四",
        "author": "王珪",
        "content": "东宫花烛綵楼新，天上仙桥不鎻春。\n徧出六宫歌舞奏，姮娥初到月虚轮。",
        "dynasty": "宋",
        "collection_info": null
    },
    {
        "uuid": "446b13fbaaf85870f9f7b79d37eb8141",
        "title": "宫词  其四五",
        "author": "王珪",
        "content": "纱幔薄垂金麦穗，帘鈎纤挂玉葱条。\n楼西别起长春殿，香壁红泥透蜀椒。",
        "dynasty": "宋",
        "collection_info": null
    },
    {
        "uuid": "24d6ec59789c4f099628bfc8f80d4370",
        "title": "宫词  其四七",
        "author": "王珪",
        "content": "金作盘龙绣作鳞，壶冰楼阁禁中春。\n君王避暑来游幸，风月横秋气象新。",
        "dynasty": "宋",
        "collection_info": null
    },
    {
        "uuid": "0894e6631b5da73413929ee6c81cc5fb",
        "title": "宫词  其四八",
        "author": "王珪",
        "content": "清晓自倾花上露，冷侵宫殿玉蟾蜍。\n擘开五色销金纸，碧琐琐前学草书。",
        "dynasty": "宋",
        "collection_info": null
    },
    {
        "uuid": "c260bd974114dd5a2f18e205355f22dd",
        "title": "宫词  其四九",
        "author": "王珪",
        "content": "翠钿帖靥轻如笑，玉凤雕钗袅欲飞。\n拂晓贺春皇帝阁，綵衣金胜近龙衣。",
        "dynasty": "宋",
        "collection_info": null
    },
    {
        "uuid": "24381fa92c88aa7a6c26750fb5c46a97",
        "title": "宫词  其五○",
        "author": "王珪",
        "content": "琐声金掣阁门环，帘捲真珠十二间。\n别殿春风呼万岁，中丞新押散朝班。",
        "dynasty": "宋",
        "collection_info": null
    },
    {
        "uuid": "498f6845dd3fb262c8731a54438cc00f",
        "title": "宫词  其五一",
        "author": "王珪",
        "content": "鸡人报晓传三唱，玉井金床转辘轳。\n烟引御炉香遶殿，漏籤初刻上铜壶。",
        "dynasty": "宋",
        "collection_info": null
    },
    {
        "uuid": "df58fee0215b8ebbff8d142d710dbeec",
        "title": "宫词  其五二",
        "author": "王珪",
        "content": "御案横金殿幄红，扇开云表露天容。\n太常奏备三千曲，乐府新调十二钟。",
        "dynasty": "宋",
        "collection_info": null
    },
    {
        "uuid": "69d7784b9042499580af4b0d135799c0",
        "title": "宫词  其五三",
        "author": "王珪",
        "content": "宫女薫香进御衣，殿门开鎻请金匙。\n朝阳初上黄金屋，禁掖春深昼漏迟。",
        "dynasty": "宋",
        "collection_info": null
    },
    {
        "uuid": "3d6ba9eb61c69da9181d10af9d0bdd1c",
        "title": "宫词  其五五",
        "author": "王珪",
        "content": "内人稀见水秋韆，争擘珠帘障殿前。\n第一锦标谁夺得，右军输却小龙船。",
        "dynasty": "宋",
        "collection_info": null
    },
    {
        "uuid": "442f8c47c5765c4def8684d779d4fb36",
        "title": "宫词  其五七",
        "author": "王珪",
        "content": "天门晏闭九重关，楼倚银河气象閒。\n一点星球垂绛阙，五云仙仗下蓬山。",
        "dynasty": "宋",
        "collection_info": null
    },
    {
        "uuid": "3d928390c8bfa2550f51eb2e3ee253e8",
        "title": "宫词  其五八",
        "author": "王珪",
        "content": "禁裏春浓蝶自飞，御蠺眠处弄新丝。\n碧琐尽日教鹦鹉，念得君王数首诗。",
        "dynasty": "宋",
        "collection_info": null
    },
    {
        "uuid": "9015e0a0e65347bcd023592859b4b879",
        "title": "宫词  其五九",
        "author": "王珪",
        "content": "斗草深宫玉槛前，青蒲如箭荇如钱。\n不知红药栏干曲，日暮何人落翠钿。",
        "dynasty": "宋",
        "collection_info": null
    },
    {
        "uuid": "01e5538df463ca559c8613bca1286c39",
        "title": "宫词  其六一",
        "author": "王珪",
        "content": "御座垂帘绣额单，冰山重疉贮金盘。\n玉清迢递无尘到，殿角东西五月寒。",
        "dynasty": "宋",
        "collection_info": null
    },
    {
        "uuid": "e6105db18535b6b8bf098c10af131685",
        "title": "宫词  其六二",
        "author": "王珪",
        "content": "春心滴破花边露，晓梦敲回禁裏钟。\n十二楚山何处是，御楼曾见两三峰。",
        "dynasty": "宋",
        "collection_info": null
    },
    {
        "uuid": "86b6818672743db22823fe694a18905e",
        "title": "宫词  其六三",
        "author": "王珪",
        "content": "博山夜宿沉香火，帐外时闻暖凤笙。\n理遍从头新上曲，殿前宠直未交更。",
        "dynasty": "宋",
        "collection_info": null
    },
    {
        "uuid": "006107906e95ff7e18385bdbb396c707",
        "title": "宫词  其六四",
        "author": "王珪",
        "content": "春殿千官宴喜归，上林莺舌报花时。\n宣徽旋进新裁曲，学士争吟应诏诗。",
        "dynasty": "宋",
        "collection_info": null
    },
    {
        "uuid": "32f190f46dde041134f3f8a288b237c1",
        "title": "宫词  其六五",
        "author": "王珪",
        "content": "钓线沉波漾綵舟，鱼争芳饵上龙鈎。\n内人急捧金盘接，拨剌红鳞跃未休。",
        "dynasty": "宋",
        "collection_info": null
    },
    {
        "uuid": "67b134be6a05225be01a6866875e218e",
        "title": "宫词  其六六",
        "author": "王珪",
        "content": "蕙炷香销烛影残，御衣薫尽彻更阑。\n归来困顿眠红帐，一枕西风梦裏寒。",
        "dynasty": "宋",
        "collection_info": null
    },
    {
        "uuid": "b1a725e43241d261c7aee0aca7b96369",
        "title": "宫词  其六七",
        "author": "王珪",
        "content": "东宫降诞挺佳辰，少海星边拥瑞云。\n中尉传开三日宴，翰林当撰洗儿文。",
        "dynasty": "宋",
        "collection_info": null
    },
    {
        "uuid": "f56ed9a788aad0f9d96b579d130b3e93",
        "title": "宫词  其六八",
        "author": "王珪",
        "content": "金钲画角警塲开，天子南郊玉辂来。\n十里青城遥北望，綵云宫殿月楼台。",
        "dynasty": "宋",
        "collection_info": null
    },
    {
        "uuid": "fab6a787ca8154bf20b20ce96c2ebc7a",
        "title": "宫词  其六九",
        "author": "王珪",
        "content": "皷角三声夜奏严，夕斋清庙宿重帘。\n殿前太尉横银仗，指点金盆御水添。",
        "dynasty": "宋",
        "collection_info": null
    },
    {
        "uuid": "510c43ab91c7ce662718ae38dcbeca01",
        "title": "宫词  其七○",
        "author": "王珪",
        "content": "銮舆昨夜宿郊坛，月淡风低綵内寒。\n密写销金红榜字，宫中日日报平安。",
        "dynasty": "宋",
        "collection_info": null
    },
    {
        "uuid": "981f5f80edf2ee023c80edad04170c0a",
        "title": "宫词  其七一",
        "author": "王珪",
        "content": "禁籞春来报踏青，御池波漾碧涟轻。\n内人争送秋韆急，风隔桃花闻笑声。",
        "dynasty": "宋",
        "collection_info": null
    },
    {
        "uuid": "e1161f14074d5791076c30b18927b8bf",
        "title": "宫词  其七二",
        "author": "王珪",
        "content": "露井银床冻不收，深宫花暗晓莺愁。\n残红满地无人扫，一半随风落御沟。",
        "dynasty": "宋",
        "collection_info": null
    },
    {
        "uuid": "3c98e58d20d036ddd54a13c6d8e9e12f",
        "title": "宫词  其七三",
        "author": "王珪",
        "content": "昨日龙舆幸宝文，宸毫金轴展风云。\n前朝御印从头拆，重整牙籤甲乙分。",
        "dynasty": "宋",
        "collection_info": null
    },
    {
        "uuid": "ceffaff5a5176210ee77ea907e9a484f",
        "title": "宫词  其七四",
        "author": "王珪",
        "content": "盘龙新织翠云裘，点检黄封玉匣收。\n防备秋来供御着，金箱捧入曝衣楼。",
        "dynasty": "宋",
        "collection_info": null
    },
    {
        "uuid": "1183b320f594a4179ecdc3200cf0ff81",
        "title": "宫词  其七五",
        "author": "王珪",
        "content": "十三垂髻碧螺松，学舞经年后苑中。\n近日昭仪抄姓字，一时宣拨入东宫。",
        "dynasty": "宋",
        "collection_info": null
    },
    {
        "uuid": "9fa2c63c6b24b09b28f790a9ba872056",
        "title": "宫词  其七六",
        "author": "王珪",
        "content": "内库从头赐舞衣，一番时様一番宜。\n才人特地新装束，生色春衫画折枝。",
        "dynasty": "宋",
        "collection_info": null
    },
    {
        "uuid": "15ac0874101f77a54c0381fb89ac058a",
        "title": "宫词  其七七",
        "author": "王珪",
        "content": "黄金掌上露华稀，朝退君王索辇迟。\n到得经筵春讲罢，海棠花影数砖移。",
        "dynasty": "宋",
        "collection_info": null
    },
    {
        "uuid": "3c7223a4c815c81a99366e1cf0e2fe90",
        "title": "宫词  其七八",
        "author": "王珪",
        "content": "禁庭漏促斜沉月，殿烛光寒未捲帘。\n御仗催班元会集，牙牌先入奏中严。",
        "dynasty": "宋",
        "collection_info": null
    },
    {
        "uuid": "87e8ae799524444b931404d214cb262a",
        "title": "宫词  其七九",
        "author": "王珪",
        "content": "焚香重熨赭黄衣，恐怕朝阳进御迟。\n禁皷五更交早直，归来还是立班时。",
        "dynasty": "宋",
        "collection_info": null
    },
    {
        "uuid": "7ef9cde6c0a40cbe33d332ff1e44be83",
        "title": "宫词  其八○",
        "author": "王珪",
        "content": "素英飘洒作宵寒，一寸金花烛泪残。\n连夜对香宣两府，平明谢雪到斋坛。",
        "dynasty": "宋",
        "collection_info": null
    },
    {
        "uuid": "e730c08080d7e22b3761a24ca3bdd7cf",
        "title": "宫词  其八一",
        "author": "王珪",
        "content": "尽日閒琐赌选仙，小娃争觅倒盆钱。\n上筹得占蓬莱岛，一掷乘鸾出洞天。",
        "dynasty": "宋",
        "collection_info": null
    },
    {
        "uuid": "3844de25ae94e1586bc34eb70b583437",
        "title": "宫词  其八二",
        "author": "王珪",
        "content": "丽日祥烟鎻禁林，樱桃初熟杏成阴。\n年年翠辇来游幸，花落春宫一寸深。",
        "dynasty": "宋",
        "collection_info": null
    },
    {
        "uuid": "7321deb0b4bedde436dbf97b39054850",
        "title": "宫词  其八三",
        "author": "王珪",
        "content": "夕宴中秋醉广寒，阆风银阙鎻三山。\n美人半夜歌明月，声在玉壶天地间。",
        "dynasty": "宋",
        "collection_info": null
    },
    {
        "uuid": "402235213a2b3704727e35322d6bb863",
        "title": "宫词  其八四",
        "author": "王珪",
        "content": "新供御马可曾骑，青鬛连钱碧玉蹄。\n毎到殿前祗侯驾，金鞍卸下不闻嘶。",
        "dynasty": "宋",
        "collection_info": null
    },
    {
        "uuid": "bd08a72b25f0845550b15e23b1dbf08d",
        "title": "宫词  其八五",
        "author": "王珪",
        "content": "六龙观稼奉宸游，齐贺丰年荐麦秋。\n后苑宴回卿相出，内官金合送来麰。",
        "dynasty": "宋",
        "collection_info": null
    },
    {
        "uuid": "7994147e400cdd7acdd4063872d20bf4",
        "title": "宫词  其八六",
        "author": "王珪",
        "content": "大家装着斗时宜，独自寻常拂淡眉。\n为染浅黄衫子色，金盆添水看鹅儿。",
        "dynasty": "宋",
        "collection_info": null
    },
    {
        "uuid": "fef7f05de055783f63afa55619701271",
        "title": "宫词  其八七",
        "author": "王珪",
        "content": "帘摇翡翠金风晚，瓦湿鸳鸯玉露天。\n秋殿晓开重九宴，内人争贴菊花钿。",
        "dynasty": "宋",
        "collection_info": null
    },
    {
        "uuid": "98636664402e1e1657120cdd6c6ea44b",
        "title": "宫词  其八八",
        "author": "王珪",
        "content": "崇文殿裏胜蓬莱，绣柱扶天秘阁开。\n典籍校雠三殿外，图书多出禁中来。",
        "dynasty": "宋",
        "collection_info": null
    },
    {
        "uuid": "1dba20d82354d7353d0656456010aed7",
        "title": "宫词  其八九",
        "author": "王珪",
        "content": "六宫春色醉仙葩，绮户沉烟望翠华。\n琥珀盘生山芍药，绛纱囊佩木香花。",
        "dynasty": "宋",
        "collection_info": null
    },
    {
        "uuid": "8cb865ab2d606d49087a694ca2e4188b",
        "title": "宫词  其九○",
        "author": "王珪",
        "content": "花外栏干压翠檐，水边金阁半垂帘。\n内砧敲月黄昏后，坐觉寒风一倍添。",
        "dynasty": "宋",
        "collection_info": null
    },
    {
        "uuid": "92a9299438b6c4e363e701a49d752166",
        "title": "宫词  其九一",
        "author": "王珪",
        "content": "十年一住广寒宫，云恋歌声惯遶空。\n长爱惜花花下唱，袖和金缕怕春风。",
        "dynasty": "宋",
        "collection_info": null
    },
    {
        "uuid": "5595d877d38026989d6e2e9aced3561c",
        "title": "宫词  其九二",
        "author": "王珪",
        "content": "雪晴鳷鹊楼边月，风落昭阳殿后梅。\n炉炭炧消香兽暖，独拈香箸拨红灰。",
        "dynasty": "宋",
        "collection_info": null
    },
    {
        "uuid": "f12e4cf04c91d104c00bdf0eca1871d8",
        "title": "宫词  其九三",
        "author": "王珪",
        "content": "花香着蘂藏蜂翅，柳影拖金入琐琐。\n舞鑑晓鸾无奈隻，认归梁燕却成双。",
        "dynasty": "宋",
        "collection_info": null
    },
    {
        "uuid": "2618d12934f017084a0c03f2b03d23d1",
        "title": "宫词  其九四",
        "author": "王珪",
        "content": "玉兔何年上月宫，夜间捣药特无踪。\n神丹不老姮娥鬂，乞取刀圭驻玉容。",
        "dynasty": "宋",
        "collection_info": null
    },
    {
        "uuid": "e2c911a3222f5b68d0661dd9b16c3feb",
        "title": "宫词  其九五",
        "author": "王珪",
        "content": "萱草成窠杏子青，夜闻禁漏晓闻莺。\n吹回一觉昭阳梦，帐外春风太薄情。",
        "dynasty": "宋",
        "collection_info": null
    },
    {
        "uuid": "0b705f261877f3ec0a4c32db2451a058",
        "title": "宫词  其九六",
        "author": "王珪",
        "content": "翡翠盘龙装绣额，真珠双鳯蹙花球。\n时闻玉女牵帘笑，箭跃铜壶不算筹。",
        "dynasty": "宋",
        "collection_info": null
    },
    {
        "uuid": "25bf2025888e5b0c1a655ff4b4db2b00",
        "title": "宫词  其九七",
        "author": "王珪",
        "content": "迢递金壶漏水长，轮更传点报君王。\n诸宫各进时新果，尽着龙床驻夜香。",
        "dynasty": "宋",
        "collection_info": null
    },
    {
        "uuid": "5b66a5ae8a583a721d6ea2fc13e90bc5",
        "title": "宫词  其九八",
        "author": "王珪",
        "content": "殿下排塲击土牛，君王玉仗久迟留。\n内人争卜宜春喜，夺得金泥各自收。",
        "dynasty": "宋",
        "collection_info": null
    },
    {
        "uuid": "0609f5ea1a7019848e83bd4f430281f6",
        "title": "宫词  其九九",
        "author": "王珪",
        "content": "千年一偶圣人生，岂特河清海亦清。\n瑞应固宜流乐府，行看丝竹有新声。",
        "dynasty": "宋",
        "collection_info": null
    },
    {
        "uuid": "a2a33650cec634aeb07d3074d706df0c",
        "title": "宫词  其一○○",
        "author": "王珪",
        "content": "沉烟摇碧透金铺，密下珠帘镇玉壶。\n近赐赵昌花雀障，却嫌崔白芰荷图。",
        "dynasty": "宋",
        "collection_info": null
    },
    {
        "uuid": "493ff620e3d04dc7dd72685e49aea780",
        "title": "宫词  其一○一",
        "author": "王珪",
        "content": "小雨霏微润绿苔，石栏红杏傍池开。\n一枝插向银瓶裏，捧进君王玉殿来。",
        "dynasty": "宋",
        "collection_info": null
    },
    {
        "uuid": "bbe7bc99448005c18105bf741f3c3b0f",
        "title": "集英殿干元节大燕教坊乐语口号",
        "author": "王珪",
        "content": "清跸传音紫集来，逡巡万玉拥钧台。\n南山镇地符辰算，北斗倾霞入宴杯。\n镐饮篇中鱼演漾，虞韶声裏凤徘徊。\n年年赤帝乘离月，长见云龙帐殿开。",
        "dynasty": "宋",
        "collection_info": null
    },
    {
        "uuid": "288694b2f60d86a9f1821fe2399aaca8",
        "title": "集英殿皇子降生大燕教坊乐语口号",
        "author": "王珪",
        "content": "忽觉祥烟绕禁门，宝慈宫裏见皇孙。\n便令三洞张钧乐，直许千官醉御樽。\n未晓清风生殿阁，经旬赤气射干坤。\n须知此会非常有，遥看天颜一倍温。",
        "dynasty": "宋",
        "collection_info": null
    },
    {
        "uuid": "356d2ceb1627914f6764ed7cd94e66b8",
        "title": "集英殿秋燕教坊乐语口号",
        "author": "王珪",
        "content": "秋光紫翠动南山，天上传呼御燕颁。\n一部梨园吹凤曲，九重丹阙对龙颜。\n日华初驻金舆仗，霞彩犹浮玉笋班。\n欲识君臣同乐处，万箱登岁五兵闲。",
        "dynasty": "宋",
        "collection_info": null
    },
    {
        "uuid": "9a498f1f0957a0e53d9864ca94be1402",
        "title": "渔父",
        "author": "王珪",
        "content": "急景易如流水去，浮名终与白云空。\n何如几曲秋溪上，醉泛一舟烟雨中。",
        "dynasty": "宋",
        "collection_info": null
    },
    {
        "uuid": "30f1057bb0995f4b9443b03bb7907efd",
        "title": "草",
        "author": "王珪",
        "content": "袅如垂线软如茵，古渡蒙茸映烧痕。\n解憾有情迷雾雨，恣生闲地杂兰荪。\n绿铺春色围荒寺，远衬斜阳接钓村。\n尽，日下重楼望欲迷。\n独鸟自飞烟漠漠，行人不驻雨凄凄。\n王孙何事征鞍晚，兰泽空闻杜宇啼。",
        "dynasty": "宋",
        "collection_info": null
    },
    {
        "uuid": "e0a3111a3c700d37d717db8231748752",
        "title": "诗一首",
        "author": "王珪",
        "content": "种竹五七箇，结茅三两间。\n稍通溪上路，不碍屋头山。\n黄叶水去住，白云风往还。\n生涯只此是，道者少机关。",
        "dynasty": "宋",
        "collection_info": null
    },
    {
        "uuid": "59aa8b9cdefc66cf605f36c46f0dc47f",
        "title": "越王楼",
        "author": "王珪",
        "content": "跨险盘危压古州，至今传号越王楼。\n山分冷翠侵檐滴，水擘寒声遶槛流。",
        "dynasty": "宋",
        "collection_info": null
    },
    {
        "uuid": "f46e87f1ebf28f48cc9b42245ec3ecda",
        "title": "新馆",
        "author": "王珪",
        "content": "偏箱岭恶莫摧轮，游子思亲泪满巾。\n万里有尘遮白日，一行无树识新春。\n幽禽纔啭已催客，狂石欲奔如避人。\n虏酒相邀绝峰饮，却因高处望天津。",
        "dynasty": "宋",
        "collection_info": null
    },
    {
        "uuid": "bd1695f0efd8e19873cdbf421d96f5a1",
        "title": "就日馆",
        "author": "王珪",
        "content": "高原春霁荡妖氛，使驲重来路始分。\n虽远长安初见日，渐亲冀北已瞻云。\n东风未破胡天冻，芳草应连紫陌熏。\n早晚旅魂还旧干，晨钟一到玉关闻。",
        "dynasty": "宋",
        "collection_info": null
    },
    {
        "uuid": "4ff737914123f28d6911e728ceb7d09b",
        "title": "望京馆",
        "author": "王珪",
        "content": "一从绝漠返朱轮，便有东风逐去尘。\n和气旋成燕谷暖，使华重照苏门新。\n山川如避中原执，天地应酣上国春。\n二月塞亭行欲尽，初花犹未识归人。",
        "dynasty": "宋",
        "collection_info": null
    },
    {
        "uuid": "77e3334ecc699418a14e7a8087144f0f",
        "title": "柳河馆",
        "author": "王珪",
        "content": "柳河山外日晖晖，柳色犹枯草正腓。\n阴壑水声多北注，晴峰云影尽南飞。\n黄牛拥毳争春耦，白马弯弧落暮围。\n路入陇尘谁与问，桑间胡女避人归。",
        "dynasty": "宋",
        "collection_info": null
    },
    {
        "uuid": "978e418d71b7faf9aa931704867d573f",
        "title": "长兴馆绝句",
        "author": "王珪",
        "content": "风霜守冢不知年，犬类那思母爱偏。\n却谢汉恩颁五饵，载令梳洗向山前。",
        "dynasty": "宋",
        "collection_info": null
    },
    {
        "uuid": "1669d315e75077514df1e3daf814a7e0",
        "title": "一题白马馆",
        "author": "王珪",
        "content": "白马荒原非路歧，征夫未起雪侵肌。\n雁思水国犹南翥，人在冰天更北驰。\n狂吹欲号沙四作，冻云无赖日西垂。\n平生可是嗟行役，一对胡觞亦自嗤。",
        "dynasty": "宋",
        "collection_info": null
    },
    {
        "uuid": "bae54c149515ebc76751ce029c3c35d1",
        "title": "南海馆中",
        "author": "王珪",
        "content": "岭外经年逐断蓬，孤吟废馆几宵中。\n灯回秋壁耿乡梦，雨送夜潮飘海风。\n靖节久抛三径乐，子云坐汉十金空。\n何时征棹一归去，江有鲈莼岸有风。",
        "dynasty": "宋",
        "collection_info": null
    },
    {
        "uuid": "f631de91f962a4e505e33b297146d81a",
        "title": "诗一首",
        "author": "王珪",
        "content": "落日映山岊，万峰苍翠深。\n风生九秋意，人动五湖心。\n溪曲半帆出，天遥孤鹜沉。\n白云空满目，无处问归音。",
        "dynasty": "宋",
        "collection_info": null
    },
    {
        "uuid": "c075c0afae211abcdde324ffe6c022b0",
        "title": "句  其一",
        "author": "王珪",
        "content": "未晓清风生殿阁，经旬赤气照干坤。",
        "dynasty": "宋",
        "collection_info": null
    },
    {
        "uuid": "ed2242ef7631d024ce9e5ca6fa266fc4",
        "title": "句  其三",
        "author": "王珪",
        "content": "泽国旅艎衝雨黑，都门祖庙照堤红。",
        "dynasty": "宋",
        "collection_info": null
    },
    {
        "uuid": "d76bf63dfe9d121f931b738fb48de98a",
        "title": "句  其四",
        "author": "王珪",
        "content": "年年三祝候尧蓂，清晓焚香启机扃。",
        "dynasty": "宋",
        "collection_info": null
    },
    {
        "uuid": "e02c8f6615178238e0df866439c66334",
        "title": "句  其五",
        "author": "王珪",
        "content": "禁籞平明帐殿开，华芝初下未央来。",
        "dynasty": "宋",
        "collection_info": null
    },
    {
        "uuid": "680c8452fa8102177f976c303c857e9f",
        "title": "句  其六",
        "author": "王珪",
        "content": "曾向艰危不爱身。",
        "dynasty": "宋",
        "collection_info": null
    },
    {
        "uuid": "84ca36c2f54a6889e70098f4d0fba6d3",
        "title": "句  其七",
        "author": "王珪",
        "content": "朱门深锁不知春，苒苒年光暗中换。",
        "dynasty": "宋",
        "collection_info": null
    },
    {
        "uuid": "4e6ca6a177dc4eb976f3ff2a3814f23f",
        "title": "句  其八",
        "author": "王珪",
        "content": "柯同庭橘劲，色近御衣深。",
        "dynasty": "宋",
        "collection_info": null
    },
    {
        "uuid": "89dfe2e0cf3c71f958be55e6ea089f40",
        "title": "句  其九",
        "author": "王珪",
        "content": "摇摇墙头花，脉脉含幽姿。",
        "dynasty": "宋",
        "collection_info": null
    },
    {
        "uuid": "5d170cc5142c5c124d7e8699089655a9",
        "title": "春猎",
        "author": "司马光",
        "content": "小苑微寒春鴈飞，石关宫外草萋萋。\n汉家旌斾连围合，秦国山川入望低。\n花色纔临珠缀发，柳阴欲傍金堤齐。\n韩嫣承恩来视兽，飞尘遥出建章西。",
        "dynasty": "宋",
        "collection_info": null
    },
    {
        "uuid": "46616762f8c9b4ba2c980199b9860941",
        "title": "八月十五日夜寄友人",
        "author": "司马光",
        "content": "故人音信绝，对月动相思。\n清露滴红叶，此怀当告谁。\n秋风广陵郭，正是望涛时。",
        "dynasty": "宋",
        "collection_info": null
    },
    {
        "uuid": "62cc7f5a8e7fe0f4610fc7976dd25adc",
        "title": "戏下歌",
        "author": "司马光",
        "content": "项王初破函关兵，气压山河风火明。\n旌旗金鼓四十万，夜泊鸿门期晓战。\n关东席卷五诸侯，沛公君臣相视愁。\n幸因项伯谢前过，进谒不敢须臾留。\n椎牛高会召诸将，宝剑泠泠舞席上。\n咸阳灰烬义帝迁，分裂九州如指掌。\n功高意满思东归，韩生受诛不復疑。\n区区蜀汉迁谪地，纵使倒戈何足为。",
        "dynasty": "宋",
        "collection_info": null
    },
    {
        "uuid": "8136fc956ccfe974895bb72b7b60c2b1",
        "title": "乌栖曲二首  其一",
        "author": "司马光",
        "content": "风破金铺结绮钱，穿帘入幌舞垂莲。\n可怜无人夜不晓，起视西窗月华皎。",
        "dynasty": "宋",
        "collection_info": null
    },
    {
        "uuid": "0b1e9ae44640242c24ddd3c1ef3f33a9",
        "title": "乌栖曲二首  其二",
        "author": "司马光",
        "content": "星疏月明漏水长，罗帷翠帐华灯光。\n佳人起舞玉钗堕，门外乌栖鴈南过。",
        "dynasty": "宋",
        "collection_info": null
    },
    {
        "uuid": "66efd2eb6ff53aefe73c55052cd1fe5c",
        "title": "海仙歌",
        "author": "司马光",
        "content": "东望海波苍茫浩渺无所极，高浪洪涛黯风色。\n翻星倒汉天地黑，阴灵出没互相索。\n东方曈昽景气清，庆云合沓吐赤精，蓬莱瀛洲杳如萍。\n遥观五楼十二城，羣仙剑佩朝玉京。\n祥风缥渺钧天声，彩幢翠盖烟霞生。\n鸾歌鳯舞入帝乡，紫麟徐驱白鹤翔。\n餐芝茹朮饮玉浆，千年万年乐未央。",
        "dynasty": "宋",
        "collection_info": null
    },
    {
        "uuid": "c4fa9f6d6b812a32a7172ab017b00be3",
        "title": "宫漏谣",
        "author": "司马光",
        "content": "宫漏清高处处闻，六街寂寂夜将分。\n南下河梁缅诘曲，北瞻禁阙鬰缤纷。\n黄金锁闭斗城斜，白玉楼通上帝家。\n若木未光潜日月，神仙不动积烟霞。\n铜壶银箭夜何长，杳杳亭亭未遽央。\n复道迴廊接西掖，千门万户遥相当。\n宛转徘徊不能驻，復出宫城透宫树。\n宫树乌飞月欲西，烛光一道照沙堤。\n龙骑联翩排阊阖，鳯帷岑寂对狻猊。\n广庭肃肃延冠带，剑佩峥嵘百神会。\n施政发令四海春，庙堂垂衣天宇泰。",
        "dynasty": "宋",
        "collection_info": null
    },
    {
        "uuid": "907eee2211e58fd1e6be1dcead3545fc",
        "title": "华州祗役往冯翊留别楚正叔",
        "author": "司马光",
        "content": "芳菲不得驻，会取余春还。\n欲知回首处，渭曲苍茫间。",
        "dynasty": "宋",
        "collection_info": null
    },
    {
        "uuid": "2db3a435eb1b96866848439313844a84",
        "title": "孟尝君歌",
        "author": "司马光",
        "content": "君不见薛公在齐当路时，三千豪士相追随。\n邑封万户无自入，椎牛酾酒不为赀。\n门下纷纷如市人，鸡鸣狗盗亦同尘。\n一朝失势宾客落，唯有冯驩西入秦。",
        "dynasty": "宋",
        "collection_info": null
    },
    {
        "uuid": "caff35a1648cc455f3e12874bf9f2e88",
        "title": "缑山引",
        "author": "司马光",
        "content": "王子吹笙去不还，当时旧物唯缑山。\n山深树老藏遗庙，春月秋风空自闲。\n轘辕左界连商雒，碧瓦朱栏露华薄。\n经时掩户庭草深，永昼无人涧花落。\n徘徊未下日将西，遥望嵩阳烟景微。\n鹤驭飘飖向何许，林间空见白云飞。",
        "dynasty": "宋",
        "collection_info": null
    },
    {
        "uuid": "814d176ac541b6643435aeaa43dd0723",
        "title": "洛阳少年行",
        "author": "司马光",
        "content": "铜驼陌上桃花红，洛阳无处无春风。\n青丝尾结连钱骢，相从射猎北邙东。\n流鞭纵镝未云毕，青山团团载红日。\n云分电散无影迹，黄鸡未鸣已復出。",
        "dynasty": "宋",
        "collection_info": null
    },
    {
        "uuid": "6a6a9372afcd68bcd627a4de544941a0",
        "title": "将军行",
        "author": "司马光",
        "content": "赤光满面唇激朱，虬鬚虎颡三十余。\n腰垂金印结紫绶，诸将不敢过庭除。\n羽林精卒二十万，注听钲鼓观麾旟。\n肥牛百头酒万石，烂漫一日供欢娱。\n自言不喜读兵法，智略何必求孙吴。\n贺兰山前烽火满，谁令小虏骄慢延须臾。",
        "dynasty": "宋",
        "collection_info": null
    },
    {
        "uuid": "3bbbdc0cfe89c8cdfd1e5e08f09fb3a2",
        "title": "何秀才郊园五首  其一",
        "author": "司马光",
        "content": "主人耽诗书，乐道深居久。\n挟策往来游，东冈復南亩。",
        "dynasty": "宋",
        "collection_info": null
    },
    {
        "uuid": "0b07d94506177e51685b96a0144e038b",
        "title": "何秀才郊园五首  其二",
        "author": "司马光",
        "content": "浊酒不取味，素琴无復絃。\n何须更清论，相见自萧然。",
        "dynasty": "宋",
        "collection_info": null
    },
    {
        "uuid": "565129283444ea0a6b9a5413587e1e8d",
        "title": "何秀才郊园五首  其三",
        "author": "司马光",
        "content": "苍苍竹林暝，鬰欝松气寒。\n纵横兴来笔，欹侧醉中冠。",
        "dynasty": "宋",
        "collection_info": null
    },
    {
        "uuid": "688fff74e739737e241bf9bfc9fb4d66",
        "title": "何秀才郊园五首  其四",
        "author": "司马光",
        "content": "褰裳涉幽涧，日落烟岩空。\n踌躇待新月，长啸来清风。",
        "dynasty": "宋",
        "collection_info": null
    },
    {
        "uuid": "b9f499d3533e5b3677fe4408e0e7485d",
        "title": "何秀才郊园五首  其五",
        "author": "司马光",
        "content": "夏木绕茅庐，棋酒资清宴。\n密叶绿藏枝，空闻黄鸟啭。",
        "dynasty": "宋",
        "collection_info": null
    },
    {
        "uuid": "17fb1199dbb37b10511c28f95ed1c478",
        "title": "夏日过陈秀才园林",
        "author": "司马光",
        "content": "桑荫青青紫葚垂，鲜风荡麦生涟漪。\n驱童策马踏村路，乘兴出游当访谁。\n槿花篱落围丛竹，风日萧疏满园绿。\n到门下马问主人，文籍先生其姓陈。\n高谈浩浩究今古，不觉林间日将暮。\n茅庐蒿径幸不遥，不厌频烦数来去。",
        "dynasty": "宋",
        "collection_info": null
    },
    {
        "uuid": "bca0ff9ad42b34a54d81a2684ea6b6cf",
        "title": "陪同年吴冲卿登宿州北楼望梁楚之郊访古建中作是诗",
        "author": "司马光",
        "content": "大禹息洪潦，画野经九州。\n波沈露羣山，嶷嶷相婴钩。\n漩洄澹兹土，平敞诚寡仇。\n乘高极回望，坦坦无陵丘。\n先王崇皡济，建祀邦诸侯。\n玉帛从会同，赴告书春秋。\n六雄方逐鹿，为嬴弱姬周。\n兹为会战场，蹀血无时休。\n汉错削七国，祸生东南陬。\n亚夫闭高壁，坐折彊吴谋。\n典午倒太阿，闢户延旃裘。\n淮泗漫腥羶，房心掩旄头。\n人移烟火绝，榛茂豺狼游。\n唐纲日寖衰，盗起如螟蟊。\n相携聚萑蒲，袒臂提鉏耰。\n蟠薄数千里，焚劫无余留。\n圣朝定多垒，剑戟包貔貅。\n蓁蓁荆棘林，膴膴良田畴。\n耒耜趣时雨，黍稷丰岁秋。\n昔为车骑利，今睹桑麻收。\n我来宦东土，莨菪乘春流。\n行行次符离，固为亲交留。\n樽罍且为乐，携手登高楼。\n是时新雨余，风日方和柔。\n云鲜乱花薄，波绿迷芳洲。\n羃羃游丝转，衮衮野阳浮。\n调篁语双鹂，飜雪矫群鸥。\n爱兹登临美，况復依良俦。\n聊适笑言乐，尽忘羁旅忧。\n翔阳何冉冉，渐与西山遒。\n驿程前有期，恋此当何由。\n分首下岧嶤，怅然登暮舟。",
        "dynasty": "宋",
        "collection_info": null
    },
    {
        "uuid": "cf40c2f6e370e036fcc25706b0551e24",
        "title": "燕台歌",
        "author": "司马光",
        "content": "万古苍茫空盛衰，燕台贤客姓名谁。\n君看碣石岩中草，宁似昭王拥篲时。\n黄金散尽余基没，易水萧条烽火飞。",
        "dynasty": "宋",
        "collection_info": null
    },
    {
        "uuid": "d5b18c3880f675229b0ffa8673db3c0a",
        "title": "楚宫行",
        "author": "司马光",
        "content": "楚王宫中夜未央，清歌秘舞会华堂。\n木兰为柱桂为梁，随珠和璧烂同光。\n横吹乍鸣秋竹裂，繁絃初度春雨歇。\n九微火树垂垂灭，罗衣纷纷玉缨绝。\n满朝冠剑东方明，宫门未启君朝醒。\n秦关日夜出奇兵，武安君火照夷陵。",
        "dynasty": "宋",
        "collection_info": null
    },
    {
        "uuid": "16447bb513d9f529a4874006230e424f",
        "title": "塞上",
        "author": "司马光",
        "content": "胡兵欲下阴山，寒烽远过萧关。\n将军贵轻士卒，几人回首生还。",
        "dynasty": "宋",
        "collection_info": null
    },
    {
        "uuid": "595482329d5701367bb685e573b6028c",
        "title": "柳枝词十三首  其一",
        "author": "司马光",
        "content": "烟满上林春未归，三三两两雪花飞。\n柳条别得东皇意，映堤拂水已依依。",
        "dynasty": "宋",
        "collection_info": null
    },
    {
        "uuid": "7ed513717954a26b948499c8fc276c71",
        "title": "柳枝词十三首  其二",
        "author": "司马光",
        "content": "依依高树出宫墙，摇曳青丝百尺长。\n愿与宣温万年树，年年岁岁奉君王。",
        "dynasty": "宋",
        "collection_info": null
    },
    {
        "uuid": "558efad9beb9e2089a479f7066bb4c29",
        "title": "柳枝词十三首  其三",
        "author": "司马光",
        "content": "君王游豫赏青春，折柳为弮赐侍臣。\n莫怪长条低拂地，只缘供扫属车尘。",
        "dynasty": "宋",
        "collection_info": null
    },
    {
        "uuid": "2339485383b012f51a849935e4a0bcf6",
        "title": "柳枝词十三首  其四",
        "author": "司马光",
        "content": "属车隐隐远如雷，陈后愁眉久不开。\n杨花都不知人意，故入长门宫裏来。",
        "dynasty": "宋",
        "collection_info": null
    },
    {
        "uuid": "70b5042aacd2e31feaefbf3cadd25ab0",
        "title": "柳枝词十三首  其五",
        "author": "司马光",
        "content": "长门宫晓未成粧，结雨萦风蔽琐窗。\n莫令透入华梁鷰，那堪负汝更双双。",
        "dynasty": "宋",
        "collection_info": null
    },
    {
        "uuid": "b7a37e54381cde5daee6f2f258c54a3f",
        "title": "柳枝词十三首  其六",
        "author": "司马光",
        "content": "双双春鷰扬云霄，楚国宫深乐事饶。\n会待急管繁絃际，试取纤条并舞腰。",
        "dynasty": "宋",
        "collection_info": null
    },
    {
        "uuid": "2db4f33374777abc6aeb61feb3fae361",
        "title": "柳枝词十三首  其七",
        "author": "司马光",
        "content": "舞腰缤纷长乐东，柳间怅饮送春风。\n请君试望邯郸道，青门袅袅彻新丰。",
        "dynasty": "宋",
        "collection_info": null
    },
    {
        "uuid": "5c5de4b672c8ee3b1bba7b9fecac1be9",
        "title": "柳枝词十三首  其八",
        "author": "司马光",
        "content": "新丰道上灞陵头，又送夫君去远游。\n借问柳枝能寄否，古今共有几多愁。",
        "dynasty": "宋",
        "collection_info": null
    },
    {
        "uuid": "26d617b996a8fe6fd8a20475c9c6f1f2",
        "title": "柳枝词十三首  其九",
        "author": "司马光",
        "content": "多愁尤是别离深，折条相赠各沾襟。\n留住不住居人意，欲去未去行人心。",
        "dynasty": "宋",
        "collection_info": null
    },
    {
        "uuid": "b10cebf351279ad43ab207b710ba2431",
        "title": "柳枝词十三首  其一○",
        "author": "司马光",
        "content": "行人白马去遥遥，初上金堤欲过桥。\n望尘不见遮人眼，苦怨无情万万条。",
        "dynasty": "宋",
        "collection_info": null
    },
    {
        "uuid": "0ace4ffe0b02dd99a2832053b2209714",
        "title": "柳枝词十三首  其一一",
        "author": "司马光",
        "content": "五柳先生门乍开，宅边植杖久徘徊。\n陌头遥认颜光禄，诘旦先乘瘦马来。",
        "dynasty": "宋",
        "collection_info": null
    },
    {
        "uuid": "3c5638616d174e8b4ac3b55c79f06f15",
        "title": "柳枝词十三首  其一二",
        "author": "司马光",
        "content": "白雪虽然比絮花，艶阳不得共繁华。\n为君故入乌衣巷，飞舞风流谢傅家。",
        "dynasty": "宋",
        "collection_info": null
    },
    {
        "uuid": "44c8537678febdd4214ecd7b18c9d38d",
        "title": "柳枝词十三首  其一三",
        "author": "司马光",
        "content": "宣阳门前三月初，家家杨柳绿藏乌。\n欢似白花飘荡去，忍能弃掷博山炉。",
        "dynasty": "宋",
        "collection_info": null
    },
    {
        "uuid": "eaf0268927972429885d45d5e15cc93e",
        "title": "奉和经略庞龙图延州南城八咏 迎薫亭",
        "author": "司马光",
        "content": "华馆压清波，坐待南风至。\n须知明牧贤，善达吾君意。",
        "dynasty": "宋",
        "collection_info": null
    },
    {
        "uuid": "a4578f40c3af3f2aea6f956e145d1eed",
        "title": "奉和经略庞龙图延州南城八咏 供兵硙",
        "author": "司马光",
        "content": "晨暮响寒泉，飞轮驶风转。\n士饱气益振，轻与先零战。",
        "dynasty": "宋",
        "collection_info": null
    },
    {
        "uuid": "2019d003cf0528c435a98128457a9966",
        "title": "奉和经略庞龙图延州南城八咏 柳湖",
        "author": "司马光",
        "content": "依依烟未歇，漠漠风初静。\n浮花满波面，不见参差影。",
        "dynasty": "宋",
        "collection_info": null
    }
]