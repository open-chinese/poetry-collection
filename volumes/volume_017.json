[
    {
        "uuid": "3d68ecbf47f836bc011295054d9cd74e",
        "title": "县南花下醉中留刘五",
        "author": "白居易",
        "content": "百岁几迴同酩酊，一年今日最芳菲。\n愿将花赠天台女，留取刘郎到夜归。",
        "dynasty": "唐",
        "collection_info": null
    },
    {
        "uuid": "fc4ac7b62bf33050b994bcfc29522c62",
        "title": "宿杨家",
        "author": "白居易",
        "content": "杨氏弟兄俱醉卧，披衣独起下高斋。\n夜深不语中庭立，月照藤花影上阶。",
        "dynasty": "唐",
        "collection_info": null
    },
    {
        "uuid": "e66e8f169d4f6184096f280c7c4ae796",
        "title": "醉中留别杨六兄弟",
        "author": "白居易",
        "content": "春初携手春深散，无日花间不醉狂。\n别后何人堪共醉，犹残十日好风光。",
        "dynasty": "唐",
        "collection_info": null
    },
    {
        "uuid": "a7d5749593c4a6ccbd97eaf989230591",
        "title": "醉中归盩厔",
        "author": "白居易",
        "content": "金光门外昆明路，半醉腾腾信马迴。\n数日非关王事繫，牡丹花尽始归来。",
        "dynasty": "唐",
        "collection_info": null
    },
    {
        "uuid": "05b56c6a99000021ecf6bbb42cc7873a",
        "title": "游云居寺赠穆三十六地主",
        "author": "白居易",
        "content": "乱峰深处云居路，共蹋花行独惜春。\n胜地本来无定主，大都山属爱山人。",
        "dynasty": "唐",
        "collection_info": null
    },
    {
        "uuid": "da1986b241eab752dc4effa2d3c085fa",
        "title": "和王十八蔷薇涧花时有怀萧侍御兼见赠",
        "author": "白居易",
        "content": "霄汉风尘俱是繫，蔷薇花委故山深。\n怜君独向涧中立，一把红芳三处心。",
        "dynasty": "唐",
        "collection_info": null
    },
    {
        "uuid": "382c110355ba9d8544eb91783e93c94c",
        "title": "再因公事到骆口驿",
        "author": "白居易",
        "content": "今年到时夏云白，去年来时秋树红。\n两度见山心有媿，皆因王事到山中。",
        "dynasty": "唐",
        "collection_info": null
    },
    {
        "uuid": "dedac0c80a0bbe46e43015d512252008",
        "title": "期李二十文略王十八质夫不至独宿仙游寺",
        "author": "白居易",
        "content": "文略也从牵吏役，质夫何故恋嚣尘。\n始知解爱山中宿，千万人中无一人。",
        "dynasty": "唐",
        "collection_info": null
    },
    {
        "uuid": "802257e8747eb718df17e1f193ee822c",
        "title": "酬赵秀才赠新登科诸先辈",
        "author": "白居易",
        "content": "莫羡蓬莱鸾鹤侣，道成羽翼自生身。\n君看名在丹台者，尽是人间修道人。",
        "dynasty": "唐",
        "collection_info": null
    },
    {
        "uuid": "1bab399cf75c287bf694ec9d32eb59c0",
        "title": "过天门街",
        "author": "白居易",
        "content": "雪尽终南又欲春，遥怜翠色对红尘。\n千车万马九衢上，回首看山无一人。",
        "dynasty": "唐",
        "collection_info": null
    },
    {
        "uuid": "dc066c8aa908111fa69916ad5932a4e0",
        "title": "惜玉蘂花有怀集贤王校书起",
        "author": "白居易",
        "content": "芳意将阑风又吹，白云离叶雪辞枝。\n集贤雠校无闲日，落尽瑶花君不知。",
        "dynasty": "唐",
        "collection_info": null
    },
    {
        "uuid": "6e7c1106f27f61109da6fc6aeef76545",
        "title": "春送卢秀才下第游太原谒严尚书",
        "author": "白居易",
        "content": "未将时会合，且与俗浮沈。\n鸿养青冥翮，蛟潜云雨心。\n烟郊春别远，风碛暮程深。\n墨客投何处，幷州旧翰林。",
        "dynasty": "唐",
        "collection_info": null
    },
    {
        "uuid": "180887287cc9c534c229d272587ae604",
        "title": "长安送柳大东归",
        "author": "白居易",
        "content": "白社羁游伴，青门远别离。\n浮名相引住，归路不同归。",
        "dynasty": "唐",
        "collection_info": null
    },
    {
        "uuid": "19477af5ef3fe92e9656f145ceb487f3",
        "title": "送文畅上人东游",
        "author": "白居易",
        "content": "得道即无着，随缘西復东。\n貌依年腊老，心到夜禅空。\n山宿驯溪虎，江行滤水虫。\n悠悠尘客思，春满碧云中。",
        "dynasty": "唐",
        "collection_info": null
    },
    {
        "uuid": "1759ce276372ced277c56673979f4bb4",
        "title": "社日关路作",
        "author": "白居易",
        "content": "晚景函关路，凉风社日天。\n青岩新有燕，红树欲无蝉。\n愁立驿楼上，厌行官堠前。\n萧条秋兴苦，渐近二毛年。",
        "dynasty": "唐",
        "collection_info": null
    },
    {
        "uuid": "e1017dbaac43473f012cb49a5482c9bd",
        "title": "重到毓村宅有感",
        "author": "白居易",
        "content": "欲入中门泪满巾，庭花无主两迴春。\n轩窗帘幕皆依旧，只是堂前欠一人。",
        "dynasty": "唐",
        "collection_info": null
    },
    {
        "uuid": "b9978ccc694da9c14d89fdde645fa4ed",
        "title": "乱后过流沟寺",
        "author": "白居易",
        "content": "九月徐州新战后，悲风杀气满山河。\n唯有流沟山下寺，门前依旧白云多。",
        "dynasty": "唐",
        "collection_info": null
    },
    {
        "uuid": "c3b2f056c84c845da55126b8dbb09635",
        "title": "叹髮落",
        "author": "白居易",
        "content": "多病多愁心自知，行年未老髮先衰。\n随梳落去何须惜，不落终须变作丝。",
        "dynasty": "唐",
        "collection_info": null
    },
    {
        "uuid": "0e2209451fa5a665faa037b35b64600a",
        "title": "留别吴七正字",
        "author": "白居易",
        "content": "成名共记甲科上，署吏同登芸阁间。\n唯是尘心殊道性，秋蓬常转水长闲。",
        "dynasty": "唐",
        "collection_info": null
    },
    {
        "uuid": "f07099515dbc6b6c8e5914d4c9db5919",
        "title": "除夜宿洺州",
        "author": "白居易",
        "content": "家寄关西住，身为河北游。\n萧条岁除夜，旅泊在洺州。",
        "dynasty": "唐",
        "collection_info": null
    },
    {
        "uuid": "1195a8e06bc14fed742a62b33251a897",
        "title": "邯郸冬至夜思家",
        "author": "白居易",
        "content": "邯郸驿裏逢冬至，抱膝灯前影伴身。\n想得家中夜深坐，还应说着远行人。",
        "dynasty": "唐",
        "collection_info": null
    },
    {
        "uuid": "9edde77639385b0a52061df5dd5619e3",
        "title": "冬至夜怀湘灵",
        "author": "白居易",
        "content": "艳质无由见，寒衾不可亲。\n何堪最长夜，俱作独眠人。",
        "dynasty": "唐",
        "collection_info": null
    },
    {
        "uuid": "da68bf586ecea7230ed04a0d3b06787c",
        "title": "感故张仆射诸妓",
        "author": "白居易",
        "content": "黄金不惜买蛾眉，拣得如花三四枝。\n歌舞教成心力尽，一朝身去不相随。",
        "dynasty": "唐",
        "collection_info": null
    },
    {
        "uuid": "b4ae4994cb52f3ceedb369494e762918",
        "title": "游仙游山",
        "author": "白居易",
        "content": "闇将心地出人间，五六年来人怪闲。\n自嫌恋着未全尽，犹爱云泉多在山。",
        "dynasty": "唐",
        "collection_info": null
    },
    {
        "uuid": "354ec197e02a1092dc30d28d9de0b06a",
        "title": "见尹公亮新诗偶赠绝句",
        "author": "白居易",
        "content": "袖裏新诗十首余，吟看句句是琼琚。\n如何持此将干谒，不及公卿一字书。",
        "dynasty": "唐",
        "collection_info": null
    },
    {
        "uuid": "21f80adcd377052670916a037d62cca5",
        "title": "长安闲居",
        "author": "白居易",
        "content": "风竹松烟昼掩关，意中长似在深山。\n无人不怪长安住，何独朝朝暮暮间。",
        "dynasty": "唐",
        "collection_info": null
    },
    {
        "uuid": "2d73b7e1afc2527b64cc3ee097b50507",
        "title": "早春独游曲江",
        "author": "白居易",
        "content": "散职无羁束，羸骖少送迎。\n朝从直城出，春傍曲江行。\n风起池东暖，云开山北晴。\n冰销泉脉动，雪尽草芽生。\n露杏红初坼，烟杨绿未成。\n影迟新度鴈，声涩欲啼莺。\n闲地心俱静，韶光眼共明。\n酒狂怜性逸，药效喜身轻。\n慵慢疎人事，幽栖逐野情。\n迴看芸阁笑，不似有浮名。",
        "dynasty": "唐",
        "collection_info": null
    },
    {
        "uuid": "2b04799e04a3babb8da99fba3bc5c687",
        "title": "秘书省中忆旧山",
        "author": "白居易",
        "content": "厌从薄宦校青简，悔别故山思白云。\n犹喜兰台非傲吏，归时应免动移文。",
        "dynasty": "唐",
        "collection_info": null
    },
    {
        "uuid": "21c4dc14ff50fc437bfc2490b1c94ba3",
        "title": "凉夜有怀",
        "author": "白居易",
        "content": "清风吹枕席，白露湿衣裳。\n好是相亲夜，漏迟天气凉。",
        "dynasty": "唐",
        "collection_info": null
    },
    {
        "uuid": "3973318247e51a4a45a9b2296470bee2",
        "title": "送武士曹归蜀",
        "author": "白居易",
        "content": "花落鸟嘤嘤，南归称野情。\n月宜秦岭宿，春好蜀江行。\n乡路通云栈，郊扉近锦城。\n乌台陟冈送，人羡别时荣。",
        "dynasty": "唐",
        "collection_info": null
    },
    {
        "uuid": "02efcafea4e3c962bcc2018632272295",
        "title": "江南送北客因凭寄徐州兄弟书",
        "author": "白居易",
        "content": "故园望断欲何如，楚水吴山万里余。\n今日因君访兄弟，数行乡泪一封书。",
        "dynasty": "唐",
        "collection_info": null
    },
    {
        "uuid": "9975e28a791a8d75fcb88fb6be9dbb28",
        "title": "赋得古原草送别",
        "author": "白居易",
        "content": "离离原上草，一岁一枯荣。\n野火烧不尽，春风吹又生。\n远芳侵古道，晴翠接荒城。\n又送王孙去，萋萋满别情。",
        "dynasty": "唐",
        "collection_info": null
    },
    {
        "uuid": "22b4647d6035a01ddf8c2bac6f2b90bb",
        "title": "夜哭李夷道",
        "author": "白居易",
        "content": "逝者绝影响，空庭朝復昏。\n家人哀临毕，夜鏁寿堂门。\n无妻无子何人葬，空见铭旌向月飜。",
        "dynasty": "唐",
        "collection_info": null
    },
    {
        "uuid": "aaff993b31c3ffc0eb3ab215d4080717",
        "title": "病中作",
        "author": "白居易",
        "content": "久为劳生事，不学摄生道。\n年少已多病，此身岂堪老。",
        "dynasty": "唐",
        "collection_info": null
    },
    {
        "uuid": "714dd50abd4eafa5a3fea271d095b0ef",
        "title": "秋江晚泊",
        "author": "白居易",
        "content": "扁舟泊云岛，倚棹念乡国。\n四望不见人，烟江澹秋色。\n客心贫易动，日入愁未息。",
        "dynasty": "唐",
        "collection_info": null
    },
    {
        "uuid": "19711916c4f61ab9b375e85da1d9ed3a",
        "title": "旅次景空寺宿幽上人院",
        "author": "白居易",
        "content": "不与人境接，寺门开向山。\n暮钟寒鸟聚，秋雨病僧闲。\n月隐云树外，萤飞廊宇间。\n幸投花界宿，暂得静心颜。",
        "dynasty": "唐",
        "collection_info": null
    },
    {
        "uuid": "aa0d71f93814f00ae625b8d8a77597b0",
        "title": "长安正月十五日",
        "author": "白居易",
        "content": "諠諠车骑帝王州，羇病无心逐胜游。\n明月春风三五夜，万人行乐一人愁。",
        "dynasty": "唐",
        "collection_info": null
    },
    {
        "uuid": "4d67c6f1af2eece80bdcf8d108274bbe",
        "title": "过高将军墓",
        "author": "白居易",
        "content": "原上新坟委一身，城中旧宅有何人。\n妓堂宾阁无归日，野草山花又欲春。\n门客空将感恩泪，白杨风裏一霑巾。",
        "dynasty": "唐",
        "collection_info": null
    },
    {
        "uuid": "b6e034250bce81c2eaaa188e48f8b716",
        "title": "寒食卧病",
        "author": "白居易",
        "content": "病逢佳节长叹息，春雨蒙蒙榆柳色。\n羸坐全非旧日容，扶行半是他人力。\n諠諠里巷蹋青归，笑闭柴门度寒食。",
        "dynasty": "唐",
        "collection_info": null
    },
    {
        "uuid": "b42691cf19c0737d7050f41b9a50e3d0",
        "title": "宿桐庐馆同崔存度醉后作",
        "author": "白居易",
        "content": "江海漂漂共旅游，一尊相劝散穷愁。\n夜深醒后愁还在，雨滴梧桐山馆秋。",
        "dynasty": "唐",
        "collection_info": null
    },
    {
        "uuid": "045064a3f52aebc79c375cc90ff59a08",
        "title": "江楼望归",
        "author": "白居易",
        "content": "满眼云水色，月明楼上人。\n旅愁春入越，乡梦夜归秦。\n道路通荒服，田园隔虏尘。\n悠悠沧海畔，十载避黄巾。",
        "dynasty": "唐",
        "collection_info": null
    },
    {
        "uuid": "880ced38fd70053698e10a5cb47fe75d",
        "title": "除夜寄弟妹",
        "author": "白居易",
        "content": "感时思弟妹，不寐百忧生。\n万里经年别，孤灯此夜情。\n病容非旧日，归思逼新正。\n早晚重欢会，羇离各长成。",
        "dynasty": "唐",
        "collection_info": null
    },
    {
        "uuid": "2d89f740576f7f12c20d301299acdd8b",
        "title": "寒食月夜",
        "author": "白居易",
        "content": "风香露重棃花湿，草舍无灯愁未入。\n南邻北里歌吹时，独倚柴门月中立。",
        "dynasty": "唐",
        "collection_info": null
    },
    {
        "uuid": "b077dd57dba70f56bcd0c7af350b3bac",
        "title": "感芍药花寄正一上人",
        "author": "白居易",
        "content": "今日阶前红芍药，几花欲老几花新。\n开时不解比色相，落后始知如幻身。\n空门此去几多地，欲把残花问上人。",
        "dynasty": "唐",
        "collection_info": null
    },
    {
        "uuid": "000dacbb6bb6ad4769dae5d8062fb491",
        "title": "晚秋闲居",
        "author": "白居易",
        "content": "地僻门深少送迎，披衣闲坐养幽情。\n秋庭不埽携藤杖，闲蹋梧桐黄叶行。",
        "dynasty": "唐",
        "collection_info": null
    },
    {
        "uuid": "3b50b7c233c5875b1d528d6b4aa0946f",
        "title": "秋暮郊居书怀",
        "author": "白居易",
        "content": "郊居人事少，昼卧对林峦。\n穷巷厌多雨，贫家愁早寒。\n葛衣秋未换，书卷病仍看。\n若问生涯计，前溪一钓竿。",
        "dynasty": "唐",
        "collection_info": null
    },
    {
        "uuid": "6a078fa268330549230966fa3971735c",
        "title": "为薛台悼亡",
        "author": "白居易",
        "content": "半死梧桐老病身，重泉一念一伤神。\n手携穉子夜归院，月冷空房不见人。",
        "dynasty": "唐",
        "collection_info": null
    },
    {
        "uuid": "def974478e174f18f9091246bbd13d29",
        "title": "途中寒食",
        "author": "白居易",
        "content": "路傍寒食行人尽，独占春愁在路旁。\n马上垂鞭愁不语，风吹百草野田香。",
        "dynasty": "唐",
        "collection_info": null
    },
    {
        "uuid": "079515fd65ef2531c66d4ce3e4b41659",
        "title": "题流沟寺古松",
        "author": "白居易",
        "content": "烟叶葱茏苍麈尾，霜皮剥落紫龙鳞。\n欲知松老看尘壁，死却题诗几许人。",
        "dynasty": "唐",
        "collection_info": null
    },
    {
        "uuid": "6a67d8b6f48ea3ba6c0ce4a116145a17",
        "title": "感月悲逝者",
        "author": "白居易",
        "content": "存亡感月一潸然，月色今宵似往年。\n何处曾经同望月？樱桃树下后堂前。",
        "dynasty": "唐",
        "collection_info": null
    },
    {
        "uuid": "a06b310b20d4b96366fc42e03c7ff9f9",
        "title": "代邻叟言怀",
        "author": "白居易",
        "content": "人生何事心无定，宿昔如今意不同。\n宿昔愁身不得老，如今恨作白头翁。",
        "dynasty": "唐",
        "collection_info": null
    },
    {
        "uuid": "59189b0b61b9fdefb1b3a1fba4d5ee2f",
        "title": "自河南经乱关内阻饥兄弟离散各在一处因望月有感聊书所怀寄上浮梁大兄于潜七兄乌江十五兄兼示符离及下邽弟妹",
        "author": "白居易",
        "content": "时难年饥世业空，弟兄羇旅各西东。\n田园寥落干戈后，骨肉流离道路中。\n弔影分为千里鴈，辞根散作九秋蓬。\n共看明月应垂泪，一夜乡心五处同。",
        "dynasty": "唐",
        "collection_info": null
    },
    {
        "uuid": "b9473bae7cb41b9cc2e0abb24605e159",
        "title": "长安早春旅怀",
        "author": "白居易",
        "content": "轩车歌吹諠都邑，中有一人向隅立。\n夜深明月卷帘愁，日暮青山望乡泣。\n风吹新绿草芽坼，雨洒轻黄柳条湿。\n此生知负少年春，不展愁眉欲三十。",
        "dynasty": "唐",
        "collection_info": null
    },
    {
        "uuid": "c648584c8c0755c18113057c95e8e5c2",
        "title": "寒闺夜",
        "author": "白居易",
        "content": "夜半衾裯冷，孤眠懒未能。\n笼香销尽火，巾泪滴成冰。\n为惜影相伴，通宵不灭灯。",
        "dynasty": "唐",
        "collection_info": null
    },
    {
        "uuid": "0b2b3107cb8f8f7054f1d1cdbb61e4fd",
        "title": "寄湘灵",
        "author": "白居易",
        "content": "泪眼凌寒冻不流，每经高处即迴头。\n遥知别后西楼上，应凭阑干独自愁。",
        "dynasty": "唐",
        "collection_info": null
    },
    {
        "uuid": "4fec7ca27855ba249466aa229955c073",
        "title": "冬至宿杨梅馆",
        "author": "白居易",
        "content": "十一月中长至夜，三千里外远行人。\n若为独宿杨梅馆，冷枕单床一病身。",
        "dynasty": "唐",
        "collection_info": null
    },
    {
        "uuid": "e223326b5b5186490469bdca7e5b0b6a",
        "title": "临江送夏瞻",
        "author": "白居易",
        "content": "悲君老别我霑巾，七十无家万里身。\n愁见舟行风又起，白头浪裏白头人。",
        "dynasty": "唐",
        "collection_info": null
    },
    {
        "uuid": "8559bc9573b5208bb282918e99ee15f3",
        "title": "冬夜示敏巢",
        "author": "白居易",
        "content": "炉火欲销灯欲尽，夜长相对百忧生。\n他时诸处重相见，莫忘今宵灯下情。",
        "dynasty": "唐",
        "collection_info": null
    },
    {
        "uuid": "f33372a5738b70b03f163b7782a80397",
        "title": "客中守岁",
        "author": "白居易",
        "content": "守岁尊无酒，思乡泪满巾。\n始知为客苦，不及在家贫。\n畏老偏惊节，防愁预恶春。\n故园今夜裏，应念未归人。",
        "dynasty": "唐",
        "collection_info": null
    },
    {
        "uuid": "50ed504203100fb0a07f1e4d0f049793",
        "title": "问淮水",
        "author": "白居易",
        "content": "自嗟名利客，扰扰在人间。\n何事长淮水，东流亦不闲。",
        "dynasty": "唐",
        "collection_info": null
    },
    {
        "uuid": "e012f30d28c85df3597d01e1cdcb12eb",
        "title": "宿樟亭驿",
        "author": "白居易",
        "content": "夜半樟亭驿，愁人起望乡。\n月明何所见，潮水白茫茫。",
        "dynasty": "唐",
        "collection_info": null
    },
    {
        "uuid": "12832ddbb9cde33ea36906793fba10b2",
        "title": "及第后忆旧山",
        "author": "白居易",
        "content": "偶献子虚登上第，却吟招隐忆中林。\n春萝秋桂莫惆怅，纵有浮名不繫心。",
        "dynasty": "唐",
        "collection_info": null
    },
    {
        "uuid": "2afc6ac66ac04ec052bc10bcf5ba74c4",
        "title": "题李次云窗竹",
        "author": "白居易",
        "content": "不用裁为鸣凤管，不须截作钓鱼竿。\n千花百草凋零后，留向纷纷雪裏看。",
        "dynasty": "唐",
        "collection_info": null
    },
    {
        "uuid": "2e0e8e8fce8b8153d686ca3695c4c313",
        "title": "花下自劝酒",
        "author": "白居易",
        "content": "酒醆酌来须满满，花枝看即落纷纷。\n莫言三十是年少，百岁三分已一分。",
        "dynasty": "唐",
        "collection_info": null
    },
    {
        "uuid": "37f30172dc83b252f75d888f9e2a0231",
        "title": "题李十一东亭",
        "author": "白居易",
        "content": "相思夕上松台立，蛩思蝉声满耳秋。\n惆怅东亭风月好，主人今夜在鄜州。",
        "dynasty": "唐",
        "collection_info": null
    },
    {
        "uuid": "e66e0d8dddc383bbf96517ac68bc7e5f",
        "title": "春村",
        "author": "白居易",
        "content": "二月村园暖，桑间戴胜飞。\n农夫舂旧谷，蚕妾捣新衣。\n牛马因风远，鸡豚过社稀。\n黄昏林下路，鼓笛赛神归。",
        "dynasty": "唐",
        "collection_info": null
    },
    {
        "uuid": "2abea37f95a37b8ddb3948550d550714",
        "title": "题施山人野居",
        "author": "白居易",
        "content": "得道应无着，谋生亦不妨。\n春泥秧稻暖，夜火焙茶香。\n水巷风尘少，松斋日月长。",
        "dynasty": "唐",
        "collection_info": null
    },
    {
        "uuid": "0081629775f77343d4d10001c1959320",
        "title": "翰林中送独孤二十七起居罢职出院",
        "author": "白居易",
        "content": "碧落留云住，青冥放鹤还。\n银台向南路，从此到人间。",
        "dynasty": "唐",
        "collection_info": null
    },
    {
        "uuid": "2b8c18af3331ce233658eb7ff1b6ae89",
        "title": "重寻杏园",
        "author": "白居易",
        "content": "忽忆芳时频酩酊，却寻醉处重裴回。\n杏花结子春深后，谁解多情又独来。",
        "dynasty": "唐",
        "collection_info": null
    },
    {
        "uuid": "cd47b917525e4d26035885371a023c88",
        "title": "曲江独行",
        "author": "白居易",
        "content": "独来独去何人识，廐马朝衣野客心。\n闲爱无风水边坐，杨花不动树阴阴。",
        "dynasty": "唐",
        "collection_info": null
    },
    {
        "uuid": "db6e5025d91cb85c88f54bc61b109a06",
        "title": "同李十一醉忆元九",
        "author": "白居易",
        "content": "花时同醉破春愁，醉折花枝当酒筹。\n忽忆故人天际去，计程今日到凉州。",
        "dynasty": "唐",
        "collection_info": null
    },
    {
        "uuid": "f9d9e49d5917921c69a3bd8eff519ec1",
        "title": "同钱员外题绝粮僧巨川",
        "author": "白居易",
        "content": "三十年来坐对山，唯将无事化人间。\n斋时往往闻钟笑，一食何如不食闲。",
        "dynasty": "唐",
        "collection_info": null
    },
    {
        "uuid": "3fb6e5894fda11aa9c8e0a5de9bc1f58",
        "title": "绝句代书赠钱员外",
        "author": "白居易",
        "content": "欲寻秋景闲行去，君病多慵我兴孤。\n可惜今朝山最好，强能骑马出来无。",
        "dynasty": "唐",
        "collection_info": null
    },
    {
        "uuid": "b133e9769292d2ad511b6ab8c791dc3c",
        "title": "晚秋有怀郑中旧隐",
        "author": "白居易",
        "content": "天高风袅袅，乡思绕关河。\n寥落归山梦，殷勤采蕨歌。\n病添心寂寞，愁人鬓蹉跎。\n晚树蝉鸣少，秋阶日上多。\n长闲羡云鹤，久别媿烟萝。\n其奈丹墀上，君恩未报何。",
        "dynasty": "唐",
        "collection_info": null
    },
    {
        "uuid": "82a135bc7bb18903b1e42c6b3eea00a4",
        "title": "禁中九日对菊花酒忆元九",
        "author": "白居易",
        "content": "赐酒盈杯谁共持，宫花满把独相思。\n相思只傍花边立，尽日吟君咏菊诗。",
        "dynasty": "唐",
        "collection_info": null
    },
    {
        "uuid": "77763eda54ea00821fe79756466c74d6",
        "title": "送王十八归山寄题仙游寺",
        "author": "白居易",
        "content": "曾于太白峰前住，数到仙游寺裏来。\n黑水澄时潭底出，白云破处洞门开。\n林间暖酒烧红叶，石上题诗埽绿苔。\n惆怅旧游那復到，菊花时节羡君迴。",
        "dynasty": "唐",
        "collection_info": null
    },
    {
        "uuid": "fd41d54b8e2c38ef454477514e3f3c82",
        "title": "荅张籍因以代书",
        "author": "白居易",
        "content": "怜君马瘦衣裘薄，许到江东访鄙夫。\n今日正闲天又暖，可能扶病暂来无。",
        "dynasty": "唐",
        "collection_info": null
    },
    {
        "uuid": "39bc28b73f192f7e17c9c68830b07179",
        "title": "曲江早春",
        "author": "白居易",
        "content": "曲江柳条渐无力，杏园伯劳初有声。\n可怜春浅游人少，好傍池边下马行。",
        "dynasty": "唐",
        "collection_info": null
    },
    {
        "uuid": "c52f079d861f69c7191a3e03c87ae520",
        "title": "见元九悼亡诗因以此寄",
        "author": "白居易",
        "content": "夜泪闇销明月幌，春肠遥断牡丹庭。\n人间此病治无药，唯有楞伽四卷经。",
        "dynasty": "唐",
        "collection_info": null
    },
    {
        "uuid": "2ece4ba549b2daae5597bcdaaaa34cf8",
        "title": "寒食夜",
        "author": "白居易",
        "content": "无月无灯寒食夜，夜深犹立闇花前。\n忽因时节惊年几，四十如今欠一年。",
        "dynasty": "唐",
        "collection_info": null
    },
    {
        "uuid": "a378f5f78e6509b013c0b9ce9fcad285",
        "title": "杏园花落时招钱员外同醉",
        "author": "白居易",
        "content": "花园欲去去应迟，正是风吹狼藉时。\n近西数树犹堪醉，半落春风半在枝。",
        "dynasty": "唐",
        "collection_info": null
    },
    {
        "uuid": "2a623b41a8960f3d31fd1356b906b2c3",
        "title": "重题西明寺牡丹",
        "author": "白居易",
        "content": "往年君向东都去，曾叹花时君未迴。\n今年况作江陵别，惆怅花前又独来。\n只愁离别长如此，不道明年花不开。",
        "dynasty": "唐",
        "collection_info": null
    },
    {
        "uuid": "af55efc457412a4dbe4e90d36fa5560a",
        "title": "同钱员外禁中夜直",
        "author": "白居易",
        "content": "宫漏三声知半夜，好风凉月满松筠。\n此时闲坐寂无语，药树影中唯两人。",
        "dynasty": "唐",
        "collection_info": null
    },
    {
        "uuid": "155fa46eb943b8327518b833aa15df03",
        "title": "禁中夜作书与元九",
        "author": "白居易",
        "content": "心绪万端书两纸，欲封重读意迟迟。\n五声宫漏初鸣夜，一点窗灯欲灭时。",
        "dynasty": "唐",
        "collection_info": null
    },
    {
        "uuid": "7b0300c3c723435e8e0de46f46e91035",
        "title": "八月十五日夜禁中独直对月忆元九",
        "author": "白居易",
        "content": "银台金阙夕沈沈，独宿相思在翰林。\n三五夜中新月色，二千里外故人心。\n渚宫东面烟波冷，浴殿西头钟漏深。\n犹恐清光不同见，江陵卑湿足秋阴。",
        "dynasty": "唐",
        "collection_info": null
    },
    {
        "uuid": "8c7e932ddfd8714b16a75442ab8f5ad5",
        "title": "寄陈式五兄",
        "author": "白居易",
        "content": "年来白髮两三茎，忆别君时髭未生。\n惆怅料君应满鬓，当初是我十年兄。",
        "dynasty": "唐",
        "collection_info": null
    },
    {
        "uuid": "b3341eec295fb0455a7497fe6d040627",
        "title": "庾顺之以紫霞绮远赠以诗荅之",
        "author": "白居易",
        "content": "千里故人心郑重，一端香绮紫氛氲。\n开缄日映晚霞色，满幅风生秋水纹。\n为褥欲裁怜叶破，制裘将翦惜花分。\n不如缝作合欢被，寤寐相思如对君。",
        "dynasty": "唐",
        "collection_info": null
    },
    {
        "uuid": "3b8ee758ee07cbc10d010fe1e02a4266",
        "title": "送元八归凤翔",
        "author": "白居易",
        "content": "莫道岐州三日程，其如风雪一身行。\n与君况是经年别，暂到城来又出城。",
        "dynasty": "唐",
        "collection_info": null
    },
    {
        "uuid": "7fb10d30f26f10195581953484277f29",
        "title": "雨雪放朝因怀微之",
        "author": "白居易",
        "content": "归骑纷纷满九衢，放朝三日为泥涂。\n不知雨雪江陵府，今日排衙得免无。",
        "dynasty": "唐",
        "collection_info": null
    },
    {
        "uuid": "287b8eed92b091c5018a34c1316c8c5e",
        "title": "咏怀",
        "author": "白居易",
        "content": "岁去年来尘土中，眼看变作白头翁。\n如何办得归山计，两顷村田一亩宫。",
        "dynasty": "唐",
        "collection_info": null
    },
    {
        "uuid": "ba1a35f180e747fa8a0c308a7076d2fe",
        "title": "闻微之江陵卧病以大通中散碧腴垂云膏寄之因题四韵",
        "author": "白居易",
        "content": "已题一帖红消散，又封一合碧云英。\n凭人寄向江陵去，道路迢迢一月程。\n未必能治江上瘴，且图遥慰病中情。\n到时想得君拈得，枕上开看眼暂明。",
        "dynasty": "唐",
        "collection_info": null
    },
    {
        "uuid": "0047d299426ab58004bc3e3dd623173a",
        "title": "酬钱员外雪中见寄",
        "author": "白居易",
        "content": "松雪无尘小院寒，闭门不似住长安。\n烦君想我看心坐，报道心空无可看。",
        "dynasty": "唐",
        "collection_info": null
    },
    {
        "uuid": "02f01b4712e967bdadf678b74ed6eb20",
        "title": "重酬钱员外",
        "author": "白居易",
        "content": "雪中重寄雪山偈，问荅殷勤四句中。\n本立空名缘破妄，若能无妄亦无空。",
        "dynasty": "唐",
        "collection_info": null
    },
    {
        "uuid": "3f76ae21d1ed02ae108002b80df2ec10",
        "title": "独酌忆微之",
        "author": "白居易",
        "content": "独酌花前醉忆君，与君春别又逢春。\n惆怅银杯来处重，不曾盛酒劝闲人。",
        "dynasty": "唐",
        "collection_info": null
    },
    {
        "uuid": "f39d9af0e72f04db69bb8480072fb7d7",
        "title": "微之宅残牡丹",
        "author": "白居易",
        "content": "残红零落无人赏，雨打风摧花不全。\n诸处见时犹怅望，况当元九小亭前。",
        "dynasty": "唐",
        "collection_info": null
    },
    {
        "uuid": "22ddf449e73720dd3393942159cb7217",
        "title": "新磨镜",
        "author": "白居易",
        "content": "衰容常晚栉，秋镜偶新磨。\n一与清光对，方知白髮多。\n鬓毛从幻化，心地付头陀。\n任意浑成雪，其如似梦何。",
        "dynasty": "唐",
        "collection_info": null
    },
    {
        "uuid": "0676f3b98870304ab8e731d8ef49b2fb",
        "title": "感髮落",
        "author": "白居易",
        "content": "昔日愁头白，谁知未白衰。\n眼看应落尽，无可变成丝。",
        "dynasty": "唐",
        "collection_info": null
    },
    {
        "uuid": "95113a5ef7153f48d2d2b3a76c0ad82d",
        "title": "八月十五日夜闻崔大员外翰林独直对酒玩月因怀禁中清景偶题是诗",
        "author": "白居易",
        "content": "秋月高悬空碧外，仙郎静玩禁闱间。\n岁中唯有今宵好，海内无如此地闲。\n皓色分明双阙牓，清光深到九门关。\n遥闻独醉还惆怅，不见金波照玉山。",
        "dynasty": "唐",
        "collection_info": null
    },
    {
        "uuid": "c110b78aff24169fbdb53b6fab8415b5",
        "title": "酬王十八见寄",
        "author": "白居易",
        "content": "秋思太白峰头雪，晴忆仙游洞口云。\n未报皇恩归未得，惭君为寄北山文。",
        "dynasty": "唐",
        "collection_info": null
    },
    {
        "uuid": "6c7495199ddd59e3411d58c1292b463b",
        "title": "立春日酬钱员外曲江同行见赠",
        "author": "白居易",
        "content": "下直遇春日，垂鞭出禁闱。\n两人携手语，十里看山归。\n柳色早黄浅，水文新绿微。\n风光向晚好，车马近南稀。\n机尽笑相顾，不惊鸥鹭飞。",
        "dynasty": "唐",
        "collection_info": null
    },
    {
        "uuid": "9c204480d949e43016acded2f402e5e5",
        "title": "和钱员外青龙寺上方望旧山",
        "author": "白居易",
        "content": "旧峰松雪旧溪云，怅望今朝遥属君。\n共道使臣非俗吏，南山莫动北山文。",
        "dynasty": "唐",
        "collection_info": null
    },
    {
        "uuid": "9962c62ac6c5170feeb749d7736a75dd",
        "title": "宴周皓大夫光福宅",
        "author": "白居易",
        "content": "何处风光最可怜？妓堂阶下砌台前。\n轩车拥路光照地，丝管入门声沸天。\n绿蕙不香饶桂酒，红樱无色让花钿。\n野人不敢求他事，唯借泉声伴醉眠。",
        "dynasty": "唐",
        "collection_info": null
    },
    {
        "uuid": "74f7809d569fd8f8fea9ecd6cc7ccaa7",
        "title": "晚秋夜",
        "author": "白居易",
        "content": "碧空溶溶月华静，月裏愁人弔孤影。\n花开残菊傍疎篱，叶下衰桐落寒井。\n塞鸿飞急觉秋尽，邻鸡鸣迟知夜永。\n凝情不语空所思，风吹白露衣裳冷。",
        "dynasty": "唐",
        "collection_info": null
    },
    {
        "uuid": "c6c61746b65176accf14ff4fac9dbde4",
        "title": "惜牡丹花二首 一",
        "author": "白居易",
        "content": "惆怅阶前红牡丹，晚来唯有两枝残。\n明朝风起应吹尽，夜惜衰红把火看。",
        "dynasty": "唐",
        "collection_info": null
    },
    {
        "uuid": "319f6fbe81c817df65d8879e85425ce0",
        "title": "惜牡丹花二首 二",
        "author": "白居易",
        "content": "寂寞萎红低向雨，离披破艳散随风。\n晴明落地犹惆怅，何况飘零泥土中。",
        "dynasty": "唐",
        "collection_info": null
    },
    {
        "uuid": "074b94845d022106f3652155db9262f0",
        "title": "荅元奉礼同宿见赠",
        "author": "白居易",
        "content": "相逢俱叹不闲身，直日常多斋日频。\n晓鼓一声分散去，明朝风景属何人。",
        "dynasty": "唐",
        "collection_info": null
    },
    {
        "uuid": "0dda1d892d5bf7231ae8fdb0b67f84bb",
        "title": "荅马侍御见赠",
        "author": "白居易",
        "content": "谬入金门侍玉除，烦君问我意何如。\n蟠木讵堪明主用，笼禽徒与故人疎。\n苑花似雪同随辇，宫月如眉伴直庐。\n浅薄求贤思自代，嵇康莫寄绝交书。",
        "dynasty": "唐",
        "collection_info": null
    },
    {
        "uuid": "a4784285d4a6f827f242bd7325d294c1",
        "title": "上巳日恩赐曲江宴会即事",
        "author": "白居易",
        "content": "赐欢仍许醉，此会兴如何。\n翰苑主恩重，曲江春意多。\n花低羞艳妓，莺散让清歌。\n共道升平乐，元和胜永和。",
        "dynasty": "唐",
        "collection_info": null
    },
    {
        "uuid": "fe3f386a0b1dde2f363d93b8c1544e77",
        "title": "夜惜禁中桃花因怀钱员外",
        "author": "白居易",
        "content": "前日归时花正红，今夜宿时枝半空。\n坐惜残芳君不见，风吹狼藉月明中。",
        "dynasty": "唐",
        "collection_info": null
    },
    {
        "uuid": "5fa7fde35fb0f5f3d77a8e716887768a",
        "title": "和钱员外早冬玩禁中新菊",
        "author": "白居易",
        "content": "禁署寒气迟，孟冬菊初坼。\n新黄间繁绿，烂若金照碧。\n仙郎小隐日，心似陶彭泽。\n秋怜潭上看，日惯篱边摘。\n今来此地赏，野意潜自适。\n金马门内花，玉山峰下客。\n寒芳引清句，吟玩烟景夕。\n赐酒色偏宜，握兰香不敌。\n凄凄百卉死，岁晚冰霜积。\n唯有此花开，殷勤助君惜。",
        "dynasty": "唐",
        "collection_info": null
    },
    {
        "uuid": "c82be0d9f56413fc657f3369d6545dc4",
        "title": "荅刘戒之早秋别墅见寄",
        "author": "白居易",
        "content": "凉风木槿篱，暮雨槐花枝。\n幷起新秋思，为得故人诗。\n避地鸟择木，升朝鱼在池。\n城中与山下，喧静闇相思。",
        "dynasty": "唐",
        "collection_info": null
    },
    {
        "uuid": "8ba42d39733ed42c11aeb9ddde10c1df",
        "title": "凉夜有怀",
        "author": "白居易",
        "content": "念别感时节，早蛩闻一声。\n风帘夜凉入，露簟秋意生。\n灯尽梦初罢，月斜天未明。\n闇凝无限思，起傍药阑行。",
        "dynasty": "唐",
        "collection_info": null
    },
    {
        "uuid": "d848a9b27683beceb94f58d2cd2b0184",
        "title": "秋思",
        "author": "白居易",
        "content": "病眠夜少梦，闲立秋多思。\n寂寞余雨晴，萧条早寒至。\n鸟栖红叶树，月照青苔地。\n何况镜中年，又过三十二。",
        "dynasty": "唐",
        "collection_info": null
    },
    {
        "uuid": "4ebe67d971f47e69b1dabe2f1e53abf6",
        "title": "禁中闻蛩",
        "author": "白居易",
        "content": "悄悄禁门闭，夜深无月明。\n西窗独闇坐，满耳新蛩声。",
        "dynasty": "唐",
        "collection_info": null
    },
    {
        "uuid": "ce993e56380c4dea85a3d20d3310cab3",
        "title": "秋虫",
        "author": "白居易",
        "content": "切切闇窗下，喓喓深草裏。\n秋天思妇心，雨夜愁人耳。",
        "dynasty": "唐",
        "collection_info": null
    },
    {
        "uuid": "8c2fdac5a13364b79f7ee83d3b8991a3",
        "title": "赠别宣上人",
        "author": "白居易",
        "content": "上人处世界，清净何所似。\n似彼白莲花，在水不着水。\n性真悟泡幻，行洁离尘滓。\n修道来几时，身心俱到此。\n嗟余牵世网，不得长依止。\n离念与碧云，秋来朝夕起。",
        "dynasty": "唐",
        "collection_info": null
    },
    {
        "uuid": "e82f6fd615d51a4b5ba708b954432539",
        "title": "春夜喜雪有怀王二十二",
        "author": "白居易",
        "content": "夜雪有佳趣，幽人出书帷。\n微寒生枕席，轻素对阶墀。\n坐罢楚弦曲，起吟班扇诗。\n明宜灭烛后，净爱褰帘时。\n窗引曙色早，庭销春气迟。\n山阴应有兴，不卧待徽之。",
        "dynasty": "唐",
        "collection_info": null
    },
    {
        "uuid": "2918f33ce548cba5573fef7712f66be9",
        "title": "酬和元九东川路诗十二首 骆口驿旧题诗",
        "author": "白居易",
        "content": "拙诗在壁无人爱，鸟污苔侵文字残。\n唯有多情元侍御，绣衣不惜拂尘看。",
        "dynasty": "唐",
        "collection_info": null
    },
    {
        "uuid": "539f2accabfa517ae48eff6eaec9e94f",
        "title": "酬和元九东川路诗十二首 南秦雪",
        "author": "白居易",
        "content": "往岁曾为西邑吏，惯从骆口到南秦。\n三时云冷多飞雪，二月山寒少有春。\n我思旧事犹惆怅，君作初行定苦辛。\n任赖愁猨寒不叫，若闻猨叫更愁人。",
        "dynasty": "唐",
        "collection_info": null
    },
    {
        "uuid": "53a0d89c712f935dbe7e2af43ed6ba21",
        "title": "酬和元九东川路诗十二首 山枇杷花二首 一",
        "author": "白居易",
        "content": "万重青嶂蜀门口，一树红花山顶头。\n春尽忆家归未得，低红如解替君愁。",
        "dynasty": "唐",
        "collection_info": null
    },
    {
        "uuid": "a92ceb9afe29afe6016b2e7e7c46ef4a",
        "title": "酬和元九东川路诗十二首 山枇杷花二首 二",
        "author": "白居易",
        "content": "叶如帬色碧绡浅，花似芙蓉红粉轻。\n若使此花兼解语，推囚御史定违程。",
        "dynasty": "唐",
        "collection_info": null
    },
    {
        "uuid": "e90721e6930d20d527a3e455e98a5ae0",
        "title": "酬和元九东川路诗十二首 江楼月",
        "author": "白居易",
        "content": "嘉陵江曲曲江池，明月虽同人别离。\n一宵光景潜相忆，两地阴晴远不知。\n谁料江边怀我夜，正当池畔望君时。\n今朝共语方同悔，不解多情先寄诗。",
        "dynasty": "唐",
        "collection_info": null
    },
    {
        "uuid": "4b104556b99e69230d2c4070c100bad5",
        "title": "酬和元九东川路诗十二首 亚枝花",
        "author": "白居易",
        "content": "山邮花木似平阳，愁杀多情骢马郎。\n还似升平池畔坐，低头向水自看妆。",
        "dynasty": "唐",
        "collection_info": null
    },
    {
        "uuid": "d7babb1c0d042726ce59452d36e9d47a",
        "title": "酬和元九东川路诗十二首 江上笛",
        "author": "白居易",
        "content": "江上何人夜吹笛，声声似忆故园春。\n此时闻者堪头白，况是多愁少睡人。",
        "dynasty": "唐",
        "collection_info": null
    },
    {
        "uuid": "60ab1e3077b30e98079747da6e0bcdda",
        "title": "酬和元九东川路诗十二首 嘉陵夜有怀二首 一",
        "author": "白居易",
        "content": "露湿墙花春意深，西廊月上半床阴。\n怜君独卧无言语，唯我知君此夜心。",
        "dynasty": "唐",
        "collection_info": null
    },
    {
        "uuid": "9a78f55ce04effb29855a09fe235a13a",
        "title": "酬和元九东川路诗十二首 嘉陵夜有怀二首 二",
        "author": "白居易",
        "content": "不明不暗胧胧月，不暖不寒慢慢风。\n独卧空床好天气，平明闲事到心中。",
        "dynasty": "唐",
        "collection_info": null
    },
    {
        "uuid": "dfbc41e520b37788fffe8d42da64f419",
        "title": "酬和元九东川路诗十二首 夜深行",
        "author": "白居易",
        "content": "百牢关外夜行客，三殿角头宵直人。\n莫道近臣胜远使，其如同是不闲身。",
        "dynasty": "唐",
        "collection_info": null
    },
    {
        "uuid": "6459a8496ca18589a919ffaa2b66c35b",
        "title": "酬和元九东川路诗十二首 望驿台",
        "author": "白居易",
        "content": "靖安宅裏当窗柳，望驿台前扑地花。\n两处春光同日尽，居人思客客思家。",
        "dynasty": "唐",
        "collection_info": null
    },
    {
        "uuid": "15d55eb79526205fcb9833cc435f0fe9",
        "title": "酬和元九东川路诗十二首 江岸棃花",
        "author": "白居易",
        "content": "棃花有思缘和叶，一树江头恼杀君。\n最似孀闺少年妇，白妆素袖碧纱帬。",
        "dynasty": "唐",
        "collection_info": null
    },
    {
        "uuid": "f4389fbefffda0d6180d27bb1698a949",
        "title": "荅谢家最小偏怜女",
        "author": "白居易",
        "content": "嫁得梁鸿六七年，耽书爱酒日高眠。\n雨荒春圃唯生草，雪压朝厨未有烟。\n身病忧来缘女少，家贫忘却为夫贤。\n谁知厚俸今无分，枉向秋风吹纸钱。",
        "dynasty": "唐",
        "collection_info": null
    },
    {
        "uuid": "bae0e7ff3d22b4bd99d2ef928e5ba935",
        "title": "荅骑马入空台",
        "author": "白居易",
        "content": "君入空台去，朝往暮还来。\n我入泉台去，泉门无復开。\n鳏夫任繫职，穉女未胜哀。\n寂寞咸阳道，家人覆墓迴。",
        "dynasty": "唐",
        "collection_info": null
    },
    {
        "uuid": "23aa5a4d3f4dd3b120161de5562bce4d",
        "title": "荅山驿梦",
        "author": "白居易",
        "content": "入君旅梦来千里，闭我幽魂欲二年。\n莫忘平生行坐处，后堂阶下竹丛前。",
        "dynasty": "唐",
        "collection_info": null
    },
    {
        "uuid": "eedd1bf731ad426c144cc0fd5a03e2d6",
        "title": "和元九与吕二同宿话旧感赠",
        "author": "白居易",
        "content": "见君新赠吕君诗，忆得同年行乐时。\n争入杏园齐马首，潜过柳曲鬬蛾眉。\n八人云散俱游宦，七度花开尽别离。\n闻道秋娘犹且在，至今时復问微之。",
        "dynasty": "唐",
        "collection_info": null
    },
    {
        "uuid": "8af28bc9d2d03dffe30c39c76cfa0a33",
        "title": "忆元九",
        "author": "白居易",
        "content": "渺渺江陵道，相思远不知。\n近来文卷裏，半是忆君诗。",
        "dynasty": "唐",
        "collection_info": null
    },
    {
        "uuid": "bf757ed3c2e9fd01d99a677e69e2c329",
        "title": "萧员外寄新蜀茶",
        "author": "白居易",
        "content": "蜀茶寄到但惊新，渭水煎来始觉珍。\n满瓯似乳堪持玩，况是春深酒渴人。",
        "dynasty": "唐",
        "collection_info": null
    },
    {
        "uuid": "c905e41404d8921f569aceebca201eeb",
        "title": "寄上大兄",
        "author": "白居易",
        "content": "秋鸿过尽无书信，病戴纱巾强出门。\n独上荒台东北望，日西愁立到黄昏。",
        "dynasty": "唐",
        "collection_info": null
    },
    {
        "uuid": "0c911f8d71348e8c66017edb6e89a57b",
        "title": "病中哭金銮子",
        "author": "白居易",
        "content": "岂料吾方病，飜悲汝不全。\n卧惊从枕上，扶哭就灯前。\n有女诚为累，无儿岂免怜。\n病来纔十日，养得已三年。\n慈泪随声迸，悲肠遇物牵。\n故衣犹架上，残药尚头边。\n送出深村巷，看封小墓田。\n莫言三里地，此别是终天。",
        "dynasty": "唐",
        "collection_info": null
    },
    {
        "uuid": "0d494faaa847c70370ba4cc9f364eba5",
        "title": "寄内",
        "author": "白居易",
        "content": "条桑初绿即为别，柿叶半红犹未归。\n不如村妇知时节，解为田夫秋捣衣。",
        "dynasty": "唐",
        "collection_info": null
    },
    {
        "uuid": "859a450a27d2dd4a9c9a06d9c04040d4",
        "title": "病气",
        "author": "白居易",
        "content": "自知气发每因情，情在何由气得平。\n若问病根深与浅，此身应与病齐生。",
        "dynasty": "唐",
        "collection_info": null
    },
    {
        "uuid": "a52a7de5a7e68510a7226ba887c67d53",
        "title": "叹元九",
        "author": "白居易",
        "content": "不入城门来五载，同时班列尽官高。\n何人牢落犹依旧，唯有江陵元士曹。",
        "dynasty": "唐",
        "collection_info": null
    },
    {
        "uuid": "3f7608a3f2b53cb9139805052b28bee2",
        "title": "眼暗",
        "author": "白居易",
        "content": "早年勤倦看书苦，晚岁悲伤出泪多。\n眼损不知都自取，病成方悟欲如何。\n夜昏乍似灯将灭，朝闇长疑镜未磨。\n千药万方治不得，唯应闭目学头陀。",
        "dynasty": "唐",
        "collection_info": null
    },
    {
        "uuid": "771dc71153e22697c998301fd765dd91",
        "title": "得袁相书",
        "author": "白居易",
        "content": "谷苗深处一农夫，面黑头斑手把锄。\n何意使人犹识我，就田来送相公书。",
        "dynasty": "唐",
        "collection_info": null
    },
    {
        "uuid": "3835c7aa13a2a4039ba7349587f0c135",
        "title": "病中作",
        "author": "白居易",
        "content": "病来城裏诸亲故，厚薄亲疎心总知。\n唯有蔚章于我分，深于同在翰林时。",
        "dynasty": "唐",
        "collection_info": null
    },
    {
        "uuid": "449adfc8adf05e2d812f6742fe55489a",
        "title": "感化寺见元九刘三十二题名处",
        "author": "白居易",
        "content": "微之谪去千余里，太白无来十一年。\n今日见名如见面，尘埃壁上破窗前。",
        "dynasty": "唐",
        "collection_info": null
    },
    {
        "uuid": "b161554240ccfb50a3cb13dbdc587ccd",
        "title": "游悟贞寺迴山下别张殷衡",
        "author": "白居易",
        "content": "世缘未了治不得，孤负青山心共知。\n愁君又入都门去，即是红尘满眼时。",
        "dynasty": "唐",
        "collection_info": null
    },
    {
        "uuid": "2c0f3796482eb4ca4040f9deaa44c830",
        "title": "村居寄张殷衡",
        "author": "白居易",
        "content": "金氏村中一病夫，生涯濩落性灵迂。\n唯看老子五千字，不蹋长安十二衢。\n药铫夜倾残酒暖，竹床寒取旧毡铺。\n闻君欲发江东去，能到茅庵访别无。",
        "dynasty": "唐",
        "collection_info": null
    },
    {
        "uuid": "5f5854f99aa9b4d35a7411eb4cddcaa8",
        "title": "病中得樊大书",
        "author": "白居易",
        "content": "荒村破屋经年卧，寂绝无人问病身。\n唯有东都樊着作，至今书信尚殷勤。",
        "dynasty": "唐",
        "collection_info": null
    },
    {
        "uuid": "5aebc5ddfade54c3ce41fc93f919bed8",
        "title": "开元九诗书卷",
        "author": "白居易",
        "content": "红笺白纸两三束，半是君诗半是书。\n经年不展缘身病，今日开看生蠹鱼。",
        "dynasty": "唐",
        "collection_info": null
    },
    {
        "uuid": "8ed227eff8fe1cbba43fa24375b15647",
        "title": "昼卧",
        "author": "白居易",
        "content": "抱枕无言语，空房独悄然。\n谁知尽日卧，非病亦非眠。",
        "dynasty": "唐",
        "collection_info": null
    },
    {
        "uuid": "830bb6b82a2cd57e0a139ecf89099314",
        "title": "夜坐",
        "author": "白居易",
        "content": "庭前尽日立到夜，灯下有时坐彻明。\n此情不语何人会，时復长吁一两声。",
        "dynasty": "唐",
        "collection_info": null
    },
    {
        "uuid": "8820593cd628551b455c191bce267f0e",
        "title": "暮立",
        "author": "白居易",
        "content": "黄昏独立佛堂前，满地槐花满树蝉。\n大抵四时心总苦，就中肠断是秋天。",
        "dynasty": "唐",
        "collection_info": null
    },
    {
        "uuid": "7968f29c25b72f0a2a76429af657a722",
        "title": "有感",
        "author": "白居易",
        "content": "绝弦与断丝，犹有却续时。\n唯有衷肠断，应无续得期。",
        "dynasty": "唐",
        "collection_info": null
    },
    {
        "uuid": "7d904262f6d901a16665ca6734918d3b",
        "title": "荅友问",
        "author": "白居易",
        "content": "似玉童颜尽，如霜病鬓新。\n莫惊身顿老，心更老于身。",
        "dynasty": "唐",
        "collection_info": null
    },
    {
        "uuid": "b149b262f3eb33e6d2272dedd19fd3fa",
        "title": "村夜",
        "author": "白居易",
        "content": "霜草苍苍虫切切，村南村北行人绝。\n独出前门望野田，月明荞麦花如雪。",
        "dynasty": "唐",
        "collection_info": null
    },
    {
        "uuid": "27fdf07b36e68d0cb08cfd3ebd6e1166",
        "title": "闻虫",
        "author": "白居易",
        "content": "暗虫唧唧夜绵绵，况是秋阴欲雨天。\n犹恐愁人暂得睡，声声移近卧床前。",
        "dynasty": "唐",
        "collection_info": null
    },
    {
        "uuid": "4136cfc397e5485d3b52a24ed76857e2",
        "title": "寒食夜有怀",
        "author": "白居易",
        "content": "寒食非长非短夜，春风不热不寒天。\n可怜时节堪相忆，何况无灯各早眠。",
        "dynasty": "唐",
        "collection_info": null
    },
    {
        "uuid": "5b35956546dad5513ac02593cac0c582",
        "title": "赠内",
        "author": "白居易",
        "content": "漠漠闇苔新雨地，微微凉露欲秋天。\n莫对月明思往事，损君颜色减君年。",
        "dynasty": "唐",
        "collection_info": null
    },
    {
        "uuid": "bc7b7f9159b868e2027a57f457f5a17e",
        "title": "得钱舍人书问眼疾",
        "author": "白居易",
        "content": "春来眼闇少心情，点尽黄连尚未平。\n唯得君书胜得药，开缄未读眼先明。",
        "dynasty": "唐",
        "collection_info": null
    },
    {
        "uuid": "b9a08b1e114694896e9056157ff3903d",
        "title": "还李十一马",
        "author": "白居易",
        "content": "传语李君劳寄马，病来唯着杖扶身。\n纵拟强骑无出处，却将牵与趁朝人。",
        "dynasty": "唐",
        "collection_info": null
    },
    {
        "uuid": "426887ad8da20601e66753fe92cb7b73",
        "title": "九日寄行简",
        "author": "白居易",
        "content": "摘得菊花携得酒，绕村骑马思悠悠。\n下邽田地平如掌，何处登髙望梓州。",
        "dynasty": "唐",
        "collection_info": null
    },
    {
        "uuid": "41c3be4e5a92d069ca986ccc7dc21f73",
        "title": "夜坐",
        "author": "白居易",
        "content": "斜月入前楹，迢迢夜坐情。\n梧桐上阶影，蟋蟀近床声。\n曙傍窗间至，秋从簟上生。\n感时因忆事，不寝到鸡鸣。",
        "dynasty": "唐",
        "collection_info": null
    },
    {
        "uuid": "6881ec105dadf784548bcd22f7a06ee3",
        "title": "村居二首 一",
        "author": "白居易",
        "content": "田园莽苍经春早，篱落萧条尽日风。\n若问经过谈笑者，不过田舍白头翁。",
        "dynasty": "唐",
        "collection_info": null
    },
    {
        "uuid": "030afb2dbc27fe448cef1ebd13b4e3ea",
        "title": "村居二首 二",
        "author": "白居易",
        "content": "门闭仍逢雪，厨寒未起烟。\n贫家重寥落，半为日高眠。",
        "dynasty": "唐",
        "collection_info": null
    },
    {
        "uuid": "e50971cf4a69d9cfa9b54d9bbe30a8bd",
        "title": "早春",
        "author": "白居易",
        "content": "雪散因和气，冰开得暖光。\n春销不得处，唯有鬓边霜。",
        "dynasty": "唐",
        "collection_info": null
    },
    {
        "uuid": "75b674b238cafc5d6f39b5c092b9f534",
        "title": "和梦游春诗一百韵",
        "author": "白居易",
        "content": "昔君梦游春，梦游仙山曲。\n怳若有所遇，似惬平生欲。\n因寻菖蒲水，渐入桃花谷。\n到一红楼家，爱之看不足。\n池流渡清泚，草嫩蹋绿蓐。\n门柳闇全低，檐樱红半熟。\n转行深深院，过尽重重屋。\n乌龙卧不惊，青鸟飞相逐。\n渐闻玉佩响，始辨珠履躅。\n遥见窗下人，娉婷十五六。\n霞光抱明月，莲艳开初旭。\n缥缈云雨仙，氛氲兰麝馥。\n风流薄梳洗，时世宽妆束。\n袖輭异文绫，裾轻单丝縠。\n裙腰银线压，梳掌金筐蹙。\n带襭紫蒲萄，袴花红石竹。\n凝情都未语，付意微相瞩。\n眉敛远山青，鬟低片云绿。\n帐牵翡翠带，被解鸳鸯幞。\n秀色似堪餐，秾华如可掬。\n半卷锦头席，斜铺绣腰褥。\n朱唇素指匀，粉汗红绵扑。\n心惊睡易觉，梦断魂难续。\n笼委独栖禽，劒分连理木。\n存诚期有感，誓志贞无黩。\n京洛八九春，未曾花裏宿。\n壮年徒自弃，佳会应无復。\n鸾歌不重闻，凤兆从兹卜。\n韦门女清贵，裴氏甥贤淑。\n罗扇夹花灯，金鞍攒绣毂。\n既倾南国貌，遂坦东床腹。\n刘阮心渐忘，潘杨意方睦。\n新修履信第，初食尚书禄。\n九酝备圣贤，八珍穷水陆。\n秦家重萧史，彦辅怜卫叔。\n朝馔馈独盘，夜醪倾百斛。\n亲宾盛辉赫，妓乐纷晔煜。\n宿醉纔解酲，朝欢俄枕曲。\n饮过君子争，令甚将军酷。\n酩酊歌鹧鸪，颠狂舞鸲鹆。\n月流春夜短，日下秋天速。\n谢傅隙过驹，萧娘风过烛。\n全凋蕣花折，半死梧桐秃。\n闇镜对孤鸾，哀弦留寡鹄。\n凄凄隔幽显，冉冉移寒燠。\n万事此时休，百身何处赎。\n提携小儿女，将领旧姻族。\n再入朱门行，一傍青楼哭。\n枥空无廐马，水涸失池[鹜]。\n摇落废井梧，荒凉故篱菊。\n莓苔上几阁，尘土生琴筑。\n舞榭缀蟏蛸，歌梁聚蝙蝠。\n嫁分红粉妾，卖散苍头仆。\n门客思彷徨，家人泣吚噢。\n心期正萧索，宦序仍拘跼。\n怀策入崤函，驱车辞郏鄏。\n逢时念既济，聚学思大畜。\n端详筮仕蓍，磨拭穿杨镞。\n始从讐校职，首中贤良目。\n一拔侍瑶墀，再升纡绣服。\n誓酬君王宠，愿使朝廷肃。\n密勿奏封章，清明操宪牍。\n鹰鞴中病下，豸角当邪触。\n纠谬静东周，申冤动南蜀。\n危言诋阍寺，直气忤钧轴。\n不忍曲作钩，乍能折为玉。\n扪心无媿畏，腾口有谤讟。\n只要明是非，何曾虞祸福。\n车摧太行路，劒落酆城狱。\n襄汉问修途，荆蛮指殊俗。\n谪为江府掾，遣事荆州牧。\n趋走谒麾幢，喧烦视鞭朴。\n簿书常自领，缧囚每亲鞫。\n竟日坐官曹，经旬旷休沐。\n宅荒渚宫草，马瘦畬田粟。\n薄俸等涓毫，微官同桎梏。\n月中照形影，天际辞骨肉。\n鹤病翅羽垂，兽穷爪牙缩。\n行看鬚间白，谁劝杯中绿。\n时伤大野麟，命问长沙鵩。\n夏梅山雨渍，秋瘴江云毒。\n巴水白茫茫，楚山青簇簇。\n吟君七十韵，是我心所蓄。\n既去诚莫追，将来幸前勖。\n欲除忧恼病，当取禅经读。\n须悟事皆空，无令念将属。\n请思游春梦，此梦何闪倏。\n艳色即空花，浮生乃焦谷。\n良姻在嘉偶，顷剋为单独。\n入仕欲荣身，须臾成黜辱。\n合者离之始，乐兮忧所伏。\n愁恨僧祇长，欢荣剎那促。\n觉悟因傍喻，迷执由当局。\n膏明诱闇蛾，阳焱奔痴鹿。\n贪为苦聚落，爱是悲林麓。\n水荡无明波，轮迴死生辐。\n尘应甘露洒，垢待醍醐浴。\n障要智灯烧，魔须慧刀戮。\n外熏性易染，内战心难衂。\n法句与心王，期君日三復。",
        "dynasty": "唐",
        "collection_info": null
    },
    {
        "uuid": "54d28062a6ca29d69d44db7beeae977c",
        "title": "王昭君二首 二",
        "author": "白居易",
        "content": "汉使却回凭寄语，黄金何日赎蛾眉。\n君王若问妾颜色，莫道不知宫裏时。",
        "dynasty": "唐",
        "collection_info": null
    },
    {
        "uuid": "c0a9413eb372b8dd907e92807a05731f",
        "title": "渭村退居寄礼部崔侍郎翰林钱舍人诗一百韵",
        "author": "白居易",
        "content": "圣代元和岁，闲居渭水阳。\n不才甘命舛，多幸遇时康。\n朝野分伦序，贤愚定否臧。\n重文疎卜式，尚少弃冯唐。\n由是推天运，从兹乐性场。\n笼禽放高翥，雾豹得深藏。\n世虑休相扰，身谋且自强。\n犹须务衣食，未免事农桑。\n薙草通三径，开田占一坊。\n昼扉扃白版，夜碓埽黄粱。\n隙地治场圃，闲时粪土疆。\n枳篱编刺夹，薤垄擘科秧。\n穑力嫌身病，农心愿岁穰。\n朝衣典杯酒，佩劒博牛羊。\n困倚栽松锸，饥提采蕨筐。\n引泉来后涧，移竹下前冈。\n生计虽勤苦，家资甚渺茫。\n尘埃常满甑，钱帛少盈囊。\n弟病仍扶杖，妻愁不出房。\n传衣念繿缕，举案笑糟糠。\n犬吠村胥闹，蝉鸣织妇忙。\n纳租看县贴，输粟问军仓。\n夕歇攀村树，秋行绕野塘。\n云容阴惨澹，月色冷悠扬。\n荞麦铺花白，棠棃间叶黄。\n早寒风摵摵，新霁月苍苍。\n园菜迎霜死，庭芜过雨荒。\n檐空愁宿燕，壁闇思啼螀。\n眼为看书损，肱因运甓伤。\n病骸浑似木，老鬓欲成霜。\n少睡知年长，端忧觉夜长。\n旧游多废忘，往事偶思量。\n忽忆烟霄路，常陪劒履行。\n登朝思检束，入阁学趋跄。\n命偶风云会，恩覃雨露霶。\n霑枯发枝叶，磨钝起锋铓。\n崔閤连镳骛，钱兄接翼翔。\n齐竽混韶夏，燕石厕琳琅。\n同日升金马，分宵直未央。\n共词加宠命，合表谢恩光。\n廐马骄初跨，天厨味始尝。\n朝晡颁饼饵，寒暑赐衣裳。\n对秉鹅毛笔，俱含鸡舌香。\n青缣衾薄絮，朱裏幕高张。\n昼食恆连案，宵眠每并床。\n差肩承诏旨，连署进封章。\n起草偏同视，疑文最共详。\n灭私容点窜，穷理析毫芒。\n便共输肝胆，何曾异肺肠。\n慎微参石奋，决密与张汤。\n禁闼青交琐，宫垣紫界墙。\n井阑排菡萏，檐瓦鬬鸳鸯。\n楼额题鳷鹊，池心浴凤凰。\n风枝万年动，温树四时芳。\n宿露凝金掌，晨晖上璧珰。\n砌筠涂绿粉，庭果滴红浆。\n晓从朝兴庆，春陪宴柏梁。\n传呼鞭索索，拜舞佩锵锵。\n仙仗环双阙，神兵闢两厢。\n火飜红尾斾，冰卓白竿枪。\n滉瀁经鱼藻，深沈近浴堂。\n分庭皆命妇，对院即储皇。\n贵主冠浮动，亲王辔闹装。\n金钿相照耀，朱紫间荧煌。\n毬簇桃花绮，歌巡竹叶觞。\n洼银中贵带，昂黛内人妆。\n赐禊东城下，颁酺曲水傍。\n尊罍分圣酒，妓乐借仙倡。\n浅酌看红药，徐吟把绿杨。\n宴迴过御陌，行歇入僧房。\n白鹿原东脚，青龙寺北廊。\n望春花景暖，避暑竹风凉。\n下直闲如社，寻芳醉似狂。\n有时还后到，无处不相将。\n鸡鹤初虽杂，萧兰久乃彰。\n来燕隗贵重，去鲁孔恓惶。\n聚散期难定，飞沈势不常。\n五年同昼夜，一别似参商。\n屈折孤生竹，销摧百炼钢。\n途穷任顦顇，道在肯彷徨。\n尚念遗簪折，仍怜病雀疮。\n恤寒分赐帛，救馁减余粮。\n药物来盈裹，书题寄满箱。\n殷勤翰林主，珍重礼闱郎。\n喣沫诚多谢，抟扶岂所望。\n提携劳气力，吹簸不飞扬。\n拙劣才何用，龙钟分自当。\n妆嫫徒费黛，磨甋讵成璋。\n习隐将时背，干名与道妨。\n外身宗老氏，齐物学蒙庄。\n疎放遗千虑，愚蒙守一方。\n乐天无怨叹，倚命不劻勷。\n愤懑胷须豁，交加臂莫攘。\n珠沈犹是宝，金跃未为祥。\n泥尾休摇掉，灰心罢激昂。\n渐闲亲道友，因病事医王。\n息乱归禅定，存神入坐亡。\n断痴求慧劒，济苦得慈航。\n不动为吾志，无何是我乡。\n可怜身与世，从此两相忘。",
        "dynasty": "唐",
        "collection_info": null
    },
    {
        "uuid": "b121a30e37cf785793d44dc2fb0a4771",
        "title": "酬卢秘书二十韵",
        "author": "白居易",
        "content": "谬历文场选，惭非翰苑才。\n云霄高暂致，毛羽弱先摧。\n识分忘轩冕，知归返草莱。\n杜陵书积蠹，丰狱劒生苔。\n晦厌鸣鸡雨，春惊震蛰雷。\n旧恩收坠履，新律动寒灰。\n凤诏容徐起，鹓行许重陪。\n衰颜虽拂拭，蹇步尚低徊。\n睡少钟偏警，行迟漏苦摧。\n风霜趁朝去，泥雪拜陵迴。\n上感君犹念，傍惭友或推。\n石顽镌费匠，女丑嫁劳媒。\n倏忽青春度，奔波白日颓。\n性将时共背，病与老俱来。\n闻有蓬壶客，知怀杞梓材。\n世家标甲第，官职滞麟台。\n笔尽铅黄点，诗成锦绣堆。\n尝思豁云雾，忽喜访尘埃。\n心为论文合，眉因劝善开。\n不胜珍重意，满袖写琼瓌。",
        "dynasty": "唐",
        "collection_info": null
    },
    {
        "uuid": "e89d6f725139bf2dcdc23947dd788aeb",
        "title": "题卢秘书夏日新栽竹二十韵",
        "author": "白居易",
        "content": "湘竹初封植，卢生此考槃。\n久持霜节苦，新託露根难。\n等度须当砌，疎稠要满阑。\n买怜分薄俸，栽称作闲官。\n叶翦蓝罗碎，茎抽玉管端。\n几声清淅沥，一簇绿檀栾。\n未夜青岚入，先秋白露团。\n拂肩摇翡翠，熨手弄琅玕。\n韵透窗风起，阴铺砌月残。\n炎天闻觉冷，窄地见疑宽。\n梢动胜摇扇，枝低好挂冠。\n碧笼烟幕幕，珠洒雨珊珊。\n晚箨晴云展，阴芽蛰虺蟠。\n爱从抽马策，惜未截鱼竿。\n松韵徒烦听，桃夭不足观。\n梁惭当家杏，台陋本司兰。\n撑拨诗人兴，勾牵酒客欢。\n静连芦簟滑，凉拂葛衣单。\n岂止消时暑，应能保岁寒。\n莫同凡草木，一种夏中看。",
        "dynasty": "唐",
        "collection_info": null
    },
    {
        "uuid": "bd27019b28ce982b8cef97371fd29a7d",
        "title": "渭村酬李二十见寄",
        "author": "白居易",
        "content": "百里音书何太迟，暮秋把得暮春诗。\n柳条绿日君相忆，棃叶红时我始知。\n莫叹学官贫冷落，犹胜村客病支离。\n形容意绪遥看取，不似华阳观裏时。",
        "dynasty": "唐",
        "collection_info": null
    },
    {
        "uuid": "e1dc46de159782e9220534e2600e2e9e",
        "title": "初授赞善大夫早朝寄李二十助教",
        "author": "白居易",
        "content": "病身初谒青宫日，衰貌新垂白髮年。\n寂莫曹司非热地，萧条风雪是寒天。\n远坊早起常侵鼓，瘦马行迟苦费鞭。\n一种共君官职冷，不如犹得日高眠。",
        "dynasty": "唐",
        "collection_info": null
    },
    {
        "uuid": "4df192710f7a7e0a468fd7695da91dba",
        "title": "欲与元八卜邻先有是赠",
        "author": "白居易",
        "content": "平生心迹最相亲，欲隐墙东不为身。\n明月好同三径夜，绿杨宜作两家春。\n每因暂出犹思伴，岂得安居不择邻。\n何独终身数相见，子孙长作隔墙人。",
        "dynasty": "唐",
        "collection_info": null
    },
    {
        "uuid": "ebf70dcc25b8a71ed70199c613d62111",
        "title": "游城南留元九李二十晚归",
        "author": "白居易",
        "content": "老游春饮莫相违，不独花稀人亦稀。\n更劝残杯看日影，犹应趁得鼓声归。",
        "dynasty": "唐",
        "collection_info": null
    },
    {
        "uuid": "f79a67a7d60ad192674a885ec025a9e0",
        "title": "广宣上人以应制诗见示因以赠之诏许上人居安国寺红楼院以诗供奉",
        "author": "白居易",
        "content": "道林谈论惠休诗，一到人天便作师。\n香积筵承紫泥诏，昭阳歌唱碧云词。\n红楼许住请银钥，翠辇陪行蹋玉墀。\n惆怅甘泉曾侍从，与君前后不同时。",
        "dynasty": "唐",
        "collection_info": null
    },
    {
        "uuid": "15800acf8b80af9c7510e45734db4975",
        "title": "重过秘书旧房因题长句",
        "author": "白居易",
        "content": "阁前下马思裴回，第二房门手自开。\n昔为白面书郎去，今作苍鬚赞善来。\n吏人不识多新补，松竹相亲是旧栽。\n应有题墙名姓在，试将衫袖拂尘埃。",
        "dynasty": "唐",
        "collection_info": null
    },
    {
        "uuid": "37b3322c7bb7d9b6e0904d352d7ebfcc",
        "title": "重到城七绝句 见元九",
        "author": "白居易",
        "content": "容貌一日减一日，心情十分无九分。\n每逢陌路犹嗟叹，何况今朝是见君。",
        "dynasty": "唐",
        "collection_info": null
    },
    {
        "uuid": "538a454574368070d402733cf6cacf6d",
        "title": "重到城七绝句 高相宅",
        "author": "白居易",
        "content": "青苔故里怀恩地，白髮新生抱病身。\n涕泪虽多无哭处，永宁门馆属他人。",
        "dynasty": "唐",
        "collection_info": null
    },
    {
        "uuid": "63550f46b6a436bcbfd4ba82fce35229",
        "title": "重到城七绝句 张十八",
        "author": "白居易",
        "content": "谏垣几见迁遗补，宪府频闻转殿监。\n独有咏诗张太祝，十年不改旧官衔。",
        "dynasty": "唐",
        "collection_info": null
    },
    {
        "uuid": "ec058345d5aa1650b9c5adb96c3819f5",
        "title": "重到城七绝句 刘家花",
        "author": "白居易",
        "content": "刘家墙上花还发，李十门前草又春。\n处处伤心心始悟，多情不及少情人。",
        "dynasty": "唐",
        "collection_info": null
    },
    {
        "uuid": "5bac4442e84942804aa50f2cf9ce42f8",
        "title": "重到城七绝句 裴五",
        "author": "白居易",
        "content": "莫怪相逢无笑语，感今思旧戟门前。\n张家伯仲偏相似，每见清扬一惘然。",
        "dynasty": "唐",
        "collection_info": null
    },
    {
        "uuid": "8dcaa9445003b4951355c2be48f3aa0b",
        "title": "重到城七绝句 仇家酒",
        "author": "白居易",
        "content": "年年老去欢情少，处处春来感事深。\n时到仇家非爱酒，醉时心胜醒时心。",
        "dynasty": "唐",
        "collection_info": null
    },
    {
        "uuid": "7030185a5b30ab9068b6c8d615f4e896",
        "title": "重到城七绝句 恆寂师",
        "author": "白居易",
        "content": "旧游分散人零落，如此伤心事几条。\n会逐禅师坐禅去，一时灭尽定中消。",
        "dynasty": "唐",
        "collection_info": null
    },
    {
        "uuid": "7d29a00edaf7eb773fe0387f6b91a3bd",
        "title": "靖安北街赠李二十",
        "author": "白居易",
        "content": "榆荚抛钱柳展眉，两人并马语行迟。\n还似往年安福寺，共君私试却迴时。",
        "dynasty": "唐",
        "collection_info": null
    },
    {
        "uuid": "0bcc513abdce43257431d8f64fd156a4",
        "title": "重伤小女子",
        "author": "白居易",
        "content": "学人言语凭床行，嫩似花房脆似琼。\n纔知恩爱迎三岁，未辨东西过一生。\n汝异下殇应杀礼，吾非上圣讵忘情。\n伤心自叹鸠巢拙，长堕春雏养不成。",
        "dynasty": "唐",
        "collection_info": null
    },
    {
        "uuid": "f909f5d4dc1667e089ed77768d331c12",
        "title": "过颜处士墓",
        "author": "白居易",
        "content": "向坟道径没荒榛，满室诗书积闇尘。\n长夜肯教黄壤晓，悲风不许白杨春。\n箪瓢颜子生仍促，布被黔娄死更贫。\n未会悠悠上天意，惜将富寿与何人。",
        "dynasty": "唐",
        "collection_info": null
    },
    {
        "uuid": "88cf8ce13421669ecb0545f3da92a05c",
        "title": "题周皓大夫新亭子二十二韵",
        "author": "白居易",
        "content": "东道常为主，南亭别待宾。\n规模何日创，景致一时新。\n广砌罗红药，疎窗荫绿筠。\n锁开宾阁晓，梯上妓楼春。\n置醴宁三爵，加笾过八珍。\n茶香飘紫笋，脍缕落红鳞。\n辉赫车舆闹，珍奇鸟兽驯。\n猕猴看枥马，鹦鹉唤家人。\n锦额帘高卷，银花醆慢巡。\n劝尝光禄酒，许看洛川神。\n敛翠凝歌黛，流香动舞巾。\n帬飜绣鸂鶒，梳陷钿麒麟。\n笛怨音含楚，筝娇语带秦。\n侍儿催画烛，醉客吐文茵。\n投辖多连夜，鸣珂便达晨。\n入朝纡紫绶，待漏拥朱轮。\n贵介交三事，光荣照四邻。\n甘浓将奉客，稳暖不缘身。\n十载歌钟地，三朝节钺臣。\n爱才心倜傥，敦旧礼殷勤。\n门以招贤盛，家因好事贫。\n始知豪杰意，富贵为交亲。",
        "dynasty": "唐",
        "collection_info": null
    },
    {
        "uuid": "2bd3c74081eb17d726b98dd5cf7445e9",
        "title": "赋得听边鸿",
        "author": "白居易",
        "content": "惊风吹起塞鸿羣，半拂平沙半入云。\n为问昭君月下听，何如苏武雪中闻。",
        "dynasty": "唐",
        "collection_info": null
    },
    {
        "uuid": "9fe8c7148bccaaa50e062396930f5d38",
        "title": "见杨弘贞诗赋因题绝句以自谕",
        "author": "白居易",
        "content": "赋句诗章妙入神，未年三十即无身。\n常嗟薄命形顦顇，若比弘贞是幸人。",
        "dynasty": "唐",
        "collection_info": null
    },
    {
        "uuid": "e9695bf9284387075021b614ee58ba8d",
        "title": "病中早春",
        "author": "白居易",
        "content": "今朝枕上觉头轻，强起阶前试脚行。\n羶腻断来无气力，风痰恼得少心情。\n暖消霜瓦津初合，寒减冰渠冻不成。\n唯有愁人鬓间雪，不随春尽逐春生。",
        "dynasty": "唐",
        "collection_info": null
    },
    {
        "uuid": "6efb001195cdd1683158fad6288c1e77",
        "title": "送人贬信州判官",
        "author": "白居易",
        "content": "地僻山深古上饶，土风贫薄道程遥。\n不唯迁客须恓屑，见说居人也寂寥。\n溪畔毒沙藏水弩，城头枯树下山魈。\n若于此郡为卑吏，刺史厅前又折腰。",
        "dynasty": "唐",
        "collection_info": null
    },
    {
        "uuid": "71497da0e07aa8f9d59abb5fa4d1648a",
        "title": "曲江醉后赠诸亲故",
        "author": "白居易",
        "content": "郭东丘墓何年客，江畔风光几日春。\n只合殷勤逐杯酒，不须疎索向交亲。\n中天或有长生药，下界应无不死人。\n除却醉来开口笑，世间何事更关身。",
        "dynasty": "唐",
        "collection_info": null
    },
    {
        "uuid": "e15626be31eb785b7ae40f5bf641fefb",
        "title": "和元八侍御升平新居四绝句 看花屋",
        "author": "白居易",
        "content": "忽惊映树新开屋，却似当檐故种花。\n可惜年年红似火，今春始得属元家。",
        "dynasty": "唐",
        "collection_info": null
    },
    {
        "uuid": "fb6bcb2fdaa17858b1f6096f78fe418f",
        "title": "和元八侍御升平新居四绝句 累土山",
        "author": "白居易",
        "content": "堆土渐高山意出，终南移入户庭间。\n玉峰蓝水应惆怅，恐见新山望旧山。",
        "dynasty": "唐",
        "collection_info": null
    },
    {
        "uuid": "3091b9193988a6a757db37526d8cf335",
        "title": "和元八侍御升平新居四绝句 高亭",
        "author": "白居易",
        "content": "亭脊太高君莫拆，东家留取当西山。\n好看落日斜衔处，一片春岚映半环。",
        "dynasty": "唐",
        "collection_info": null
    },
    {
        "uuid": "9b7615e1075dd5bf8e015b7aa3c33ae3",
        "title": "和元八侍御升平新居四绝句 松树",
        "author": "白居易",
        "content": "白金换得青松树，君既先栽我不栽。\n幸有西风易凭仗，夜深偷送好声来。",
        "dynasty": "唐",
        "collection_info": null
    },
    {
        "uuid": "4fbfd6a9072dbe33f5db62c0305a8152",
        "title": "醉后却寄元九",
        "author": "白居易",
        "content": "蒲池村裏悤悤别，沣水桥边兀兀迴。\n行到城门残酒醒，万重离恨一时来。",
        "dynasty": "唐",
        "collection_info": null
    },
    {
        "uuid": "e64fd1f9a96adc4724d26c2eb93e7e47",
        "title": "重寄",
        "author": "白居易",
        "content": "萧散弓惊雁，分飞劒化龙。\n悠悠天地内，不死会相逢。",
        "dynasty": "唐",
        "collection_info": null
    },
    {
        "uuid": "9418ef84040e60098274e59d53c0a8a6",
        "title": "李十一舍人松园饮小酎酒得元八侍御诗叙云在台中推院有鞫狱之苦即事书怀因酬四韵",
        "author": "白居易",
        "content": "爱酒舍人开小酌，能文御史寄新诗。\n乱松园裏醉相忆，古柏厅前忙不知。\n早夏我当逃暑日，晚衙君是虑囚时。\n唯应清夜无公事，新草亭中好一期。",
        "dynasty": "唐",
        "collection_info": null
    },
    {
        "uuid": "b7d2e58f6056a3b72b2ce1194da45c56",
        "title": "重到华阳观旧居",
        "author": "白居易",
        "content": "忆昔初年三十二，当时秋思已难堪。\n若为重入华阳院，病鬓愁心四十三。",
        "dynasty": "唐",
        "collection_info": null
    },
    {
        "uuid": "b6c9f5de442fb07bc8106f04a6ac5114",
        "title": "荅劝酒",
        "author": "白居易",
        "content": "莫怪近来都不饮，几迴因醉却霑巾。\n谁料平生狂酒客，如今变作酒悲人。",
        "dynasty": "唐",
        "collection_info": null
    },
    {
        "uuid": "e49ab2faac4ef2a0a77c54054d2a86ab",
        "title": "题王侍御池亭",
        "author": "白居易",
        "content": "朱门深锁春池满，岸落蔷薇水浸莎。\n毕竟林塘谁是主，主人来少客来多。",
        "dynasty": "唐",
        "collection_info": null
    },
    {
        "uuid": "5eb53f059cbc9803bf5cda1e66711dd3",
        "title": "听水部吴员外新诗因赠绝句",
        "author": "白居易",
        "content": "朱绂仙郎白雪歌，和人虽少爱人多。\n明朝说与诗人道，水部如今不姓何。",
        "dynasty": "唐",
        "collection_info": null
    },
    {
        "uuid": "f48ec993f1fe4cdc5cb3cf88cd33f71e",
        "title": "雨夜忆元九",
        "author": "白居易",
        "content": "天阴一日便堪愁，何况连宵雨不休。\n一种雨中君最苦，偏梁阁道向通州。",
        "dynasty": "唐",
        "collection_info": null
    },
    {
        "uuid": "99f2a4f4842c2e557495ef21a48b25d8",
        "title": "雨中携元九诗访元八侍御",
        "author": "白居易",
        "content": "微之诗卷忆同开，假日多应不入台。\n好句无人堪共咏，衝泥蹋水就君来。",
        "dynasty": "唐",
        "collection_info": null
    },
    {
        "uuid": "5a1235a1fd2a3e6e3483375b92fb2d15",
        "title": "赠杨秘书巨源",
        "author": "白居易",
        "content": "早闻一箭取辽城，相识虽新有故情。\n清句三朝谁是敌，白鬚四海半为兄。\n贫家薙草时时入，瘦马寻花处处行。\n不用更教诗过好，折君官职是声名。",
        "dynasty": "唐",
        "collection_info": null
    },
    {
        "uuid": "022826b6e0e3ccb2ec2ee0df1fd3d477",
        "title": "和武相公感韦令公旧池孔雀",
        "author": "白居易",
        "content": "索莫少颜色，池边无主禽。\n难收带泥翅，易结着人心。\n顶毳落残碧，尾花销闇金。\n放归飞不得，云海故巢深。",
        "dynasty": "唐",
        "collection_info": null
    },
    {
        "uuid": "40001e1b062149f7961eded52493161f",
        "title": "寄生衣与微之因题封上",
        "author": "白居易",
        "content": "浅色縠衫轻似雾，纺花纱袴薄于云。\n莫嫌轻薄但知着，犹恐通州热杀君。",
        "dynasty": "唐",
        "collection_info": null
    },
    {
        "uuid": "0a1b2f1f40303d177d2745adf9bea9af",
        "title": "白牡丹",
        "author": "白居易",
        "content": "白花冷澹无人爱，亦占芳名道牡丹。\n应似东宫白赞善，被人还唤作朝官。",
        "dynasty": "唐",
        "collection_info": null
    },
    {
        "uuid": "9f9775d68822e07708f98a5eb9e13601",
        "title": "梦旧",
        "author": "白居易",
        "content": "别来老大苦修道，炼得离心成死灰。\n平生忆念消磨尽，昨夜因何入梦来。",
        "dynasty": "唐",
        "collection_info": null
    },
    {
        "uuid": "bbac7db7fbb6ad18942b8dba417df2ee",
        "title": "戏题卢秘书新移蔷薇",
        "author": "白居易",
        "content": "风动翠条腰袅娜，露垂红萼泪阑干。\n移他到此须为主，不别花人莫使看。",
        "dynasty": "唐",
        "collection_info": null
    },
    {
        "uuid": "b95b0bc9e1131e46f33f4c8e4fa35cb6",
        "title": "曲江夜归闻元八见访",
        "author": "白居易",
        "content": "自入台来见面稀，班中遥得揖容辉。\n早知相忆来相访，悔待江头明月归。",
        "dynasty": "唐",
        "collection_info": null
    },
    {
        "uuid": "de8527f680db108582e3c130760bf8f7",
        "title": "苦热题恆寂师禅室",
        "author": "白居易",
        "content": "人人避暑走如狂，独有禅师不出房。\n可是禅房无热到，但能心静即身凉。",
        "dynasty": "唐",
        "collection_info": null
    },
    {
        "uuid": "f70594a9fb61048e7732295a4a764085",
        "title": "微之到通州日授馆未安见尘壁间有数行字读之即仆旧诗其落句云渌水红莲一朵开千花百草无颜色然不知题者何人也微之吟叹不足因缀一章兼录仆诗本同寄省其诗乃十五年前初及第时赠长安妓人阿輭绝句缅思往事杳若梦中怀旧感今因酬长句",
        "author": "白居易",
        "content": "十五年前似梦游，曾将诗句结风流。\n偶助笑歌嘲阿輭，可知传诵到通州。\n昔教红袖佳人唱，今遣青衫司马愁。\n惆怅又闻题处所，雨淋江馆破墙头。",
        "dynasty": "唐",
        "collection_info": null
    },
    {
        "uuid": "f5cc8928db90dfd14e52b05c5591189f",
        "title": "得微之到官后书备知通州之事怅然有感因成四章 一",
        "author": "白居易",
        "content": "来书子细说通州，州在山根峡岸头。\n四面千重火云合，中心一道瘴江流。\n虫蛇白昼拦官道，蚊蚋黄昏扑郡楼。\n何罪遣君居此地，天高无处问来由。",
        "dynasty": "唐",
        "collection_info": null
    },
    {
        "uuid": "f13b1f9caec2b7bff5e1ae8c714def85",
        "title": "得微之到官后书备知通州之事怅然有感因成四章 二",
        "author": "白居易",
        "content": "匼匝巅山万仞余，人家应似甑中居。\n寅年篱下多逢虎，亥日沙头始卖鱼。\n衣斑梅雨长须熨，米涩畬田不解鉏。\n努力安心过三考，已曾愁杀李尚书。",
        "dynasty": "唐",
        "collection_info": null
    },
    {
        "uuid": "bdcdc952bc2efb7b9120c11c2a3db126",
        "title": "得微之到官后书备知通州之事怅然有感因成四章 三",
        "author": "白居易",
        "content": "人稀地僻医巫少，夏旱秋霖瘴疟多。\n老去一身须爱惜，别来四体得如何。\n侏儒饱笑东方朔，薏苡谗忧马伏波。\n莫遣沈愁结成病，时时一唱濯缨歌。",
        "dynasty": "唐",
        "collection_info": null
    },
    {
        "uuid": "c4b4e1891f3d0365c6b4fac1987b4ae4",
        "title": "得微之到官后书备知通州之事怅然有感因成四章 四",
        "author": "白居易",
        "content": "通州海内恓惶地，司马人间冗长官。\n伤鸟有弦惊不定，卧龙无水动应难。\n劒埋狱底谁深掘，松偃霜中尽冷看。\n举目争能不惆怅，高车大马满长安。",
        "dynasty": "唐",
        "collection_info": null
    },
    {
        "uuid": "6cb9e279130dbdc6499ce89a38b49f47",
        "title": "病中荅招饮者",
        "author": "白居易",
        "content": "顾我镜中悲白髮，尽君花下醉青春。\n不缘眼痛兼身病，可是尊前第二人。",
        "dynasty": "唐",
        "collection_info": null
    },
    {
        "uuid": "cf9c81d837866c9aa9480e88898cfbd5",
        "title": "燕子楼三首 一",
        "author": "白居易",
        "content": "满窗明月满帘霜，被冷灯残拂卧床。\n燕子楼中霜月夜，秋来只为一人长。",
        "dynasty": "唐",
        "collection_info": null
    },
    {
        "uuid": "6d1677057d9c76df8136095b14228beb",
        "title": "燕子楼三首 二",
        "author": "白居易",
        "content": "钿晕罗衫色似烟，几回欲着即潸然。\n自从不舞霓裳曲，迭在空箱十一年。",
        "dynasty": "唐",
        "collection_info": null
    },
    {
        "uuid": "ec5577cf326109488af89ba7f7459809",
        "title": "燕子楼三首 三",
        "author": "白居易",
        "content": "今春有客洛阳回，曾到尚书墓上来。\n见说白杨堪作柱，争教红粉不成灰。",
        "dynasty": "唐",
        "collection_info": null
    },
    {
        "uuid": "6bf199043ca7cd5f70b42ecf44928d0c",
        "title": "初贬官过望秦岭",
        "author": "白居易",
        "content": "草草辞家忧后事，迟迟去国问前途。\n望秦岭上回头立，无限秋风吹白鬚。",
        "dynasty": "唐",
        "collection_info": null
    },
    {
        "uuid": "7d372c0e4ff717272da3f3e3caeee654",
        "title": "蓝桥驿见元九诗",
        "author": "白居易",
        "content": "蓝桥春雪君归日，秦岭秋风我去时。\n每到驿亭先下马，循墙绕柱觅君诗。",
        "dynasty": "唐",
        "collection_info": null
    },
    {
        "uuid": "1b3c56240113660ec8fd7e178a6de969",
        "title": "韩公堆寄元九",
        "author": "白居易",
        "content": "韩公堆北涧西头，冷雨凉风拂面秋。\n努力南行少惆怅，江州犹似胜通州。",
        "dynasty": "唐",
        "collection_info": null
    },
    {
        "uuid": "874f26121cbfa07529fc8903389775cd",
        "title": "发商州",
        "author": "白居易",
        "content": "商州馆裏停三日，待得妻孥相逐行。\n若比李三犹自胜，儿啼妇哭不闻声。",
        "dynasty": "唐",
        "collection_info": null
    },
    {
        "uuid": "ae6a21a77369d6c89648ed8452abeba1",
        "title": "武关南见元九题山石榴见寄",
        "author": "白居易",
        "content": "往来同路不同时，前后相思两不知。\n行过关门三四里，榴花不见见君诗。",
        "dynasty": "唐",
        "collection_info": null
    },
    {
        "uuid": "807fb4ba64eccac887195d4219301f6f",
        "title": "红鹦鹉",
        "author": "白居易",
        "content": "安南远进红鹦鹉，色似桃花语似人。\n文章辩慧皆如此，笼槛何年出得身。",
        "dynasty": "唐",
        "collection_info": null
    },
    {
        "uuid": "243aa9fa84d63b286bf4dc47db30cbad",
        "title": "题四皓庙",
        "author": "白居易",
        "content": "卧逃秦乱起安刘，舒卷如云得自由。\n若有精灵应笑我，不成一事谪江州。",
        "dynasty": "唐",
        "collection_info": null
    },
    {
        "uuid": "d90d33e8d4f38c60c03f0a3c029870c3",
        "title": "罢药",
        "author": "白居易",
        "content": "自学坐禅休服药，从他时復病沈沈。\n此身不要全彊健，彊健多生人我心。",
        "dynasty": "唐",
        "collection_info": null
    },
    {
        "uuid": "3b7950b1ab327cf7e18056da5f25bc32",
        "title": "白鹭",
        "author": "白居易",
        "content": "人生四十未全衰，我为愁多白髮垂。\n何故水边双白鹭，无愁头上亦垂丝。",
        "dynasty": "唐",
        "collection_info": null
    },
    {
        "uuid": "4042e620704e423622b33736cf1364a6",
        "title": "襄阳舟夜",
        "author": "白居易",
        "content": "下马襄阳郭，移舟汉阴驿。\n秋风截江起，寒浪连天白。\n本是多愁人，復此风波夕。",
        "dynasty": "唐",
        "collection_info": null
    },
    {
        "uuid": "25e0728ef92fb2c91dd9e00382fd1782",
        "title": "江夜舟行",
        "author": "白居易",
        "content": "烟澹月蒙蒙，舟行夜色中。\n江铺满槽水，帆展半樯风。\n叫曙嗸嗸鴈，啼秋唧唧虫。\n只应催北客，早作白鬚翁。",
        "dynasty": "唐",
        "collection_info": null
    },
    {
        "uuid": "285483bf1eb9920506f4cb1d5cd3eb0a",
        "title": "红藤杖",
        "author": "白居易",
        "content": "交亲过浐别，车马到江迴。\n唯有红藤杖，相随万里来。",
        "dynasty": "唐",
        "collection_info": null
    },
    {
        "uuid": "850da44e93981665e5737749ecd0da1b",
        "title": "江上吟元八绝句",
        "author": "白居易",
        "content": "大江深处月明时，一夜吟君小律诗。\n应有水仙潜出听，飜将唱作步虚词。",
        "dynasty": "唐",
        "collection_info": null
    },
    {
        "uuid": "1c765a426dec37c55206d2e018fcd7fb",
        "title": "途中感秋",
        "author": "白居易",
        "content": "节物行摇落，年颜坐变衰。\n树初黄叶日，人欲白头时。\n乡国程程远，亲朋处处辞。\n唯残病与老，一步不相离。",
        "dynasty": "唐",
        "collection_info": null
    },
    {
        "uuid": "fbb6e0b6bbac06aeb960df5f117282ea",
        "title": "登郢州白雪楼",
        "author": "白居易",
        "content": "白雪楼中一望乡，青山蔟蔟水茫茫。\n朝来渡口逢京使，说道烟尘近洛阳。",
        "dynasty": "唐",
        "collection_info": null
    },
    {
        "uuid": "b974ec910ea1586f9dba49dddd0c9291",
        "title": "舟夜赠内",
        "author": "白居易",
        "content": "三声猨后垂乡泪，一叶舟中载病身。\n莫凭水窗南北望，月明月闇总愁人。",
        "dynasty": "唐",
        "collection_info": null
    },
    {
        "uuid": "7aeb1d086956e4155fb9d12672a5b2f1",
        "title": "逢旧",
        "author": "白居易",
        "content": "我梳白髮添新恨，君埽青蛾减旧容。\n应被傍人怪惆怅，少年离别老相逢。",
        "dynasty": "唐",
        "collection_info": null
    },
    {
        "uuid": "5a897c4bcd976a35ed54869dae4bf675",
        "title": "臼口阻风十日",
        "author": "白居易",
        "content": "洪涛白浪塞江津，处处邅迴事事迍。\n世上方为失途客，江头又作阻风人。\n鱼鰕遇雨腥盈鼻，蚊蚋和烟痒满身。\n老大光阴能几日，等闲臼口坐经旬。",
        "dynasty": "唐",
        "collection_info": null
    },
    {
        "uuid": "c4f0118768f747836038b00cd36f5e1d",
        "title": "浦中夜泊",
        "author": "白居易",
        "content": "暗上江堤还独立，水风霜气夜棱棱。\n回看深浦停舟处，芦荻花中一点灯。",
        "dynasty": "唐",
        "collection_info": null
    },
    {
        "uuid": "0ee1ee992b9fd7aa406742b201b9d237",
        "title": "卢侍御与崔评事为予于黄鹤楼置宴宴罢同望",
        "author": "白居易",
        "content": "江边黄鹤古时楼，劳置华筵待我游。\n楚思淼茫云水冷，商声清脆管弦秋。\n白花浪溅头陀寺，红叶林笼鹦鹉洲。\n总是平生未行处，醉来堪赏醒堪愁。",
        "dynasty": "唐",
        "collection_info": null
    },
    {
        "uuid": "e064c0f79feb2ab4b6407ab388f86f11",
        "title": "舟中读元九诗",
        "author": "白居易",
        "content": "把君诗卷灯前读，诗尽灯残天未明。\n眼痛灭灯犹闇坐，逆风吹浪打船声。",
        "dynasty": "唐",
        "collection_info": null
    },
    {
        "uuid": "be9a8cc5931024f989461a2969f44e88",
        "title": "舟行阻风寄李十一舍人",
        "author": "白居易",
        "content": "扁舟厌泊烟波上，轻策闲寻浦屿间。\n虎蹋青泥稠似印，风吹白浪大于山。\n且愁江郡何时到，敢望京都几岁还。\n今日料君朝退后，迎寒新酎暖开颜。",
        "dynasty": "唐",
        "collection_info": null
    },
    {
        "uuid": "8c9bc9acf10bbd6a25184ba061a6e8ca",
        "title": "雨中题衰柳",
        "author": "白居易",
        "content": "湿屈青条折，寒飘黄叶多。\n不知秋雨意，更遣欲如何。",
        "dynasty": "唐",
        "collection_info": null
    },
    {
        "uuid": "f34cccb87948625ac8f2a5bdb4169bd3",
        "title": "题王处士郊居",
        "author": "白居易",
        "content": "半依云渚半依山，爱此令人不欲还。\n负郭田园八九顷，向阳茅屋两三间。\n寒松纵老风标在，野鹤虽饥饮啄闲。\n一卧江村来早晚，着书盈帙鬓毛斑。",
        "dynasty": "唐",
        "collection_info": null
    },
    {
        "uuid": "8b241413d35fce9ee3ab10d9554ea0a9",
        "title": "岁晚旅望",
        "author": "白居易",
        "content": "朝来暮去星霜换，阴惨阳舒气序牵。\n万物秋霜能坏色，四时冬日最凋年。\n烟波半露新沙地，鸟雀羣飞欲雪天。\n向晚苍苍南北望，穷阴旅思两无边。",
        "dynasty": "唐",
        "collection_info": null
    },
    {
        "uuid": "10666e89d28fac31a06e2e04da764e11",
        "title": "晏坐闲吟",
        "author": "白居易",
        "content": "昔为京洛声华客，今作江湖潦倒翁。\n意气销磨羣动裏，形骸变化百年中。\n霜侵残鬓无多黑，酒伴衰颜只暂红。\n愿学禅门非想定，千愁万念一时空。",
        "dynasty": "唐",
        "collection_info": null
    },
    {
        "uuid": "98f464a41cee36ac1d83e6725a6e6174",
        "title": "题李山人",
        "author": "白居易",
        "content": "厨无烟火室无妻，篱落萧条屋舍低。\n每日将何疗饥渴，井华云粉一刀圭。",
        "dynasty": "唐",
        "collection_info": null
    },
    {
        "uuid": "7a747b84f2d94706ac7916e8aec8d09b",
        "title": "读庄子",
        "author": "白居易",
        "content": "去国辞家谪异方，中心自怪少忧伤。\n为寻庄子知归处，认得无何是本乡。",
        "dynasty": "唐",
        "collection_info": null
    },
    {
        "uuid": "466d75312f685e019be30401a648d42b",
        "title": "江楼偶宴赠同座",
        "author": "白居易",
        "content": "南浦闲行罢，西楼小宴时。\n望湖凭槛久，待月放杯迟。\n江果尝卢橘，山歌听竹枝。\n相逢且同乐，何必旧相知。",
        "dynasty": "唐",
        "collection_info": null
    },
    {
        "uuid": "0262e21deb3d6ab8549c839c7ba6e340",
        "title": "放言五首 一",
        "author": "白居易",
        "content": "朝真暮僞何人辨，古往今来底事无。\n但爱臧生能诈圣，可知宁子解佯愚。\n草萤有耀终非火，荷露虽团岂是珠。\n不取燔柴兼照乘，可怜光彩亦何殊。",
        "dynasty": "唐",
        "collection_info": null
    },
    {
        "uuid": "d1b7439d78ea23765535aef6a7a9b0ec",
        "title": "放言五首 二",
        "author": "白居易",
        "content": "世途倚伏都无定，尘网牵缠卒未休。\n祸福回还车转毂，荣枯反覆手藏钩。\n龟灵未免刳肠患，马失应无折足忧。\n不信君看弈棊者，输赢须待局终头。",
        "dynasty": "唐",
        "collection_info": null
    },
    {
        "uuid": "aedb32553f93f304a03d2f27a004677f",
        "title": "放言五首 三",
        "author": "白居易",
        "content": "赠君一法决狐疑，不用钻龟与祝蓍。\n试玉要烧三日满，辨材须待七年期。\n周公恐惧流言后，王莽谦恭未篡时。\n向使当初身便死，一生真僞復谁知。",
        "dynasty": "唐",
        "collection_info": null
    },
    {
        "uuid": "4731bd8fd20ad8fe85534ce805d5c598",
        "title": "放言五首 四",
        "author": "白居易",
        "content": "谁家第宅成还破，何处亲宾哭復歌。\n昨日屋头堪炙手，今朝门外好张罗。\n北邙未省留闲地，东海何曾有定波。\n莫笑贱贫夸富贵，共成枯骨两如何。",
        "dynasty": "唐",
        "collection_info": null
    },
    {
        "uuid": "b316326d39b642e348a6f119216d1df3",
        "title": "放言五首 五",
        "author": "白居易",
        "content": "泰山不要欺毫末，颜子无心羡老彭。\n松树千年终是朽，槿花一日自为荣。\n何须恋世常忧死，亦莫嫌身漫厌生。\n生去死来都是幻，幻人哀乐繫何情。",
        "dynasty": "唐",
        "collection_info": null
    },
    {
        "uuid": "d4a1c59d935cca84cc8a56b6c2d0b3d4",
        "title": "岁暮道情二首 一",
        "author": "白居易",
        "content": "壮日苦曾惊岁月，长年都不惜光阴。\n为学空门平等法，先齐老少死生心。",
        "dynasty": "唐",
        "collection_info": null
    },
    {
        "uuid": "d7fd518187680fc8faac2700dd250866",
        "title": "岁暮道情二首 二",
        "author": "白居易",
        "content": "半故青衫半白头，雪风吹面上江楼。\n禅功自见无人觉，合是愁时亦不愁。",
        "dynasty": "唐",
        "collection_info": null
    },
    {
        "uuid": "e6e18871d9efa9548cf40691e8558f72",
        "title": "读李杜诗集因题卷后",
        "author": "白居易",
        "content": "翰林江左日，员外劒南时。\n不得高官职，仍逢苦乱离。\n暮年逋客恨，浮世谪仙悲。\n吟咏留千古，声名动四夷。\n文场供秀句，乐府待新词。\n天意君须会，人间要好诗。",
        "dynasty": "唐",
        "collection_info": null
    },
    {
        "uuid": "092d540d7076be8e0828321eff7617d8",
        "title": "强酒",
        "author": "白居易",
        "content": "若不坐禅销妄想，即须行醉放狂歌。\n不然秋月春风夜，争那闲思往事何。",
        "dynasty": "唐",
        "collection_info": null
    },
    {
        "uuid": "30f4f9917827f40ab1b91913233a91cf",
        "title": "独树浦雨夜寄李六郎中",
        "author": "白居易",
        "content": "忽忆两家同里巷，何曾一处不追随。\n闲游预算分朝日，静语多同待漏时。\n花下放狂衝黑饮，灯前起坐彻明棊。\n可知风雨孤舟夜，芦苇丛中作此诗。",
        "dynasty": "唐",
        "collection_info": null
    },
    {
        "uuid": "63896fb5a80b774728f6d43b75c63413",
        "title": "听崔七妓人筝",
        "author": "白居易",
        "content": "花脸云鬟坐玉楼，十三弦裏一时愁。\n凭君向道休弹去，白尽江州司马头。",
        "dynasty": "唐",
        "collection_info": null
    },
    {
        "uuid": "6a92a5b5e666915ec22a33a43ac6a6d6",
        "title": "望江州",
        "author": "白居易",
        "content": "江迴望见双华表，知是浔阳西郭门。\n犹去孤舟三四里，水烟沙雨欲黄昏。",
        "dynasty": "唐",
        "collection_info": null
    },
    {
        "uuid": "1a668e0fb230fb8ee9a8d88f3f2b5f9e",
        "title": "初到江州",
        "author": "白居易",
        "content": "浔阳欲到思无穷，庾亮楼南湓口东。\n树木凋疎山雨后，人家低湿水烟中。\n菰蒋餧马行无力，芦荻编房卧有风。\n遥见朱轮来出郭，相迎劳动使君公。",
        "dynasty": "唐",
        "collection_info": null
    },
    {
        "uuid": "38ca572de1d61708be04b5da95db649f",
        "title": "醉后题李马二妓",
        "author": "白居易",
        "content": "行摇云髻花钿节，应似霓裳趁管弦。\n艳动舞帬浑是火，愁凝歌黛欲生烟。\n有风纵道能迴雪，无水何由忽吐莲。\n疑是两般心未决，雨中神女月中仙。",
        "dynasty": "唐",
        "collection_info": null
    },
    {
        "uuid": "bfe2fff762afba5c1507e170039d3f54",
        "title": "卢侍御小妓乞诗座上留赠",
        "author": "白居易",
        "content": "郁金香汗裛歌巾，山石榴花染舞帬。\n好似文君还对酒，胜于神女不归云。\n梦中那及觉时见，宋玉荆王应羡君。",
        "dynasty": "唐",
        "collection_info": null
    },
    {
        "uuid": "2ca460e4d0a2fbfcb71a28765c4030fe",
        "title": "东南行一百韵寄通州元九侍御澧州李十一舍人果州崔二十二使君开州韦大员外庾三十二补阙杜十四拾遗李二十助教员外窦七校书",
        "author": "白居易",
        "content": "南去经三楚，东来过五湖。\n山头看候馆，水面问征途。\n地远穷江界，天低极海隅。\n飘零同落叶，浩荡似乘桴。\n渐觉乡原异，深知土产殊。\n夷音语嘲异常，蛮态笑睢盱。\n水市通阛阓，烟村混舳舻。\n吏征渔户税，人纳火田租。\n亥日饶鰕蟹，寅年足虎貙。\n成人男作丱，事鬼女为巫。\n楼闇攒倡妇，堤长簇贩夫。\n夜船论铺赁，春酒断缾酤。\n见果皆卢橘，闻禽悉鹧鸪。\n山歌猨独叫，野哭鸟相呼。\n岭徼云成栈，江郊水当郛。\n月移翘柱鹤，风泛飐樯乌。\n鳌碍潮无信，蛟惊浪不虞。\n鼍鸣江擂鼓，蜃气海浮图。\n树裂山魈穴，沙含水弩枢。\n喘牛犂紫芋，羸马放青菰。\n绣面谁家婢，鵶头几岁奴。\n泥中采菱芡，烧后拾樵苏。\n鼎腻愁烹鼈，盘腥厌脍鲈。\n钟仪徒恋楚，张翰浪思吴。\n气序凉还热，光阴旦復晡。\n身方逐萍梗，年欲近桑榆。\n渭北田园废，江西岁月徂。\n忆归恆惨澹，怀旧忽踟蹰。\n自念咸秦客，尝为邹鲁儒。\n蕴藏经国术，轻弃度关繻。\n赋力凌鹦鹉，词锋敌辘轳。\n战文重掉鞅，射策一弯弧。\n崔杜鞭齐下，元韦辔并驱。\n名声逼扬马，交分过萧朱。\n世务轻摩揣，周行窃觊觎。\n风云皆会合，雨露各霑濡。\n共遇升平代，偏惭固陋躯。\n承明连夜直，建礼拂晨趋。\n美服颁王府，珍羞降御厨。\n议高通白虎，谏切伏青蒲。\n柏殿行陪宴，花楼走看酺。\n神旗张鸟兽，天籁动笙芋。\n戈劒星芒耀，鱼龙电策驱。\n定场排越伎，促坐进吴歈。\n缥缈疑仙乐，婵娟胜画图。\n歌鬟低翠羽，舞汗堕红珠。\n别选闲游伴，潜招小饮徒。\n一杯愁已破，三醆气弥麤。\n輭美仇家酒，幽闲葛氏姝。\n十千方得斗，二八正当垆。\n论笑杓胡律，谈怜巩嗫嚅。\n李酣犹短窦，庾醉更蔫迂。\n鞍马呼教住，骰盘喝遣输。\n长驱波卷白，连掷采成卢。\n筹幷频逃席，觥严列置盂。\n满巵那可灌，颓玉不胜扶。\n入视中枢草，归乘内廐驹。\n醉曾衝宰相，骄不揖金吾。\n日近恩虽重，云高势却孤。\n飜身落霄汉，失脚倒泥涂。\n博望移门籍，浔阳佐郡符。\n时情变寒暑，世利算锱铢。\n即日辞双阙，明朝别九衢。\n播迁分郡国，次第出京都。\n秦岭驰三驿，商山上二邘。\n岘阳亭寂莫，夏口路崎岖。\n大道全生棘，中丁尽执殳。\n江关未撤警，淮寇尚稽诛。\n林对东西寺，山分大小姑。\n庐峰莲刻削，湓浦带萦纡。\n九派吞青草，孤城覆绿芜。\n黄昏钟寂寂，清晓角呜呜。\n春色辞门柳，秋声到井梧。\n残芳悲鶗鴂，暮节感茱萸。\n蘂坼金英菊，花飘雪片芦。\n波红日斜没，沙白月平铺。\n几见林抽笋，频惊燕引雏。\n岁华何倏忽，年少不须臾。\n眇默思千古，苍茫想八区。\n孔穷缘底事，颜夭有何辜。\n龙智犹经醢，龟灵未免刳。\n穷通应已定，圣哲不能逾。\n况我身谋拙，逢他厄运拘。\n漂流随大海，锤锻任洪鑪。\n险阻尝之矣，栖迟命也夫。\n沈冥消意气，穷饿耗肌肤。\n防瘴和残药，迎寒补旧襦。\n书床鸣蟋蟀，琴匣网蜘蛛。\n贫室如悬盘，端忧剧守株。\n时遭人指点，数被鬼揶揄。\n兀兀都疑梦，昏昏半是愚。\n女惊朝不起，妻怪夜长吁。\n万里抛朋侣，三年隔友于。\n自然悲聚散，不是恨荣枯。\n去夏微之疟，今春席八殂。\n天涯书达否，泉下哭知无。\n谩写诗盈卷，空盛酒满壶。\n只添新怅望，岂復旧欢娱。\n壮志因愁减，衰容与病俱。\n相逢应不识，满颔白髭鬚。",
        "dynasty": "唐",
        "collection_info": null
    },
    {
        "uuid": "0f579340c4c953e120ef1ee774cbf268",
        "title": "谪居",
        "author": "白居易",
        "content": "面瘦头斑四十四，远谪江州为郡史。\n逢时弃置从不才，未老衰羸为何事。\n火烧寒涧松为烬，霜降春林花委地。\n遭时荣悴一时间，岂是昭昭上天意。",
        "dynasty": "唐",
        "collection_info": null
    },
    {
        "uuid": "27ed3bd0e8f69263285f873839fc54e8",
        "title": "初到江州寄翰林张李杜三学士",
        "author": "白居易",
        "content": "早攀霄汉上天衢，晚落风波委世途。\n雨露施恩无厚薄，蓬蒿随分有荣枯。\n伤禽侧翅惊弓箭，老妇低颜事舅姑。\n碧落三仙曾识面，年深记得姓名无。",
        "dynasty": "唐",
        "collection_info": null
    },
    {
        "uuid": "1090e471b04b2ea605bb5b94d61fd216",
        "title": "庾楼晓望",
        "author": "白居易",
        "content": "独凭朱槛立凌晨，山色初明水色新。\n竹雾晓笼衔岭月，苹风暖送过江春。\n子城阴处犹残雪，衙鼓声前未有尘。\n三百年来庾楼上，曾经多少望乡人。",
        "dynasty": "唐",
        "collection_info": null
    },
    {
        "uuid": "4a3684c46d6961f8e05afccc9b3ac0a8",
        "title": "宿西林寺",
        "author": "白居易",
        "content": "木落天晴山翠开，爱山骑马入山来。\n心知不及柴桑令，一宿西林便却回。",
        "dynasty": "唐",
        "collection_info": null
    },
    {
        "uuid": "c248ebd774e4235f55345495c69b1c54",
        "title": "江楼宴别",
        "author": "白居易",
        "content": "楼中别曲催离酌，灯下红裙间绿袍。\n缥缈楚风罗绮薄，铮鏦越调管弦高。\n寒流带月澄如镜，夕吹和霜利似刀。\n尊酒未空欢未尽，舞腰歌袖莫辞劳。",
        "dynasty": "唐",
        "collection_info": null
    },
    {
        "uuid": "f039985529642e59cc6cd9fe15468433",
        "title": "题山石榴花",
        "author": "白居易",
        "content": "一丛千朵压阑干，翦碎红绡却作团。\n风袅舞腰香不尽，露销妆脸泪新干。\n蔷薇带刺攀应懒，菡萏生泥玩亦难。\n争及此花檐户下，任人采弄尽人看。",
        "dynasty": "唐",
        "collection_info": null
    },
    {
        "uuid": "6ae7f536102db773603c97646c37d48c",
        "title": "代春赠",
        "author": "白居易",
        "content": "山吐晴岚水放光，辛夷花白柳梢黄。\n但知莫作江西意，风景何曾异帝乡。",
        "dynasty": "唐",
        "collection_info": null
    },
    {
        "uuid": "f174cdb8a2e2f85871d1bbd2ec8b4eb7",
        "title": "荅春",
        "author": "白居易",
        "content": "草烟低重水花明，从道风光似帝京。\n其奈山猨江上叫，故乡无此断肠声。",
        "dynasty": "唐",
        "collection_info": null
    },
    {
        "uuid": "e3a2bf189401659fc1339471ed821df1",
        "title": "樱桃花下叹白髮",
        "author": "白居易",
        "content": "逐处花皆好，随年貌自衰。\n红樱满眼日，白髮半头时。\n倚树无言久，攀条欲放迟。\n临风两堪叹，如雪復如丝。",
        "dynasty": "唐",
        "collection_info": null
    },
    {
        "uuid": "75f77d59585c16e947e71abf4f4f30bd",
        "title": "惜落花赠崔二十四",
        "author": "白居易",
        "content": "漠漠纷纷不奈何，狂风急雨两相和。\n晚来怅望君知否，枝上稀疎地上多。",
        "dynasty": "唐",
        "collection_info": null
    },
    {
        "uuid": "d574083cba6f4a0ebc263ffde23161f5",
        "title": "移山樱桃",
        "author": "白居易",
        "content": "亦知官舍非吾宅，且斸山樱满院栽。\n上佐近来多五考，少应四度见花开。",
        "dynasty": "唐",
        "collection_info": null
    },
    {
        "uuid": "574c1da09914fe0445f5b6a9f34e6398",
        "title": "官舍闲题",
        "author": "白居易",
        "content": "职散优闲地，身慵老大时。\n送春唯有酒，销日不过棊。\n禄米麞牙稻，园蔬鸭脚葵。\n饱餐仍晏起，余暇弄龟儿。",
        "dynasty": "唐",
        "collection_info": null
    },
    {
        "uuid": "f2629dc4335e2cfba47c35557826ac4a",
        "title": "晚春登大云寺南楼赠常禅师",
        "author": "白居易",
        "content": "花尽头新白，登楼意若何。\n岁时春日少，世界苦人多。\n愁醉非因酒，悲吟不是歌。\n求师治此病，唯劝读楞伽。",
        "dynasty": "唐",
        "collection_info": null
    },
    {
        "uuid": "0d2ad407194dbfc9c9af46e9d0c2dacd",
        "title": "北楼送客归上都",
        "author": "白居易",
        "content": "凭高眺远一悽悽，却下朱阑即解携。\n京路人归天直北，江楼客散日平西。\n长津欲度迴渡尾，残酒重倾簇马蹄。\n不独别君须强饮，穷愁自要醉如泥。",
        "dynasty": "唐",
        "collection_info": null
    },
    {
        "uuid": "7e7e6b52ea52a0f3569f75423d743efd",
        "title": "北亭招客",
        "author": "白居易",
        "content": "疎散郡丞同野客，幽闲官舍抵山家。\n春风北户千茎竹，晚日东园一树花。\n小醆吹醅尝冷酒，深炉敲火炙新茶。\n能来近日观棊否，太守知慵放晚衙。",
        "dynasty": "唐",
        "collection_info": null
    },
    {
        "uuid": "c0b7490d96af031e1836488a2351c9a1",
        "title": "宿西林寺早赴东林满上人之会因寄崔二十二员外",
        "author": "白居易",
        "content": "谪辞魏阙鹓鸾隔，老入庐山麋鹿随。\n薄暮萧条投寺宿，凌晨清净与僧期。\n双林我起闻钟后，隻日君趋入阁时。\n鹏鷃高低分皆定，莫劳心力远相思。",
        "dynasty": "唐",
        "collection_info": null
    },
    {
        "uuid": "90fdc60da73f65dc5b05815768a59fd7",
        "title": "游宝称寺",
        "author": "白居易",
        "content": "竹寺初晴日，花塘欲晓春。\n野猨疑弄客，山鸟似呼人。\n酒嫩倾金液，茶新碾玉尘。\n可怜幽静地，堪寄老慵身。",
        "dynasty": "唐",
        "collection_info": null
    },
    {
        "uuid": "c1fcb34994768eaffaa87a5d69a5c7c0",
        "title": "早春闻提壶鸟因题邻家",
        "author": "白居易",
        "content": "厌听秋猨催下泪，喜闻春鸟劝提壶。\n谁家红树先花发，何处青楼有酒酤。\n进士麄豪寻静尽，拾遗风采近都无。\n欲期明日东邻醉，变作腾腾一俗夫。",
        "dynasty": "唐",
        "collection_info": null
    },
    {
        "uuid": "b9e51ad54d48da3e490f93db154e5a45",
        "title": "见紫薇花忆微之",
        "author": "白居易",
        "content": "一丛暗澹将何比，浅碧笼帬衬紫巾。\n除却微之见应爱，人间少有别花人。",
        "dynasty": "唐",
        "collection_info": null
    },
    {
        "uuid": "a616e2d44a19545863d5a0a320c6a541",
        "title": "蔷薇花一丛独死不知其故因有是篇",
        "author": "白居易",
        "content": "柯条未尝损，根蕟不曾移。\n同类今齐茂，孤芳忽独萎。\n仍怜委地日，正是带花时。\n碎碧初凋叶，燋红尚恋枝。\n干坤无厚薄，草木自荣衰。\n欲问因何事，春风亦不知。",
        "dynasty": "唐",
        "collection_info": null
    },
    {
        "uuid": "d92a3dad0f849232963de4fc86cb5e86",
        "title": "湖亭望水",
        "author": "白居易",
        "content": "久雨南湖涨，新晴北客过。\n日沈红有影，风定绿无波。\n岸没闾阎少，滩平船舫多。\n可怜心赏处，其奈独游何。",
        "dynasty": "唐",
        "collection_info": null
    },
    {
        "uuid": "2b7e9095e365b81e07724f23e0af6e95",
        "title": "闲游",
        "author": "白居易",
        "content": "外事因慵废，中怀与静期。\n寻泉上山远，看笋出林迟。\n白石磨樵斧，青竿理钓丝。\n澄清深浅好，最爱夕阳时。",
        "dynasty": "唐",
        "collection_info": null
    },
    {
        "uuid": "b717ac5dd0e35509ff6a3678daf1de1c",
        "title": "忆微之伤仲远",
        "author": "白居易",
        "content": "幽独辞羣久，漂流去国赊。\n只将琴作伴，唯以酒为家。\n感逝因看水，伤离为见花。\n李三埋地底，元九谪天涯。\n举眼青云远，回头白日斜。\n可能胜贾谊，犹自滞长沙。",
        "dynasty": "唐",
        "collection_info": null
    },
    {
        "uuid": "6f5d6167ddd5db95b9102a0278861b44",
        "title": "过郑处士",
        "author": "白居易",
        "content": "闻道移居村坞间，竹林多处独开关。\n故来不是求他事，暂借南亭一望山。",
        "dynasty": "唐",
        "collection_info": null
    },
    {
        "uuid": "c8fc3b60699e3b625b22afea3365dce2",
        "title": "霖雨苦多江湖暴涨块然独望因题北亭",
        "author": "白居易",
        "content": "自作浔阳客，无如苦雨何。\n阴昏晴日少，闲闷睡时多。\n湖阔将天合，云低与水和。\n篱根舟子语，巷口钓人歌。\n雾岛沈黄气，风帆蹙白波。\n门前车马道，一宿变江河。",
        "dynasty": "唐",
        "collection_info": null
    },
    {
        "uuid": "08155bc874bea02b9f28e34c1b68cef6",
        "title": "春末夏初闲游江郭二首 一",
        "author": "白居易",
        "content": "闲出乘轻屐，徐行蹋輭沙。\n观鱼傍湓浦，看竹入杨家。\n林迸穿篱笋，藤飘落水花。\n雨埋钓舟小，风扬酒旗斜。\n嫩剥青菱角，浓煎白茗芽。\n淹留不知夕，城树欲栖鸦。",
        "dynasty": "唐",
        "collection_info": null
    },
    {
        "uuid": "0aab4b8e6374ba51987a9adf01ddc068",
        "title": "春末夏初闲游江郭二首 二",
        "author": "白居易",
        "content": "柳影繁初合，莺声涩渐稀。\n早梅迎夏结，残絮送春飞。\n西日韶光尽，南风暑气微。\n展张新小簟，熨帖旧生衣。\n绿蚁杯香嫩，红丝脍缕肥。\n故园无此味，何必苦思归。",
        "dynasty": "唐",
        "collection_info": null
    },
    {
        "uuid": "464b21b13fcd51de3903814651a12aba",
        "title": "红藤杖",
        "author": "白居易",
        "content": "南诏红藤杖，西江白首人。\n时时携步月，处处把寻春。\n劲健孤茎直，疎圆六节匀。\n火山生处远，泸水洗来新。\n粗细纔盈手，高低仅过身。\n天边望乡客，何日拄归秦。",
        "dynasty": "唐",
        "collection_info": null
    },
    {
        "uuid": "fbcbfa13b414a615ea08d9e8f931297f",
        "title": "风雨中寻李十一因题船上",
        "author": "白居易",
        "content": "匹马来郊外，扁舟在水滨。\n可怜衝雨客，来访阻风人。\n小榼酤清醑，行厨煮白鳞。\n停杯看柳色，各忆故园春。",
        "dynasty": "唐",
        "collection_info": null
    },
    {
        "uuid": "065e99af8135b0f9d4bf43183ea7b91e",
        "title": "题庐山山下汤泉",
        "author": "白居易",
        "content": "一眼汤泉流向东，浸泥浇草暖无功。\n骊山温水因何事，流入金铺玉甃中。",
        "dynasty": "唐",
        "collection_info": null
    },
    {
        "uuid": "5caa0668f3880fd125e90ddc1148d285",
        "title": "寄蕲州簟与元九因题六韵",
        "author": "白居易",
        "content": "笛竹出蕲春，霜刀劈翠筠。\n织成双锁簟，寄与独眠人。\n卷作筒中信，舒为席上珍。\n滑如铺薤叶，冷似卧龙鳞。\n清润宜乘露，鲜华不受尘。\n通州炎瘴地，此物最关身。",
        "dynasty": "唐",
        "collection_info": null
    },
    {
        "uuid": "65d5458114b468148fa64ca482119013",
        "title": "秋热",
        "author": "白居易",
        "content": "西江风候接南威，暑气常多秋气微。\n犹道江州最凉冷，至今九月着生衣。",
        "dynasty": "唐",
        "collection_info": null
    },
    {
        "uuid": "d6d0ee6b5c6f1b2fcddab9c451b3890c",
        "title": "题元八溪居",
        "author": "白居易",
        "content": "溪岚漠漠树重重，水槛山窗次第逢。\n晚叶尚开红踯躅，秋芳初结白芙蓉。\n声来枕上千年鹤，影落杯中五老峰。\n更媿殷勤留客意，鱼鲜饭细酒香浓。",
        "dynasty": "唐",
        "collection_info": null
    },
    {
        "uuid": "a99624cc9b8416eb2ed9e0376e8346d9",
        "title": "晚出西郊",
        "author": "白居易",
        "content": "散吏闲如客，贫州冷似村。\n早凉湖北岸，残照郭西门。\n懒镊从鬚白，休治任眼昏。\n老来何所用，少兴不多言。",
        "dynasty": "唐",
        "collection_info": null
    },
    {
        "uuid": "8ea0ea25bb721bcc61d6bdb2eccf7554",
        "title": "阶下莲",
        "author": "白居易",
        "content": "叶展影飜当砌月，花开香散入帘风。\n不如种在天池上，犹胜生于野水中。",
        "dynasty": "唐",
        "collection_info": null
    },
    {
        "uuid": "b620c5fcabe27b506f527874921fcdf6",
        "title": "端居咏怀",
        "author": "白居易",
        "content": "贾生俟罪心相似，张翰思归事不如。\n斜日早知惊鵩鸟，秋风悔不忆鲈鱼。\n胷襟曾贮匡时策，怀袖犹残谏猎书。\n从此万缘都摆落，欲携妻子买山居。",
        "dynasty": "唐",
        "collection_info": null
    },
    {
        "uuid": "aaaca9ce3cb3c4e59c283e400f7e7c85",
        "title": "夜宿江浦闻元八改官因寄此什",
        "author": "白居易",
        "content": "君游丹陛已三迁，我泛沧浪欲二年。\n劒佩晓趋双凤阙，烟波夜宿一渔船。\n交亲尽在青云上，乡国遥抛白日边。\n若报生涯应笑杀，结茅栽芋种畬田。",
        "dynasty": "唐",
        "collection_info": null
    },
    {
        "uuid": "8bd3d75b549bbd70dd21b37b04b45e55",
        "title": "百花亭",
        "author": "白居易",
        "content": "朱槛在空虚，凉风八月初。\n山形如岘首，江色似桐庐。\n佛寺乘船入，人家枕水居。\n高亭仍有月，今夜宿何如。",
        "dynasty": "唐",
        "collection_info": null
    },
    {
        "uuid": "53ccbc80e2170fe52788c11c63719ad1",
        "title": "江楼早秋",
        "author": "白居易",
        "content": "南国虽多热，秋来亦不迟。\n湖光朝霁后，竹气晚凉时。\n楼阁宜佳客，江山入好诗。\n清风水苹叶，白露木兰枝。\n欲作云泉计，须营伏腊资。\n匡庐一步地，官满更何之。",
        "dynasty": "唐",
        "collection_info": null
    },
    {
        "uuid": "bd0f4da74edf0a2693527c363abf3716",
        "title": "送客之湖南",
        "author": "白居易",
        "content": "年年渐见南方物，事事堪伤北客情。\n山鬼趫跳唯一足，峡猿哀怨过三声。\n帆开青草湖中去，衣湿黄梅雨裏行。\n别后双鱼难定寄，近来潮不到湓城。",
        "dynasty": "唐",
        "collection_info": null
    },
    {
        "uuid": "badf3cac469cbfee345f56a1d8c1a3f2",
        "title": "百花亭晚望夜归",
        "author": "白居易",
        "content": "百花亭上晚裴回，云影阴晴掩復开。\n日色悠扬暎山尽，雨声萧飒渡江来。\n鬓毛遇病双如雪，心绪逢秋一似灰。\n向夜欲归愁未了，满湖明月小船迴。",
        "dynasty": "唐",
        "collection_info": null
    },
    {
        "uuid": "172157131e249ee65259ae5f4ae35850",
        "title": "西楼",
        "author": "白居易",
        "content": "小郡大江边，危楼夕照前。\n青芜卑湿地，白露泬寥天。\n乡国此时阻，家书何处传？仍闻陈蔡戍，转战已三年。",
        "dynasty": "唐",
        "collection_info": null
    },
    {
        "uuid": "bf7262f8137766f016fc9663a17a9529",
        "title": "寻李道士山居兼呈元明府",
        "author": "白居易",
        "content": "尽日行还歇，迟迟独上山。\n攀藤老筋力，照水病容颜。\n陶巷招居住，茅家许往还。\n饱谙荣辱事，无意恋人间。",
        "dynasty": "唐",
        "collection_info": null
    },
    {
        "uuid": "c5bfa75fe4546b8e5b1ea1acfded2c36",
        "title": "四十五",
        "author": "白居易",
        "content": "行年四十五，两鬓半苍苍。\n清瘦诗成癖，粗豪酒放狂。\n老来尤委命，安处即为乡。\n或拟庐山下，来春结草堂。",
        "dynasty": "唐",
        "collection_info": null
    },
    {
        "uuid": "20b0906a27806d4ed0a2632a2c6426d7",
        "title": "寄李相公崔侍郎钱舍人",
        "author": "白居易",
        "content": "曾陪鹤驭两三仙，亲侍龙舆四五年。\n天上欢华春有限，世间漂泊海无边。\n荣枯事过都成梦，忧喜心忘便是禅。\n官满更归何处去，香炉峰在宅门前。",
        "dynasty": "唐",
        "collection_info": null
    },
    {
        "uuid": "1b6d773982a4b7bece3572a2178e9412",
        "title": "厅前桂",
        "author": "白居易",
        "content": "天台岭上凌霜树，司马厅前委地丛。\n一种不生明月裏，山中犹校胜尘中。",
        "dynasty": "唐",
        "collection_info": null
    },
    {
        "uuid": "5eb01e34f5185d18588916397c482a85",
        "title": "寻王道士药堂因有题赠",
        "author": "白居易",
        "content": "行行觅路缘松峤，步步寻花到杏坛。\n白石先生小有洞，黄芽姹女大还丹。\n常悲东郭千家冢，欲乞西山五色丸。\n但恐长生须有籍，仙台试为检名看。",
        "dynasty": "唐",
        "collection_info": null
    },
    {
        "uuid": "a3c409a98fd8bfc7a6f40e2581a03be1",
        "title": "秋晚",
        "author": "白居易",
        "content": "篱菊花稀砌桐落，树阴离离日色薄。\n单幕疎帘贫寂莫，凉风冷露秋萧索。\n光阴流转忽已晚，颜色凋残不如昨。\n莱妻卧病月明时，不捣寒衣空捣药。",
        "dynasty": "唐",
        "collection_info": null
    },
    {
        "uuid": "637428ff65c8de18db5ad47aebb29020",
        "title": "南浦岁暮对酒送王十五归京",
        "author": "白居易",
        "content": "腊后冰生覆湓水，夜来云闇失庐山。\n风飘细雪落如米，索索萧萧芦苇间。\n此地二年留我住，今朝一酌送君还。\n相看渐老无过醉，聚散穷通总是闲。",
        "dynasty": "唐",
        "collection_info": null
    },
    {
        "uuid": "673d24dbc0b00c31247c4e067aba2fa0",
        "title": "除夜",
        "author": "白居易",
        "content": "薄晚支颐坐，中宵枕臂眠。\n一从身去国，再见日周天。\n老度江南岁，春抛渭北田。\n浔阳来早晚，明日是三年。",
        "dynasty": "唐",
        "collection_info": null
    },
    {
        "uuid": "5e891b67a04786844f33ea113f7457d6",
        "title": "闻李十一出牧澧州崔二十二出牧果州因寄绝句",
        "author": "白居易",
        "content": "平生相见即眉开，静念无如李与崔。\n各是天涯为刺史，缘何不觅九江来。",
        "dynasty": "唐",
        "collection_info": null
    },
    {
        "uuid": "9fb0fc6414b45196a68b14267d261522",
        "title": "元和十三年淮寇未平诏停岁仗愤然有感率尔成章",
        "author": "白居易",
        "content": "闻停岁仗轸皇情，应为淮西寇未平。\n不分气从歌裏发，无明心向酒中生。\n愚计忽思飞短檄，狂心便欲请长缨。\n从来妄动多如此，自笑何曾得事成。",
        "dynasty": "唐",
        "collection_info": null
    },
    {
        "uuid": "98690e7a204b55ab79ec7f6547cf4bfe",
        "title": "庾楼新岁",
        "author": "白居易",
        "content": "岁时销旅貌，风景触乡愁。\n牢落江湖意，新年上庾楼。",
        "dynasty": "唐",
        "collection_info": null
    },
    {
        "uuid": "109851638d29eb6518fc097c70f66fbe",
        "title": "上香炉峰",
        "author": "白居易",
        "content": "倚石攀箩歇病身，青笻竹仗白纱巾。\n他时画出庐山障，便是香炉峰上人。",
        "dynasty": "唐",
        "collection_info": null
    },
    {
        "uuid": "95205698a8ed37d8b0b91500fc40227c",
        "title": "忆微之",
        "author": "白居易",
        "content": "与君何日出屯蒙，鱼恋江湖鸟厌笼。\n分手各抛沧海畔，折腰俱老绿衫中。\n三年隔阔音尘断，两地飘零气味同。\n又被新年劝相忆，柳条黄輭欲春风。",
        "dynasty": "唐",
        "collection_info": null
    },
    {
        "uuid": "a50a53b8ee18990020faabd724acb164",
        "title": "雨夜赠元十八",
        "author": "白居易",
        "content": "卑湿沙头宅，连阴雨夜天。\n共听檐溜滴，心事两悠然。\n把酒循环饮，移床曲尺眠。\n莫言非故旧，相识已三年。",
        "dynasty": "唐",
        "collection_info": null
    },
    {
        "uuid": "dbc62b64d047bed54c94f6c21ef3630d",
        "title": "寒食江畔",
        "author": "白居易",
        "content": "草香沙暖水云晴，风景令人忆帝京。\n还似往年春气味，不宜今日病心情。\n闻莺树下沈吟立，信马江头取次行。\n忽见紫桐花怅望，下邽明日是清明。",
        "dynasty": "唐",
        "collection_info": null
    },
    {
        "uuid": "b24679e4edc41970a1af0241186d6dd2",
        "title": "三月三日登庾楼寄庾三十二",
        "author": "白居易",
        "content": "三日欢游辞曲水，二年愁卧在长沙。\n每登高处长相忆，何况兹楼属庾家。",
        "dynasty": "唐",
        "collection_info": null
    },
    {
        "uuid": "48117872d711bc7750456183a14cbac8",
        "title": "闻李六景俭自河东令授唐邓行军司马以诗贺之",
        "author": "白居易",
        "content": "谁能淮上静风波，闻道河东应此科。\n不独文词供奏记，定将谈笑解兵戈。\n泥埋劒戟终难久，水借蛟龙可在多。\n四十着绯军司马，男儿官职未蹉跎。",
        "dynasty": "唐",
        "collection_info": null
    },
    {
        "uuid": "4b6e22dc872eff139a225d9a34de5de8",
        "title": "石榴树",
        "author": "白居易",
        "content": "可怜颜色好阴凉，叶翦红笺花扑霜。\n伞盖低垂金翡翠，熏笼乱搭绣衣裳。\n春芽细炷千灯燄，夏蘂浓焚百[和]香。\n见说上林无此树，只教桃柳占年芳。",
        "dynasty": "唐",
        "collection_info": null
    },
    {
        "uuid": "8358b4ee678eb0bec9c5a590989794db",
        "title": "大林寺桃花",
        "author": "白居易",
        "content": "人间四月芳菲尽，山寺桃花始盛开。\n长恨春归无觅处，不知转入此中来。",
        "dynasty": "唐",
        "collection_info": null
    },
    {
        "uuid": "4bea410dcb7a3f39bc5d4eb21bf6d6bb",
        "title": "咏怀",
        "author": "白居易",
        "content": "自从委顺任浮沈，渐觉年多功用深。\n面上减除忧喜色，胷中消尽是非心。\n妻儿不问唯耽酒，冠盖皆慵只抱琴。\n长笑灵均不知命，江蓠丛畔苦悲吟。",
        "dynasty": "唐",
        "collection_info": null
    },
    {
        "uuid": "2765338f9a98472b254af7fe27f9d02e",
        "title": "早发楚城驿",
        "author": "白居易",
        "content": "雨过尘埃灭，沿江道径平。\n月乘残夜出，人趁早凉行。\n寂历闲吟动，冥蒙暗思生。\n荷塘飜露气，稻垄泻泉声。\n宿犬闻铃起，栖禽见火惊。\n昽昽烟树色，十里始天明。",
        "dynasty": "唐",
        "collection_info": null
    },
    {
        "uuid": "1b513f4999e58f4574918860f2090e0c",
        "title": "箬岘东池",
        "author": "白居易",
        "content": "箬岘亭东有小池，早荷新荇绿参差。\n中宵把火行人发，惊起双栖白鹭鸶。",
        "dynasty": "唐",
        "collection_info": null
    },
    {
        "uuid": "dc00f50e26d45067150b9bc4c6f1376c",
        "title": "建昌江",
        "author": "白居易",
        "content": "建昌江水县门前，立马教人唤渡船。\n忽似往年归蔡渡，草风沙雨渭河边。",
        "dynasty": "唐",
        "collection_info": null
    },
    {
        "uuid": "790fe69ea565c1c0556fbf78a958c15b",
        "title": "哭从弟",
        "author": "白居易",
        "content": "伤心一尉便终身，叔母年高新妇贫。\n一片绿衫消不得，腰金拖紫是何人。",
        "dynasty": "唐",
        "collection_info": null
    },
    {
        "uuid": "f6d9a2f6d4b386de595d87d9aa826736",
        "title": "香炉峰下新卜山居草堂初成偶题东壁",
        "author": "白居易",
        "content": "五架三间新草堂，石阶桂柱竹编墙。\n南檐纳日冬天暖，北户迎风夏月凉。\n洒砌飞泉纔有点，拂窗斜竹不成行。\n来春更葺东厢屋，纸阁芦帘着孟光。",
        "dynasty": "唐",
        "collection_info": null
    },
    {
        "uuid": "1fcc4496535a0365a606e781953cdbb7",
        "title": "重题 一",
        "author": "白居易",
        "content": "喜入山林初息影，厌趋朝市久劳生。\n早年薄有烟霞志，岁晚深谙世俗情。\n已许虎溪云裏卧，不争龙尾道前行。\n从兹耳界应清净，免见啾啾毁誉声。",
        "dynasty": "唐",
        "collection_info": null
    },
    {
        "uuid": "468a98deb936217ed69ba2227949882f",
        "title": "重题 二",
        "author": "白居易",
        "content": "长松树下小溪头，班鹿胎巾白布裘。\n药圃茶园为产业，野麋林鹤是交游。\n云生涧户衣裳润，岚隐山厨火烛幽。\n最爱一泉新引得，清泠屈曲绕阶流。",
        "dynasty": "唐",
        "collection_info": null
    },
    {
        "uuid": "28470d7d14ce3a92d5b2eacb6a9cc122",
        "title": "重题 三",
        "author": "白居易",
        "content": "日高睡足犹慵起，小阁重衾不怕寒。\n遗爱寺钟欹枕听，香炉峰雪拨帘看。\n匡庐便是逃名地，司马仍为送老官。\n心泰身宁是归处，故乡何独在长安。",
        "dynasty": "唐",
        "collection_info": null
    },
    {
        "uuid": "4145f94eb05784b6537cde2bbf2aa230",
        "title": "重题 四",
        "author": "白居易",
        "content": "宦途自此心长别，世事从今口不言。\n岂止形骸同土木，兼将寿夭任干坤。\n胷中壮气犹须遣，身外浮荣何足论。\n还有一条遗恨事，高家门馆未酬恩。",
        "dynasty": "唐",
        "collection_info": null
    },
    {
        "uuid": "51cd18d7f757449c94b03f43486526fa",
        "title": "山中问月",
        "author": "白居易",
        "content": "为问长安月，谁教不相离。\n昔随飞盖处，今照入山时。\n借助秋怀旷，留连夜卧迟。\n如归旧乡国，似对好亲知。\n松下行为伴，溪头坐有期。\n千岩将万壑，无处不相随。",
        "dynasty": "唐",
        "collection_info": null
    },
    {
        "uuid": "685303d2e7bf58313c3346abd04790db",
        "title": "正月十五日夜东林寺学禅偶怀蓝田杨主簿因呈智禅师",
        "author": "白居易",
        "content": "新年三五东林夕，星汉迢迢钟梵迟。\n花县当君行乐夜，松房是我坐禅时。\n忽看月满还相忆，始叹春来自不知。\n不觉定中微念起，明朝更问鴈门师。",
        "dynasty": "唐",
        "collection_info": null
    },
    {
        "uuid": "beaabbda50e6ac3666d43a2944b56339",
        "title": "临水坐",
        "author": "白居易",
        "content": "昔为东掖垣中客，今作西方社内人。\n手把杨枝临水坐，闲思往事似前身。",
        "dynasty": "唐",
        "collection_info": null
    },
    {
        "uuid": "d571a58db95e8a70b203a9a8834a2c3a",
        "title": "山居",
        "author": "白居易",
        "content": "山斋方独往，尘事莫相仍。\n蓝轝辞鞍马，缁徒换友朋。\n朝餐唯药菜，夜伴只纱灯。\n除却青衫在，其余便是僧。",
        "dynasty": "唐",
        "collection_info": null
    },
    {
        "uuid": "265cf6491590131ea429fe676f145390",
        "title": "遗爱寺",
        "author": "白居易",
        "content": "弄日临溪坐，寻花绕寺行。\n时时闻鸟语，处处是泉声。",
        "dynasty": "唐",
        "collection_info": null
    },
    {
        "uuid": "96f01bb33f0cc1ed8b6c526723e6d648",
        "title": "山中与元九书因题书后",
        "author": "白居易",
        "content": "忆昔封书与君夜，金銮殿后欲明天。\n今夜封书在何处，庐山庵裏晚灯前。\n笼鸟槛猿俱未死，人间相见是何年。",
        "dynasty": "唐",
        "collection_info": null
    },
    {
        "uuid": "66fcb52b7e2f2d89fd8e981dcf2f9476",
        "title": "黄石岩下作",
        "author": "白居易",
        "content": "久别鹓鸾侣，深随鸟兽羣。\n教他远亲故，何处觅知闻？昔日青云意，今移向白云。",
        "dynasty": "唐",
        "collection_info": null
    },
    {
        "uuid": "eafb3981d50e5b1e743715120cf4a6ed",
        "title": "戏赠李十三判官",
        "author": "白居易",
        "content": "垂鞭相送醉醺醺，遥见庐山指似君。\n想君初觉从军乐，未爱香炉峰上云。",
        "dynasty": "唐",
        "collection_info": null
    },
    {
        "uuid": "d273d4a0957d122a1d3bda2e3cdda9c9",
        "title": "醉中戏赠郑使君",
        "author": "白居易",
        "content": "密座移红毯，酡颜照渌杯。\n双娥留且住，五马任先迴。\n醉耳歌催醒，愁眉笑引开。\n平生少年兴，临老暂重来。",
        "dynasty": "唐",
        "collection_info": null
    },
    {
        "uuid": "ec75fc7ba8511f4181fe97a5b5c72797",
        "title": "江亭夕望",
        "author": "白居易",
        "content": "凭高望远思悠哉，晚上江亭夜未迴。\n日欲没时红浪沸，月初生处白烟开。\n辞枝雪蘂将春去，满镊霜毛送老来。\n争敢三年作归计，心知不及贾生才。",
        "dynasty": "唐",
        "collection_info": null
    },
    {
        "uuid": "5143bd30266a65243d4dc87cadb307f4",
        "title": "酬元员外三月三十日慈恩寺相忆见寄",
        "author": "白居易",
        "content": "怅望慈恩三月尽，紫桐花落鸟关关。\n诚知曲水春相忆，其奈长沙老未还。\n赤岭猨声催白首，黄茅瘴色换朱颜。\n谁言南国无霜雪，尽在愁人鬓髮间。",
        "dynasty": "唐",
        "collection_info": null
    },
    {
        "uuid": "1a1342efd7be592c3a45051f048173e3",
        "title": "偶然二首 一",
        "author": "白居易",
        "content": "楚怀邪乱灵均直，放弃合宜何恻恻。\n汉文明圣贾生贤，谪向长沙堪叹息。\n人事多端何足怪，天文至信犹差忒。\n月离于毕合滂沱，有时不雨何能测。",
        "dynasty": "唐",
        "collection_info": null
    },
    {
        "uuid": "7e1381fa1a8e47d28b58bde874971c4f",
        "title": "偶然二首 二",
        "author": "白居易",
        "content": "火发城头鱼水裏，救火竭池鱼失水。\n乖龙藏在牛[领]中，雷击龙来牛枉死。\n人道蓍神龟骨灵，试卜鱼牛那至此。\n六十四卦七十钻，毕竟不能知所以。",
        "dynasty": "唐",
        "collection_info": null
    },
    {
        "uuid": "d71ea396e1ee2fae9b3c6bd8ae97abf3",
        "title": "中秋月",
        "author": "白居易",
        "content": "万里清光不可思，添愁益恨绕天涯。\n谁人陇外久征戍，何处庭前新别离？失宠故姬归院夜，没蕃老将上楼时。\n照他几许人肠断，玉兔银蟾远不知。",
        "dynasty": "唐",
        "collection_info": null
    },
    {
        "uuid": "ea660e747411bf31e4671c64162d79f0",
        "title": "谢李六郎中寄新蜀茶",
        "author": "白居易",
        "content": "故情周匝向交亲，新茗分张及病身。\n红纸一封书后信，绿芽十片火前春。\n汤添勺水煎鱼眼，末下刀圭搅曲尘。\n不寄他人先寄我，应缘我是别茶人。",
        "dynasty": "唐",
        "collection_info": null
    },
    {
        "uuid": "43cde0a6470075062edb96c9ef4132f7",
        "title": "携诸山客同上香炉峰遇雨而还霑濡狼籍互相笑谑题此解嘲",
        "author": "白居易",
        "content": "萧洒登山去，龙钟遇雨迴。\n磴危攀薜荔，石滑践莓苔。\n韤污君相谑，鞵穿我自咍。\n莫欺泥土脚，曾蹋玉阶来。",
        "dynasty": "唐",
        "collection_info": null
    },
    {
        "uuid": "a232e8dbcda10be54c1fb2c5933688b1",
        "title": "彭蠡湖晚归",
        "author": "白居易",
        "content": "彭蠡湖天晚，桃花水气春。\n鸟飞千白点，日没半红轮。\n何必为迁客，无劳是病身。\n但来临此望，少有不愁人。",
        "dynasty": "唐",
        "collection_info": null
    },
    {
        "uuid": "369ff9f1e2057671b30d8bc7de8607ad",
        "title": "酬赠李炼师见招",
        "author": "白居易",
        "content": "几年司谏直承明，今日求真礼上清。\n曾犯龙鳞容不死，欲骑鹤背觅长生。\n刘纲有妇仙同得，伯道无儿累更轻。\n若许移家相近住，便驱鸡犬上层城。",
        "dynasty": "唐",
        "collection_info": null
    },
    {
        "uuid": "1b2f201eab14068aabfd677d726cda99",
        "title": "西河雨夜送客",
        "author": "白居易",
        "content": "云黑雨翛翛，江昏水闇流。\n有风催解缆，无月伴登楼。\n酒罢无多兴，帆开不少留。\n唯看一点火，遥认是行舟。",
        "dynasty": "唐",
        "collection_info": null
    },
    {
        "uuid": "9e1eaa3af1b1ff887f39aee7b71ce687",
        "title": "登西楼忆行简",
        "author": "白居易",
        "content": "每因楼上西南望，始觉人间道路长。\n碍日暮山青蔟蔟，漫天秋水白茫茫。\n风波不见三年面，书信难传万里肠。\n早晚东归来下峡，稳乘船舫过瞿唐。",
        "dynasty": "唐",
        "collection_info": null
    },
    {
        "uuid": "a0317c2b599bec4e1f1a42ca57c8f5ea",
        "title": "罗子",
        "author": "白居易",
        "content": "有女名罗子，生来纔两春。\n我今年已长，日夜二毛新。\n顾念娇啼面，思量老病身。\n直应头似雪，始得见成人。",
        "dynasty": "唐",
        "collection_info": null
    },
    {
        "uuid": "6825530af32e3cfdf3a06fa8242b77a7",
        "title": "读僧灵彻诗",
        "author": "白居易",
        "content": "东林寺裏西廊下，石片镌题数首诗。\n言句怪来还校别，看名知是老汤师。",
        "dynasty": "唐",
        "collection_info": null
    },
    {
        "uuid": "bd391fa925ed0632b041b0b1f1d30f06",
        "title": "听李士良琵琶",
        "author": "白居易",
        "content": "声似胡儿弹舌语，愁如塞月恨边云。\n闲人暂听犹眉敛，可使和蕃公主闻。",
        "dynasty": "唐",
        "collection_info": null
    },
    {
        "uuid": "6653e0271398206e0501f1e23c905e2e",
        "title": "昭君怨",
        "author": "白居易",
        "content": "明妃风貌最娉婷，合在椒房应四星。\n只得当年备宫掖，何曾专夜奉帏屏。\n见疎从道迷图画，知屈那教配虏庭。\n自是君恩薄如纸，不须一向恨丹青。",
        "dynasty": "唐",
        "collection_info": null
    },
    {
        "uuid": "20aaa9b24afedc3b75d2946224b2a3e7",
        "title": "闲吟",
        "author": "白居易",
        "content": "自从苦学空门法，销尽平生种种心。\n唯有诗魔降未得，每逢风月一闲吟。",
        "dynasty": "唐",
        "collection_info": null
    },
    {
        "uuid": "878f0cf76507d5b3343b0b017438936f",
        "title": "戏问山石榴",
        "author": "白居易",
        "content": "小树山榴近砌栽，半含红萼带花来。\n争知司马夫人妬，移到庭前便不开。",
        "dynasty": "唐",
        "collection_info": null
    },
    {
        "uuid": "68c1ea2ca73fb7c760161866021ed223",
        "title": "编集拙诗成一十五卷因题卷末戏赠元九李二十",
        "author": "白居易",
        "content": "一篇长恨有风情，十首秦吟近正声。\n每被老元偷格律，苦教短李伏歌行。\n世间富贵应无分，身后文章合有名。\n莫怪气粗言语大，新排十五卷诗成。",
        "dynasty": "唐",
        "collection_info": null
    },
    {
        "uuid": "ae7b8ae61183e331eb18ad2b18732991",
        "title": "湖上闲望",
        "author": "白居易",
        "content": "藤花浪拂紫茸条，菰叶风飜绿剪刀。\n闲弄水芳生楚思，时时合眼咏离骚。",
        "dynasty": "唐",
        "collection_info": null
    },
    {
        "uuid": "240ef74b8cc0a3ec05e5034d13943b37",
        "title": "江南谪居十韵",
        "author": "白居易",
        "content": "自哂沈冥客，曾为献纳臣。\n壮心徒许国，薄命不如人。\n纔展凌云翅，俄成失水鳞。\n葵枯犹向日，蓬断即辞春。\n泽畔长愁地，天边欲老身。\n萧条残活计，冷落旧交亲。\n草合门无径，烟消甑有尘。\n忧方知酒圣，贫始觉钱神。\n虎尾难容足，羊肠易覆轮。\n行藏与通塞，一切任陶钧。",
        "dynasty": "唐",
        "collection_info": null
    },
    {
        "uuid": "1a934de3e8c516d9812080cc30b2878b",
        "title": "江楼夜吟元九律诗成三十韵",
        "author": "白居易",
        "content": "昨夜江楼上，吟君数十篇。\n词飘朱槛底，韵堕渌江前。\n清楚音谐律，精微思入玄。\n收将白雪丽，夺尽碧云妍。\n寸截金为句，双雕玉作联。\n八风凄间发，五彩烂相宣。\n冰扣声声冷，珠排字字圆。\n文头交比绣，筋骨软于绵。\n澒涌同波浪，铮鏦过管弦。\n醴泉流出地，钧乐下从天。\n神鬼闻如泣，鱼龙听似禅。\n星迴疑聚集，月落为留连。\n雁感无鸣者，猨愁亦悄然。\n交流迁客泪，停住贾人船。\n闇被歌姬乞，潜闻思妇传。\n斜行题粉壁，短卷写红笺。\n肉味经时忘，头风当日痊。\n老张知定伏，短李爱应颠。\n道屈才方振，身闲业始专。\n天教声烜赫，理合命迍邅。\n顾我文章劣，知他气力全。\n工夫虽共到，巧拙尚相悬。\n各有诗千首，俱抛海一边。\n白头吟处变，青眼望中穿。\n酬荅朝妨食，披寻夜废眠。\n老偿文债负，宿结字因缘。\n每叹陈夫子，常嗟李谪仙。\n名高折人爵，思苦减天年。\n不得当时遇，空令后代怜。\n相悲今若此，湓浦与通川。",
        "dynasty": "唐",
        "collection_info": null
    },
    {
        "uuid": "47bcf39fdd96bd2035fc24d7d23cc469",
        "title": "浔阳岁晚寄元八郎中庾三十二员外",
        "author": "白居易",
        "content": "阅水年将暮，烧金道未成。\n丹砂不肯死，白髮自须生。\n病肺惭杯满，衰颜忌镜明。\n春深旧乡梦，岁晚故交情。\n一别浮云散，双瞻列宿荣。\n螭头阶下立，龙尾道前行。\n封事频闻奏，除书数见名。\n虚怀事僚友，平步取公卿。\n漏尽鸡人报，朝迴幼女迎。\n可怜白司马，老大在湓城。",
        "dynasty": "唐",
        "collection_info": null
    },
    {
        "uuid": "db3e0e4afcadf1768d3140208c215362",
        "title": "元九以绿丝布白轻褣见寄制成衣服以诗报知",
        "author": "白居易",
        "content": "绿丝文布素轻褣，珍重京华手自封。\n贫友远劳君寄附，病妻亲为我裁缝。\n袴花白似秋云薄，衫色青于春草浓。\n欲着却休知不称，折腰无復旧形容。",
        "dynasty": "唐",
        "collection_info": null
    },
    {
        "uuid": "992d07c679d8231394a19469679b95ea",
        "title": "清明日送韦侍御贬虔州",
        "author": "白居易",
        "content": "寂寞清明日，萧条司马家。\n留饧和冷粥，出火煮新茶。\n欲别能无酒，相留亦有花。\n南迁更何处，此地已天涯。",
        "dynasty": "唐",
        "collection_info": null
    },
    {
        "uuid": "6ea831ca8a183ed5ea50afcc1f583c43",
        "title": "九江春望",
        "author": "白居易",
        "content": "淼茫积水非吾土，飘泊浮萍自我身。\n身外信缘为活计，眼前随事觅交亲。\n鑪烟岂异终南色，湓草宁殊渭北春。\n此地何妨便终老，譬如元是九江人。",
        "dynasty": "唐",
        "collection_info": null
    },
    {
        "uuid": "45022d5f68d1384eff8188b583fe77ed",
        "title": "晚题东林寺双池",
        "author": "白居易",
        "content": "向晚双池好，初晴百物新。\n褭枝翻翠羽，溅水跃红鳞。\n萍泛同游子，莲开当丽人。\n临流一惆怅，还忆曲江春。",
        "dynasty": "唐",
        "collection_info": null
    },
    {
        "uuid": "f6bee281471e4316add9a698a0474bb0",
        "title": "赠内子",
        "author": "白居易",
        "content": "白髮长兴叹，青娥亦伴愁。\n寒衣补灯下，小女戏床头。\n闇澹屏帏故，凄凉枕席秋。\n贫中有等级，犹胜嫁黔娄。",
        "dynasty": "唐",
        "collection_info": null
    },
    {
        "uuid": "935ba51371416194d7c6eef2b0bb299d",
        "title": "送客春游岭南二十韵",
        "author": "白居易",
        "content": "已讶游何远，仍嗟别太频。\n离容君蹙促，赠语我殷勤。\n迢遰天南面，苍茫海北漘。\n诃陵国分界，交趾郡为邻。\n蓊郁三光晦，温暾四气匀。\n阴晴变寒暑，昏晓错星辰。\n瘴地难为老，蛮陬不易驯。\n土民稀白首，洞主尽黄巾。\n战舰犹惊浪，戎车未息尘。\n红旗围卉服，紫绶裹文身。\n面苦桄榔裛，浆酸橄榄新。\n牙樯迎海舶，铜鼓赛江神。\n不冻贪泉暖，无霜毒草春。\n云烟蟒蛇气，刀劒鰐鱼鳞。\n路足羁栖客，官多谪逐臣。\n天黄生飓母，雨黑长枫人。\n迴使先传语，征轩早返轮。\n须防杯裏蛊，莫爱橐中珍。\n北与南殊俗，身将货孰亲。\n尝闻君子诫，忧道不忧贫。",
        "dynasty": "唐",
        "collection_info": null
    },
    {
        "uuid": "6c039f900e719b3f99eef7b313be0804",
        "title": "自题",
        "author": "白居易",
        "content": "功名宿昔人多许，宠辱斯须自不如。\n一旦失恩先左降，三年随例未量移。\n马头觅角生何日，石火敲光住几时。\n前事是身俱若此，空门不去欲何之。",
        "dynasty": "唐",
        "collection_info": null
    },
    {
        "uuid": "1a34197821330c07931045b7d9de9034",
        "title": "自悲",
        "author": "白居易",
        "content": "火宅煎熬地，霜松摧折身。\n因知羣动内，易死不过人。",
        "dynasty": "唐",
        "collection_info": null
    },
    {
        "uuid": "7b5fd01bfdb6887eac6cf5b2e8a16eb2",
        "title": "寻郭道士不遇",
        "author": "白居易",
        "content": "郡中乞假来相访，洞裏朝元去不逢。\n看院祗留双白鹤，入门惟见一青松。\n药炉有火丹应伏，云碓无人水自舂。\n欲问参同契中事，更期何日得从容。",
        "dynasty": "唐",
        "collection_info": null
    },
    {
        "uuid": "33e5b898dbae0a44a7dd76da46c74425",
        "title": "浔阳春三首 春生",
        "author": "白居易",
        "content": "春生何处闇周游，海角天涯徧始休。\n先遣和风报消息，续教啼鸟说来由。\n展张草色长河畔，点缀花房小树头。\n若到故园应觅我，为传沦落在江州。",
        "dynasty": "唐",
        "collection_info": null
    },
    {
        "uuid": "762278d514c86c078b03ae457d1951d7",
        "title": "浔阳春三首 春来",
        "author": "白居易",
        "content": "春来触地故乡情，忽见风光忆两京。\n金谷蹋花香骑入，曲江碾草钿车行。\n谁家绿酒欢连夜，何处红楼睡失明。\n独有不眠不醉客，经春冷坐古湓城。",
        "dynasty": "唐",
        "collection_info": null
    },
    {
        "uuid": "0a12f67892f8785bcc825a95163d2de6",
        "title": "浔阳春三首 春去",
        "author": "白居易",
        "content": "一从泽畔为迁客，两度江头送暮春。\n白髮更添今日鬓，青衫不改去年身。\n百川未有迴流水，一老终无却少人。\n四十六时三月尽，送春争得不殷勤。",
        "dynasty": "唐",
        "collection_info": null
    },
    {
        "uuid": "176e3c27cfaf70b8388ede26d98fc642",
        "title": "梦微之",
        "author": "白居易",
        "content": "晨起临风一惆怅，通川湓水断相闻。\n不知忆我因何事，昨夜三迴梦见君。",
        "dynasty": "唐",
        "collection_info": null
    },
    {
        "uuid": "0d567e11d34372b085da47a1c4cd4fb0",
        "title": "赠韦炼师",
        "author": "白居易",
        "content": "浔阳迁客为居士，身似浮云心似灰。\n上界女仙无嗜欲，何因相顾两裴回。\n共疑过去人间世，曾作谁家夫妇来。",
        "dynasty": "唐",
        "collection_info": null
    },
    {
        "uuid": "31a954570ff7259d7b7508c68419b594",
        "title": "问刘十九",
        "author": "白居易",
        "content": "绿螘新醅酒，红泥小火垆。\n晚来天欲雪，能饮一杯无。",
        "dynasty": "唐",
        "collection_info": null
    },
    {
        "uuid": "8f165fcc6b524647ef20fac30a72fd5d",
        "title": "得行简书闻欲下峡先以诗寄",
        "author": "白居易",
        "content": "朝来又得东川信，欲取春初发梓州。\n书报九江闻暂喜，路经三峡想还愁。\n潇湘瘴雾加餐饭，滟滪惊波稳泊舟。\n欲寄两行迎尔泪，长江不肯向西流。",
        "dynasty": "唐",
        "collection_info": null
    },
    {
        "uuid": "98b2e54e2ebbae310d03633f13e5792b",
        "title": "南湖早春",
        "author": "白居易",
        "content": "风迴云断雨初晴，返照湖边暖復明。\n乱点碎红山杏发，平铺新绿水苹生。\n翅低白雁飞仍重，舌涩黄鹂语未成。\n不道江南春不好，年年衰病减心情。",
        "dynasty": "唐",
        "collection_info": null
    },
    {
        "uuid": "4d130aa348ecb7984b227959fb3d7d39",
        "title": "元十八从事南海欲出庐山临别旧居有恋泉声之什因以投和兼伸别情",
        "author": "白居易",
        "content": "贤侯辟士礼从容，莫恋泉声问所从。\n雨露初承黄纸诏，烟霞欲别紫霄峰。\n伤弓未息新惊鸟，得水难留久卧龙。\n我正退藏君变化，一杯可易得相逢。",
        "dynasty": "唐",
        "collection_info": null
    },
    {
        "uuid": "642c2c9640a9ad5a10567ff3c844cb1a",
        "title": "题韦家泉池",
        "author": "白居易",
        "content": "泉落青山出白云，萦村绕郭几家分。\n自从引作池中水，深浅方圆一任君。",
        "dynasty": "唐",
        "collection_info": null
    },
    {
        "uuid": "39054de61159769271aee6cade4a3ec5",
        "title": "醉中对红叶",
        "author": "白居易",
        "content": "临风杪秋树，对酒长年人。\n醉貌如霜叶，虽红不是春。",
        "dynasty": "唐",
        "collection_info": null
    },
    {
        "uuid": "04e75bc8e24694f5753bea674baef0c4",
        "title": "遣怀",
        "author": "白居易",
        "content": "羲和走驭趂年光，不许人间日月长。\n遂使四时都似电，争教两鬓不成霜。\n荣销枯去无非命，壮尽衰来亦是常。\n已共身心要约定，穷通生死不惊忙。",
        "dynasty": "唐",
        "collection_info": null
    },
    {
        "uuid": "140000d32488e7274bade12268101ccc",
        "title": "点额鱼",
        "author": "白居易",
        "content": "龙门点额意何如，红尾青鬐却返初。\n见说在天行雨苦，为龙未必胜为鱼。",
        "dynasty": "唐",
        "collection_info": null
    },
    {
        "uuid": "45a627404b5cb50568af99be49874967",
        "title": "闻龟儿咏诗",
        "author": "白居易",
        "content": "怜渠已解咏诗章，摇膝支颐学二郎。\n莫学二郎吟太苦，纔年四十鬓如霜。",
        "dynasty": "唐",
        "collection_info": null
    },
    {
        "uuid": "3422eaf3550c0f0d980ce846811a9835",
        "title": "对酒",
        "author": "白居易",
        "content": "未济卦中休卜命，参同契裏莫劳心。\n无如饮此销愁物，一饷愁消直万金。",
        "dynasty": "唐",
        "collection_info": null
    },
    {
        "uuid": "db33f63044b72e2313fbedfef3c8f226",
        "title": "东墙夜合树去秋为风雨所摧今年花时怅然有感",
        "author": "白居易",
        "content": "碧荑红缕今何在，风雨飘将去不回。\n惆怅去年墙下地，今春唯有荠花开。",
        "dynasty": "唐",
        "collection_info": null
    },
    {
        "uuid": "2f8b376c756b2c2083ac8b33ebc649e4",
        "title": "病起",
        "author": "白居易",
        "content": "病不出门无限时，今朝强出与谁期。\n经年不上江楼醉，劳动春风扬酒旗。",
        "dynasty": "唐",
        "collection_info": null
    },
    {
        "uuid": "2e761cadc660818a5336eee450d35c28",
        "title": "梦亡友刘太白同游彰敬寺",
        "author": "白居易",
        "content": "三千里外卧江州，十五年前哭老刘。\n昨夜梦中彰敬寺，死生魂魄暂同游。",
        "dynasty": "唐",
        "collection_info": null
    },
    {
        "uuid": "bff829620ac5b93edcbad0992a6b163a",
        "title": "与果上人殁时题此诀别兼简二林僧社",
        "author": "白居易",
        "content": "本结菩提香火社，为嫌烦恼电泡身。\n不须惆怅从师去，先请西方作主人。",
        "dynasty": "唐",
        "collection_info": null
    },
    {
        "uuid": "a2db60627a01b30b932e3249efc4b9f2",
        "title": "赠写真者",
        "author": "白居易",
        "content": "子骋丹青日，予当丑老时。\n无劳役神思，更画病容仪。\n迢递麒麟阁，图功未有期。\n区区尺素上，焉用写真为。",
        "dynasty": "唐",
        "collection_info": null
    },
    {
        "uuid": "41701bdf1119c1ac8a79649a899dafd9",
        "title": "刘十九同宿",
        "author": "白居易",
        "content": "红旗破贼非吾事，黄纸除书无我名。\n唯共嵩阳刘处士，围棊赌酒到天明。",
        "dynasty": "唐",
        "collection_info": null
    },
    {
        "uuid": "ed0f489483ec0a7214b2983f5b219232",
        "title": "十二年冬江西温暖喜元八寄金石棱到因题此诗",
        "author": "白居易",
        "content": "今冬腊候不严凝，暖雾温风气上腾。\n山脚崦中纔有雪，江流慢处亦无冰。\n欲将何药防春瘴，只有元家金石棱。",
        "dynasty": "唐",
        "collection_info": null
    },
    {
        "uuid": "303e71e59e2b161e5baaf8db700c52c4",
        "title": "闲意",
        "author": "白居易",
        "content": "不争荣耀任沈沦，日与时疎共道亲。\n北省朋僚音信断，东林长老往还频。\n病停夜食闲如社，慵拥朝裘暖似春。\n渐老溅谙闲气味，终身不拟作忙人。",
        "dynasty": "唐",
        "collection_info": null
    },
    {
        "uuid": "ba8b7b8141dbfc60eae47d4a98b9e7f0",
        "title": "送友人上峡赴东川辟命",
        "author": "白居易",
        "content": "见说瞿塘峡，斜衔滟滪根。\n难于寻鸟路，险过上龙门。\n羊角风头急，桃花水色浑。\n山迴若鳌转，舟入似鲸吞。\n岸合愁天断，波跳恐地翻。\n怜君经此去，为感主人恩。",
        "dynasty": "唐",
        "collection_info": null
    },
    {
        "uuid": "d54308ef5cc8090fc58aba67076129a1",
        "title": "夜送孟司功",
        "author": "白居易",
        "content": "浔阳白司马，夜送孟功曹。\n江闇管弦急，楼明灯火高。\n湖波翻似箭，霜草杀如刀。\n且莫开征棹，阴风正怒号。",
        "dynasty": "唐",
        "collection_info": null
    },
    {
        "uuid": "bd55646294a3fb168e483d1662212d4e",
        "title": "衰病",
        "author": "白居易",
        "content": "老辞游冶寻花伴，病别荒狂旧酒徒。\n更恐五年三岁后，些些谭笑亦应无。",
        "dynasty": "唐",
        "collection_info": null
    },
    {
        "uuid": "6d6bb2227c0ccf1e94436c8069aad4d0",
        "title": "题诗屏风绝句",
        "author": "白居易",
        "content": "相忆采君诗作障，自书自勘不辞劳。\n障成定被人争写，从此南中纸价高。",
        "dynasty": "唐",
        "collection_info": null
    },
    {
        "uuid": "3229315ec0daa97bc5231c1486f72df3",
        "title": "荅微之",
        "author": "白居易",
        "content": "君写我诗盈寺壁，我题君句满屏风。\n与君相遇知何处，两叶浮萍大海中。",
        "dynasty": "唐",
        "collection_info": null
    },
    {
        "uuid": "a9b8d56f1fd9df69a13bf4050f1b9653",
        "title": "偶宴有怀",
        "author": "白居易",
        "content": "遇兴寻文客，因欢命酒徒。\n春游忆亲故，夜会似京都。\n诗思闲仍在，乡愁醉暂无。\n狂来欲起舞，惭见白髭鬚。",
        "dynasty": "唐",
        "collection_info": null
    },
    {
        "uuid": "65de717a99058b78f3395a28d4297afe",
        "title": "山中酬江州崔使君见寄",
        "author": "白居易",
        "content": "眷眄情无恨，优容礼有余。\n三年为郡吏，一半许山居。\n酒熟心相待，诗来手自书。\n庾楼春好醉，明月且回车。",
        "dynasty": "唐",
        "collection_info": null
    },
    {
        "uuid": "f402d0cbecfb09fb2b939305453b281a",
        "title": "山枇杷",
        "author": "白居易",
        "content": "深山老去惜年华，况对东溪野枇杷。\n火树风来翻绛燄，琼枝日出晒红纱。\n回看桃李都无色，映得芙蓉不是花。\n争奈结根深石底，无因移得到人家。",
        "dynasty": "唐",
        "collection_info": null
    },
    {
        "uuid": "6677237f08e1e57266f35a736de4f0ce",
        "title": "闻李尚书拜相因以长句寄贺微之",
        "author": "白居易",
        "content": "怜君不久在通川，知已新提造化权。\n夔卨定求才济世，张雷应辨气衝天。\n那知沦落天涯日，正是陶钧海内年。\n肯向泥中抛折劒，不收重铸作龙泉。",
        "dynasty": "唐",
        "collection_info": null
    },
    {
        "uuid": "7a990bb751631d0f3d9d6feb4ce595c7",
        "title": "岁暮",
        "author": "白居易",
        "content": "穷阴急景坐相催，壮齿韶颜去不回。\n旧病重因年老发，新愁多是夜长来。\n膏明自爇缘多事，雁默先烹为不才。\n祸福细寻无会处，不如且进手中杯。",
        "dynasty": "唐",
        "collection_info": null
    },
    {
        "uuid": "650eaf8869eda6b8f0de3fd67d059f05",
        "title": "雨中赴刘十九二林之期及到寺刘已先去因以四韵寄之",
        "author": "白居易",
        "content": "云中台殿泥中路，既阻同游懒却还。\n将谓独愁犹对雨，不知多兴已寻山。\n纔应行到千峰裏，只校来迟半日间。\n最惜杜鹃花烂熳，春风吹尽不同攀。",
        "dynasty": "唐",
        "collection_info": null
    },
    {
        "uuid": "16e39b4040d11f4932e7e4ebc2e548c3",
        "title": "蔷薇正开春酒初熟因招刘十九张大夫崔二十四同饮",
        "author": "白居易",
        "content": "瓮头竹叶经春熟，阶底蔷薇入夏开。\n似火浅深红压架，如饧气味绿黏台。\n试将诗句相招去，倘有风情或可来。\n明日早花应更好，心期同醉卯时杯。",
        "dynasty": "唐",
        "collection_info": null
    },
    {
        "uuid": "5a26d70a50f3dff87c9f18f7229eb0f3",
        "title": "李白墓",
        "author": "白居易",
        "content": "采石江边李白坟，遶田无限草连云。\n可怜荒壠穷泉骨，曾有惊天动地文。\n但是诗人多薄命，就中沦落不过君。",
        "dynasty": "唐",
        "collection_info": null
    },
    {
        "uuid": "7d9894a4a4be46e179f6646600229410",
        "title": "对酒",
        "author": "白居易",
        "content": "漫把参同契，难烧伏火砂。\n有时成白首，无处问黄芽。\n幻世如泡影，浮生抵眼花。\n唯将绿醅酒，且替紫河车。",
        "dynasty": "唐",
        "collection_info": null
    },
    {
        "uuid": "a490320dc93764137dd60fc395eae396",
        "title": "戏荅诸少年",
        "author": "白居易",
        "content": "顾我长年头似雪，饶君壮岁气如云。\n朱颜今日虽欺我，白髮他时不放君。",
        "dynasty": "唐",
        "collection_info": null
    },
    {
        "uuid": "b9e24ce58e1df5b7d84592628c72b8c7",
        "title": "风雨晚泊",
        "author": "白居易",
        "content": "苦竹林边芦苇丛，停舟一望思无穷。\n青苔扑地连春雨，白浪掀天尽日风。\n忽忽百年行欲半，茫茫万事坐成空。\n此生飘荡何时定，一缕鸿毛天地中。",
        "dynasty": "唐",
        "collection_info": null
    },
    {
        "uuid": "d565e7037c5aad4f874a074512d930db",
        "title": "题崔使君新楼",
        "author": "白居易",
        "content": "忧人何处可消忧，碧瓮红栏湓水头。\n从此浔阳风月夜，崔公楼替庾公楼。",
        "dynasty": "唐",
        "collection_info": null
    },
    {
        "uuid": "b34fd3fccab3c1769c3c49062e4a3e56",
        "title": "山中戏问韦侍御",
        "author": "白居易",
        "content": "我抱栖云志，君怀济世才。\n常吟反招隐，那得入山来。",
        "dynasty": "唐",
        "collection_info": null
    },
    {
        "uuid": "6f0b7c7cbbce2146da220854a5813884",
        "title": "赠昙禅师",
        "author": "白居易",
        "content": "五年不入慈恩寺，今日寻师始一来。\n欲知火宅焚烧苦，方寸如今化作灰。",
        "dynasty": "唐",
        "collection_info": null
    },
    {
        "uuid": "16591ac8b70173acfa7a6dfad0852f53",
        "title": "寄微之",
        "author": "白居易",
        "content": "帝城行乐日纷纷，天畔穷愁我与君。\n秦女笑歌春不见，巴猨啼哭夜常闻。\n何处琵琶弦似语，谁家[呙]堕髻如云。\n人生多少欢娱事，那独千分无一分。",
        "dynasty": "唐",
        "collection_info": null
    },
    {
        "uuid": "a568b8affd858885c68272454ccf75c5",
        "title": "醉吟二首 一",
        "author": "白居易",
        "content": "空王百法学未得，姹女丹砂烧即飞。\n事事无成身老也，醉乡不去欲何归。",
        "dynasty": "唐",
        "collection_info": null
    },
    {
        "uuid": "e55d381ead579c9b6cfb603439953801",
        "title": "醉吟二首 二",
        "author": "白居易",
        "content": "两鬓千茎新似雪，十分一醆欲如泥。\n酒狂又引诗魔发，日午悲吟到日西。",
        "dynasty": "唐",
        "collection_info": null
    },
    {
        "uuid": "5acf8733f17263142809e53fd299fa21",
        "title": "晓寝",
        "author": "白居易",
        "content": "转枕重安寝，回头一欠伸。\n纸窗明觉晓，布被暖知春。\n莫强疎慵性，须安老大身。\n鸡鸣一觉睡，不博早朝人。",
        "dynasty": "唐",
        "collection_info": null
    },
    {
        "uuid": "1a00a1e53211154ba108dc9786894263",
        "title": "荅元八郎中杨十二博士",
        "author": "白居易",
        "content": "身觉浮云无所着，心同止水有何情。\n但知潇洒疎朝市，不要崎岖隐姓名。\n尽日观鱼临涧坐，有时随鹿上山行。\n谁能抛得人间事，来共腾腾过此生。",
        "dynasty": "唐",
        "collection_info": null
    },
    {
        "uuid": "3bee701a74eaed4b1f699bb8b5444d6f",
        "title": "湖亭与行简宿",
        "author": "白居易",
        "content": "浔阳少有风情客，招宿湖亭尽却回。\n水槛虚凉风月好，夜深谁共阿怜来。",
        "dynasty": "唐",
        "collection_info": null
    },
    {
        "uuid": "a561f681e0d9386197889cc0648deec6",
        "title": "八月十五日夜湓亭望月",
        "author": "白居易",
        "content": "昔年八月十五夜，曲江池畔杏园边。\n今年八月十五夜，湓浦沙头水馆前。\n西北望乡何处是，东南见月几迴圆。\n临风一叹无人会，今夜清光似往年。",
        "dynasty": "唐",
        "collection_info": null
    },
    {
        "uuid": "aa99b7ef7fb0b7eef250f2cbff8003c7",
        "title": "赠江客",
        "author": "白居易",
        "content": "江柳影寒新雨地，塞鸿声急欲霜天。\n愁君独向沙头宿，水遶芦花月满船。",
        "dynasty": "唐",
        "collection_info": null
    },
    {
        "uuid": "a9c29519a629b0fa6efef52420344609",
        "title": "残暑招客",
        "author": "白居易",
        "content": "云截山腰断，风驱雨脚迴。\n早阴江上散，残热日中来。\n却取生衣着，重拈竹簟开。\n谁能淘晚热，闲饮两三杯。",
        "dynasty": "唐",
        "collection_info": null
    },
    {
        "uuid": "8b596429466ccf2ac7fc847f5701eb8c",
        "title": "浔阳秋怀赠许明府",
        "author": "白居易",
        "content": "霜红二林叶，风白九江波。\n暝色投烟鸟，秋声带雨荷。\n马闲无处出，门冷少人过。\n卤莽还乡梦，依稀望阙歌。\n共思除醉外，无计奈愁何。\n试问陶家酒，新篘得几多。",
        "dynasty": "唐",
        "collection_info": null
    },
    {
        "uuid": "5319c3afeb18d07568706e1198264a2b",
        "title": "九日醉吟",
        "author": "白居易",
        "content": "有恨头还白，无情菊自黄。\n一为州司马，三见岁重阳。\n劒匣尘埃满，笼禽日月长。\n身从渔父笑，门任雀罗张。\n问疾因留客，听吟偶置觞。\n叹时论倚伏，怀旧数存亡。\n奈老应无计，治愁或有方。\n无过学王绩，唯以醉为乡。",
        "dynasty": "唐",
        "collection_info": null
    },
    {
        "uuid": "ab1bb433f175de40f90d18533ffb5bca",
        "title": "问韦山人山甫",
        "author": "白居易",
        "content": "身名身事两蹉跎，试就先生问若何。\n从此神仙学得否，白鬚虽有未为多。",
        "dynasty": "唐",
        "collection_info": null
    },
    {
        "uuid": "4273dfe7691facc06c2faa186e6b43d8",
        "title": "送萧炼师步虚词十首卷后以二绝继之 一",
        "author": "白居易",
        "content": "欲上瀛州临别时，赠君十首步虚词。\n天仙若爱应相问，可道江州司马诗。",
        "dynasty": "唐",
        "collection_info": null
    },
    {
        "uuid": "da305dede19de4877555ab5f9dce649b",
        "title": "送萧炼师步虚词十首卷后以二绝继之 二",
        "author": "白居易",
        "content": "花纸瑶缄松墨字，把将天上共谁开。\n试呈王母如堪唱，发遣双成更取来。",
        "dynasty": "唐",
        "collection_info": null
    },
    {
        "uuid": "7dd88570f43061d884c5cba6f1e4fd4a",
        "title": "赠李兵马使",
        "author": "白居易",
        "content": "身得贰师余气概，家藏都尉旧诗章。\n江南别有楼船将，燕颔虬鬚不姓杨。",
        "dynasty": "唐",
        "collection_info": null
    },
    {
        "uuid": "ee83be97aaaacd4841b4198af1d68efb",
        "title": "题遗爱寺前溪松",
        "author": "白居易",
        "content": "偃亚长松树，侵临小石溪。\n静将流水对，高共远峰齐。\n翠盖烟笼密，花幢雪压低。\n与僧清影坐，借鹤稳枝栖。\n笔写形难似，琴偷韵易迷。\n暑天风槭槭，晴夜露凄凄。\n独契依为舍，闲行遶作蹊。\n栋梁君莫采，留着伴幽栖。",
        "dynasty": "唐",
        "collection_info": null
    },
    {
        "uuid": "fad70c07738b2fc4211378c3cc71f52e",
        "title": "庐山草堂夜雨独宿寄牛二李七庾三十二员外",
        "author": "白居易",
        "content": "丹霄携手三君子，白髮垂头一病翁。\n兰省花时锦帐下，庐山雨夜草庵中。\n终身胶漆心应在，半路云泥迹不同。\n唯有无生三昧观，荣枯一照两成空。",
        "dynasty": "唐",
        "collection_info": null
    },
    {
        "uuid": "d78acdcd196be3a42f40b18713ef638d",
        "title": "闻杨十二新拜省郎遥以诗贺",
        "author": "白居易",
        "content": "文昌新入有光辉，紫界宫墙白粉闱。\n晓日鸡人传漏箭，春风侍女护朝衣。\n雪飘歌句高难和，鹤拂烟霄老惯飞。\n官职声名俱入手，近来诗客似君稀。",
        "dynasty": "唐",
        "collection_info": null
    },
    {
        "uuid": "6ac8f0a8bb4b41dc214ad03b1456b2d9",
        "title": "三月三日怀微之",
        "author": "白居易",
        "content": "良时光景长虚掷，壮岁风情已闇销。\n忽忆同为校书日，每年同醉是今朝。",
        "dynasty": "唐",
        "collection_info": null
    },
    {
        "uuid": "217b7e33d0d878e5fb782677d3e9439d",
        "title": "赠韦八",
        "author": "白居易",
        "content": "辞君岁久见君初，白髮惊嗟两有余。\n容鬓别来今至此，心情料取合何如。\n曾同曲水花亭醉，亦共华阳竹院居。\n岂料天南相见夜，哀猨瘴雾宿匡庐。",
        "dynasty": "唐",
        "collection_info": null
    },
    {
        "uuid": "3c40e4c01900587bb90a4aa242352ca7",
        "title": "春江闲步赠张山人",
        "author": "白居易",
        "content": "江景又妍和，牵愁发浩歌。\n晴沙金屑色，春水曲尘波。\n红簇交枝杏，青含卷叶荷。\n藉莎怜輭暖，憩树爱婆娑。\n书信朝贤断，知音野老多。\n相逢不闲语，争奈日长何。",
        "dynasty": "唐",
        "collection_info": null
    },
    {
        "uuid": "d867a8c841a0d4974aab4c5d92d53c2a",
        "title": "春听琵琶兼简长孙司户",
        "author": "白居易",
        "content": "四弦不似琵琶声，乱写真珠细撼铃。\n指底商风悲飒飒，舌头胡语苦醒醒。\n如言都尉思京国，似诉明妃厌虏庭。\n迁客共君想劝谏，春肠易断不须听。",
        "dynasty": "唐",
        "collection_info": null
    },
    {
        "uuid": "e4330402a7accbee91b8cda00910cb31",
        "title": "吴宫辞",
        "author": "白居易",
        "content": "一入吴王殿，无人覩翠娥。\n楼高时见舞，宫静夜闻歌。\n半露胷如雪，斜迴脸似波。\n妍媸各有分，谁敢妬恩多。",
        "dynasty": "唐",
        "collection_info": null
    },
    {
        "uuid": "14bace65c2644ac70db2badcded72eae",
        "title": "送韦侍御量移金州司马",
        "author": "白居易",
        "content": "春欢雨露同霑泽，冬叹风霜独满衣。\n留滞多时如我少，迁移好处似君稀。\n卧龙云到须先起，蛰燕雷惊尚未飞。\n莫恨东西沟水别，沧溟长短拟同归。",
        "dynasty": "唐",
        "collection_info": null
    },
    {
        "uuid": "d29dc1433499de65b2b743a46987153e",
        "title": "自到浔阳生三女子因诠真理用遣妄怀",
        "author": "白居易",
        "content": "宦途本自安身拙，世累由来向老多。\n远谪四年徒已矣，晚生三女拟如何。\n预愁嫁娶真成患，细念因缘尽是魔。\n赖学空王治苦法，须抛烦恼入头陀。",
        "dynasty": "唐",
        "collection_info": null
    },
    {
        "uuid": "4dabc19ad82c8153c37f1834f7d7930f",
        "title": "江西裴常侍以优礼见待又蒙赠诗輙叙鄙诚用伸感谢",
        "author": "白居易",
        "content": "一从簪笏事金貂，每借温颜放折腰。\n长觉身轻离泥滓，忽惊手重捧琼瑶。\n马因迴顾虽增价，桐遇知音已半焦。\n他日秉钧如见念，壮心直气未全销。",
        "dynasty": "唐",
        "collection_info": null
    },
    {
        "uuid": "546fa5305e81e9942a07241784b39234",
        "title": "自江州司马授忠州刺史仰荷圣泽聊书鄙诚",
        "author": "白居易",
        "content": "炎瘴抛身远，泥涂索脚难。\n网初鳞拨剌，笼久翅摧残。\n雷电颁时令，阳和变岁寒。\n遗簪承旧念，剖竹授新官。\n乡觉前程近，心随外事宽。\n生还应有分，西笑问长安。",
        "dynasty": "唐",
        "collection_info": null
    },
    {
        "uuid": "ab5435f26bab713b85d7cdb2079a8d8c",
        "title": "除忠州寄谢崔相公",
        "author": "白居易",
        "content": "提拔出泥知力竭，吹嘘生翅见情深。\n劒锋缺折难衝斗，桐尾烧焦岂望琴。\n感旧两行年老泪，酬恩一寸岁寒心。\n忠州好恶何须问，鸟得辞笼不择林。",
        "dynasty": "唐",
        "collection_info": null
    },
    {
        "uuid": "328a2231f99015c01933f3c7603842d7",
        "title": "初除官蒙裴常侍赠鹘衔瑞草绯袍鱼袋因谢惠贶兼抒离情",
        "author": "白居易",
        "content": "新授铜符未着绯，因君装束始光辉。\n惠深范叔绨袍赠，荣过苏秦佩印归。\n鱼缀白金随步跃，鹘衔红绶遶身飞。\n明朝恋别朱门泪，不敢多垂恐污衣。",
        "dynasty": "唐",
        "collection_info": null
    },
    {
        "uuid": "9a5b9c431e7424014f69fec62804442a",
        "title": "洪州逢熊孺登",
        "author": "白居易",
        "content": "靖安院裏辛夷下，醉笑狂吟气最麤。\n莫问别来多少苦，低头看取白髭鬚。",
        "dynasty": "唐",
        "collection_info": null
    },
    {
        "uuid": "e20e9fa82693d41657b635a0720290f3",
        "title": "初着刺史绯荅友人见赠",
        "author": "白居易",
        "content": "故人安慰善为辞，五十专城道未迟。\n徒使花袍红似火，其如蓬鬓白成丝。\n且贪薄俸君应惜，不称衰容我自知。\n银印可怜将底用，只堪归舍吓妻儿。",
        "dynasty": "唐",
        "collection_info": null
    },
    {
        "uuid": "d4ef372d90187e953ee27f6f6af3bda6",
        "title": "又荅贺客",
        "author": "白居易",
        "content": "银章暂假为专城，贺客来多懒起迎。\n似挂绯衫衣架上，朽株枯竹有何荣。",
        "dynasty": "唐",
        "collection_info": null
    },
    {
        "uuid": "037acd41ecc09c3877d90f235ec792db",
        "title": "别草堂三绝句 一",
        "author": "白居易",
        "content": "正听山鸟向阳眠，黄纸除书落枕前。\n为感君恩须暂起，炉峰不拟住多年。",
        "dynasty": "唐",
        "collection_info": null
    },
    {
        "uuid": "912b6452e30cba5f344512ae54dcb401",
        "title": "别草堂三绝句 二",
        "author": "白居易",
        "content": "久眠褐被为居士，忽挂绯袍作使君。\n身出草堂心不出，庐山未要勒移文。",
        "dynasty": "唐",
        "collection_info": null
    },
    {
        "uuid": "b5e3bc679e958815a1d05849f028ca38",
        "title": "别草堂三绝句 三",
        "author": "白居易",
        "content": "三间茅舍向山开，一带山泉遶舍迴。\n山色泉声莫惆怅，三年官满却归来。",
        "dynasty": "唐",
        "collection_info": null
    },
    {
        "uuid": "c374e69c1a69a268b957fc7bc1d2bbd7",
        "title": "钟陵饯送",
        "author": "白居易",
        "content": "翠幕红筵高在云，歌钟一曲万家闻。\n路人指点滕王阁，看送忠州白使君。",
        "dynasty": "唐",
        "collection_info": null
    },
    {
        "uuid": "09f44e80aec56ccc3da5451514b87df1",
        "title": "浔阳宴别",
        "author": "白居易",
        "content": "鞍马军城外，笙歌祖帐前。\n乘潮发湓口，带雪别庐山。\n暮景牵行色，春寒散醉颜。\n共嗟炎瘴地，尽室得生还。",
        "dynasty": "唐",
        "collection_info": null
    },
    {
        "uuid": "f363022ebbbb3929e6fe29b8c424673c",
        "title": "戏赠户部李巡官",
        "author": "白居易",
        "content": "好去民曹李判官，少贪公事且谋欢。\n男儿未死争能料，莫作忠州刺史看。",
        "dynasty": "唐",
        "collection_info": null
    },
    {
        "uuid": "59900ebad237dbbaa0a3c7a8ddc14006",
        "title": "行次夏口先寄李大夫",
        "author": "白居易",
        "content": "连山断处大江流，红斾逶迤镇上游。\n幕下翱翔秦御史，军前奔走汉诸侯。\n曾陪劒履升鸾殿，欲谒旌幢入鹤楼。\n假着绯袍君莫笑，恩深始得向忠州。",
        "dynasty": "唐",
        "collection_info": null
    },
    {
        "uuid": "2bd78af3695e625ee79c2261065845a9",
        "title": "重赠李大夫",
        "author": "白居易",
        "content": "早接清班登玉陛，同承别诏直金銮。\n凤巢阁上容身稳，鹤鏁笼中展翅难。\n流落多年应是命，量移远郡未成官。\n惭君独不欺顦顇，犹作银台旧眼看。",
        "dynasty": "唐",
        "collection_info": null
    },
    {
        "uuid": "2f6dfb838d944ccc516a68aeded4d561",
        "title": "对镜吟",
        "author": "白居易",
        "content": "闲看明镜坐清晨，多病姿容半老身。\n谁论情性乖时事，自想形骸非贵人。\n三殿失恩宜放弃，九宫推命合漂沦。\n如今所得须甘分，腰佩银龟朱两轮。",
        "dynasty": "唐",
        "collection_info": null
    },
    {
        "uuid": "4660f70526c80d21f49a8572f1b3a91e",
        "title": "江州赴忠州至江陵已来舟中示舍弟五十韵",
        "author": "白居易",
        "content": "昔作咸秦客，常思江海行。\n今来仍尽室，此去又专城。\n典午犹为幸，分忧固是荣。\n箳篂州乘送，艛艓驿船迎。\n共载皆妻子，同游即弟兄。\n宁辞浪迹远，且贵赏心幷。\n云展帆高挂，飙驰棹迅征。\n泝流从汉浦，循路转荆衡。\n山逐时移色，江随地改名。\n风光近东早，水木向南清。\n夏口烟孤起，湘川雨半晴。\n日煎红浪沸，月射白砂明。\n北渚寒留雁，南枝暖待莺。\n骈朱桃露萼，点翠柳含萌。\n亥市鱼盐聚，神林鼓笛鸣。\n壶浆椒叶气，歌曲竹枝声。\n繫缆怜沙静，垂纶爱岸平。\n水飡红粒稻，野茹紫花菁。\n瓯泛茶如乳，台黏酒似饧。\n脍长抽锦缕，藕脆削琼英。\n容易来千里，斯须进一程。\n未曾劳气力，渐觉有心情。\n卧稳添春睡，行迟带酒酲。\n忽愁牵世网，便欲濯尘缨。\n早接文场战，曾争翰苑盟。\n掉头称俊造，翘足取公卿。\n且昧随时义，徒输报国诚。\n众排恩易失，偏压势先倾。\n虎尾忧危切，鸿毛性命轻。\n烛蛾谁救活，蚕茧自缠萦。\n敛手辞双阙，回眸望两京。\n长沙抛贾谊，漳浦卧刘桢。\n鶗鴂鸣还歇，蟾蜍破又盈。\n年光同激箭，乡思极摇旌。\n潦倒亲知笑，衰羸旧识惊。\n乌头因感白，鱼尾为劳頳。\n劒学将何用，丹烧竟不成。\n孤舟萍一叶，双鬓雪千茎。\n老见人情尽，闲思物理精。\n如汤探冷热，似博鬬输赢。\n险路应须避，迷途莫共争。\n此心知止足，何物要经营。\n玉向泥中洁，松经雪后贞。\n无妨隐朝市，不必谢寰瀛。\n但在前非悟，期无后患婴。\n多知非景福，少语是元亨。\n晦即全身药，明为伐性兵。\n昏昏随世俗，蠢蠢学黎甿。\n鸟以能言{构木=纟}，龟缘入梦烹。\n知之一何晚，犹足保余生。",
        "dynasty": "唐",
        "collection_info": null
    },
    {
        "uuid": "79843bf92a17ab7121e6438c3dcf9590",
        "title": "题岳阳楼",
        "author": "白居易",
        "content": "岳阳城下水漫漫，独上危楼倚曲栏。\n春岸绿时连梦泽，夕波红处近长安。\n猨攀树立啼何苦，雁点湖飞渡亦难。\n此地唯堪画图障，华堂张与贵人看。",
        "dynasty": "唐",
        "collection_info": null
    },
    {
        "uuid": "0ee55b8201f1ef8ac41da07cf813956f",
        "title": "入峡次巴东",
        "author": "白居易",
        "content": "不知远郡何时到，犹喜全家此去同。\n万里王程三峡外，百年生计一舟中。\n巫山暮足霑花雨，陇水春多逆浪风。\n两片红旌数声鼓，使君艛艓上巴东。",
        "dynasty": "唐",
        "collection_info": null
    },
    {
        "uuid": "1ed62c3935569fee3ff3e2a999f53c03",
        "title": "十年三月三十日别微之于[沣]上十四年三月十一日夜遇微之于峡中停舟夷陵三宿而别言不尽者以诗终之因赋七言十七韵以赠且欲记所遇之地与相见之时为他年会话张本也",
        "author": "白居易",
        "content": "[沣]水店头春尽日，送君上马谪通川。\n夷陵峡口明月夜，此处逢君是偶然。\n一别五年方见面，相携三宿未迴船。\n坐从日暮唯长叹，语到天明竟未眠。\n齿髮蹉跎将五十，关河迢递过三千。\n生涯共寄沧江上，乡国俱抛白日边。\n往事渺茫都似梦，旧游流落半归泉。\n醉悲洒泪春杯裏，吟苦支颐晓烛前。\n莫问龙钟恶官职，且听清脆好文篇。\n别来只是成诗癖，老去何曾更酒颠。\n各限王程须去住，重开离宴贵留连。\n黄牛渡北移征棹，白狗崖东卷别筵。\n神女台云闲缭绕，使君滩水急潺湲。\n风凄暝色愁杨柳，月弔宵声哭杜鹃。\n万丈赤幢潭底日，一条白练峡中天。\n君还秦地辞炎徼，我向忠州入瘴烟。\n未死会应相见在，又知何地復何年。",
        "dynasty": "唐",
        "collection_info": null
    },
    {
        "uuid": "d1bf0c22e7265031a3470c508459885f",
        "title": "题峡中石上",
        "author": "白居易",
        "content": "巫女庙花红似粉，昭君村柳翠于眉。\n诚知老去风情少，见此争无一句诗。",
        "dynasty": "唐",
        "collection_info": null
    },
    {
        "uuid": "257e78fc8e9fb867a79312f231d485dc",
        "title": "夜入瞿唐峡",
        "author": "白居易",
        "content": "瞿唐天下险，夜上信难哉。\n岸似双屏合，天如匹帛开。\n逆风惊浪起，拔𥮘暗船来。\n欲识愁多少，高于滟滪堆。",
        "dynasty": "唐",
        "collection_info": null
    },
    {
        "uuid": "4cd5c95943a20a4b1f2c6617a7b21c0d",
        "title": "初到忠州赠李六",
        "author": "白居易",
        "content": "好在天涯李使君，江头相见日黄昏。\n吏人生梗都如鹿，市井疎芜只抵村。\n一隻兰船当驿路，百层石磴上州门。\n更无平地堪行处，虚受朱轮五马恩。",
        "dynasty": "唐",
        "collection_info": null
    },
    {
        "uuid": "8eed0b8c9b493f47128950e7495e7d88",
        "title": "郡斋暇日忆庐山草堂兼寄二林僧社三十韵多叙贬官已来出处之意",
        "author": "白居易",
        "content": "谏诤知无补，迁移分所当。\n不堪匡圣主，只合事空王。\n龙象投新社，鹓鸾失故行。\n沈吟辞北阙，诱引向西方。\n便住双林寺，仍开一草堂。\n平治行道路，安置坐禅床。\n手版支为枕，头巾阁在墙。\n先生乌几舃，居士白衣裳。\n竟岁何曾闷，终身不拟忙。\n灭除残梦想，换尽旧心肠。\n世界多烦恼，形神久损伤。\n正从风鼓浪，转作日销霜。\n吾道寻知止，君恩偶未忘。\n忽蒙颁凤诏，兼谢剖鱼章。\n莲静方依水，葵枯重仰阳。\n三车犹夕会，五马已晨装。\n去似寻前世，来如别故乡。\n眉低出鹫岭，脚重下虵冈。\n渐望庐山远，弥愁峡路长。\n香炉峰隐隐，巴字水茫茫。\n瓢挂留庭树，经收在屋梁。\n春抛红药圃，夏忆白莲塘。\n唯拟捐尘事，将何荅宠光。\n有期追永远，无政继龚黄。\n南国秋犹热，西斋夜暂凉。\n闲吟四句偈，静对一炉香。\n身老同丘井，心空是道场。\n觅僧为去伴，留俸作归粮。\n为报山中侣，凭看竹下房。\n会应归去在，松菊莫教荒。",
        "dynasty": "唐",
        "collection_info": null
    },
    {
        "uuid": "61c14fe99d6f224c9c33750e87baf4a3",
        "title": "赠康叟",
        "author": "白居易",
        "content": "八十秦翁老不归，南宾太守乞寒衣。\n再三怜汝非他意，天宝遗民见渐稀。",
        "dynasty": "唐",
        "collection_info": null
    },
    {
        "uuid": "29ec33ac1ac51e4c26a494ac07974ed7",
        "title": "鹦鹉",
        "author": "白居易",
        "content": "竟日语还默，中宵栖復惊。\n身囚缘彩翠，心苦为分明。\n暮起归巢思，春多忆侣声。\n谁能拆笼破，从放快飞鸣。",
        "dynasty": "唐",
        "collection_info": null
    },
    {
        "uuid": "17a3bc06d76e8bc01b84ee63a9a3896e",
        "title": "京使回累得南省诸公书因以长句诗寄谢萧五刘二元八吴十一韦大陆郎中崔二十二牛二李七庾三十二李六李十杨三樊大杨十二员外",
        "author": "白居易",
        "content": "雪压泥埋未死身，每劳存问媿交亲。\n浮萍飘泊三千里，列宿参差十五人。\n禁月落时君待漏，畬烟深处我行春。\n瘴乡得老犹为幸，岂敢伤嗟白髮新。",
        "dynasty": "唐",
        "collection_info": null
    },
    {
        "uuid": "35d848ead24f0629b73dacee286ff24e",
        "title": "东城春意",
        "author": "白居易",
        "content": "风輭云不动，郡城东北隅。\n晚来春澹澹，天气似京都。\n弦管随宜有，杯觞不道无。\n其如亲故远，无可共欢娱。",
        "dynasty": "唐",
        "collection_info": null
    },
    {
        "uuid": "da5253dcedbf74e637140bb210e6d5b8",
        "title": "木莲树生巴峡山谷间巴民亦呼为黄心树大者高五丈涉冬不凋身如青杨有白文叶如桂厚大无脊花如莲香色艳腻皆同独房蘂有异四月初始开自开迨谢仅二十日忠州西北十里有鸣玉溪生者秾茂尤异元和十四年夏命道士母丘元志写惜其遐僻因题三绝句云 一",
        "author": "白居易",
        "content": "如折芙蓉栽旱地，似抛芍药挂高枝。\n云埋水隔无人识，唯有南宾太守知。",
        "dynasty": "唐",
        "collection_info": null
    },
    {
        "uuid": "bf47b761d2e8a78763bb471d5e2f5871",
        "title": "木莲树生巴峡山谷间巴民亦呼为黄心树大者高五丈涉冬不凋身如青杨有白文叶如桂厚大无脊花如莲香色艳腻皆同独房蘂有异四月初始开自开迨谢仅二十日忠州西北十里有鸣玉溪生者秾茂尤异元和十四年夏命道士母丘元志写惜其遐僻因题三绝句云 二",
        "author": "白居易",
        "content": "红似燕支腻如粉，伤心好物不须臾。\n山中风起无时节，明日重来得在无。",
        "dynasty": "唐",
        "collection_info": null
    },
    {
        "uuid": "c859ab6e10ec3abdbca587220a6c7ff6",
        "title": "木莲树生巴峡山谷间巴民亦呼为黄心树大者高五丈涉冬不凋身如青杨有白文叶如桂厚大无脊花如莲香色艳腻皆同独房蘂有异四月初始开自开迨谢仅二十日忠州西北十里有鸣玉溪生者秾茂尤异元和十四年夏命道士母丘元志写惜其遐僻因题三绝句云 三",
        "author": "白居易",
        "content": "已愁花落荒岩底，復恨根生乱石间。\n几度欲移移不得，天教抛掷在深山。",
        "dynasty": "唐",
        "collection_info": null
    },
    {
        "uuid": "d2d43f4d99c4fbf0e5c664dce75bdaa9",
        "title": "种桃杏",
        "author": "白居易",
        "content": "无论海角与天涯，大抵心安即是家。\n路远谁能念乡曲，年深兼欲忘京华。\n忠州且作三年计，种杏栽桃拟待花。",
        "dynasty": "唐",
        "collection_info": null
    },
    {
        "uuid": "71aedb2dff15ad4cd010a541db4d4b14",
        "title": "新秋",
        "author": "白居易",
        "content": "二毛生镜日，一叶落庭时。\n老去争由我，愁来欲泥谁。\n空销闲岁月，不见旧亲知。\n唯弄扶床女，时时强展眉。",
        "dynasty": "唐",
        "collection_info": null
    },
    {
        "uuid": "e3a34ae8f222d1dc513e4a113a4bdaa1",
        "title": "龙昌寺荷池",
        "author": "白居易",
        "content": "冷碧新秋水，残红半破莲。\n从来寥落意，不似此池边。",
        "dynasty": "唐",
        "collection_info": null
    },
    {
        "uuid": "12bcb80a9a9e16259df8a66ea15c57f5",
        "title": "听竹枝赠李侍御",
        "author": "白居易",
        "content": "巴童巫女竹枝歌，懊恼何人怨咽多。\n暂听遣君犹怅望，长闻教我復如何。",
        "dynasty": "唐",
        "collection_info": null
    },
    {
        "uuid": "f5e1b03ff48d28ad6045ec12b56fdacd",
        "title": "寄胡饼与杨万州",
        "author": "白居易",
        "content": "胡麻饼样学京都，面脆油香新出炉。\n寄与饥馋杨大使，尝看得似辅兴无。",
        "dynasty": "唐",
        "collection_info": null
    },
    {
        "uuid": "40688914cba8fb6fa40f77e6ba7adef3",
        "title": "感樱桃花因招饮客",
        "author": "白居易",
        "content": "樱桃昨夜开如雪，鬓髮今年白如霜。\n渐觉花前成老丑，何曾酒后更颠狂。\n谁能闻此来相劝，共泥春风醉一场。",
        "dynasty": "唐",
        "collection_info": null
    },
    {
        "uuid": "cfc41879cc9947896b35d8e6aab52042",
        "title": "东亭闲望",
        "author": "白居易",
        "content": "东亭尽日坐，谁伴寂寥身。\n绿桂为佳客，红蕉当美人。\n笑言虽不接，情状似相亲。\n不作悠悠想，如何度晚春。",
        "dynasty": "唐",
        "collection_info": null
    },
    {
        "uuid": "799daa12938d17b718c43ce4fdebd6f4",
        "title": "画木莲花图寄元郎中",
        "author": "白居易",
        "content": "花房腻似红莲朵，艳色鲜如紫牡丹。\n唯有诗人能解爱，丹青写出与君看。",
        "dynasty": "唐",
        "collection_info": null
    },
    {
        "uuid": "111c21d20e416121ea5f8f45723bb541",
        "title": "和李澧州题韦开州经藏诗",
        "author": "白居易",
        "content": "既悟莲花藏，须遗贝叶书。\n菩提无处所，文字本空虚。\n观指非知月，忘筌是得鱼。\n闻君登彼岸，舍筏復何如。",
        "dynasty": "唐",
        "collection_info": null
    },
    {
        "uuid": "d92ee89f6623e0784c2d76ae8bd3ae56",
        "title": "九日题涂溪",
        "author": "白居易",
        "content": "蕃草席铺枫叶岸，竹枝歌送菊花杯。\n明年尚作南宾守，或可重阳更一来。",
        "dynasty": "唐",
        "collection_info": null
    },
    {
        "uuid": "0016781b32ed51a63f79d98dd5d30193",
        "title": "即事寄微之",
        "author": "白居易",
        "content": "畬田涩米不耕鉏，旱地荒园少菜蔬。\n想念土风今若此，料看生计合何如。\n衣缝纰颣黄丝绢，饭下腥咸白小鱼。\n饱暖饥寒何足道，此身长短是空虚。",
        "dynasty": "唐",
        "collection_info": null
    },
    {
        "uuid": "32e735c9debf7adae8f24efad3df8375",
        "title": "题郡中荔枝诗十八韵兼寄万州杨八使君",
        "author": "白居易",
        "content": "奇果标南土，芳林对北堂。\n素华春漠漠，丹实夏煌煌。\n叶捧低垂户，枝擎重压墙。\n始因风弄色，渐与日争光。\n夕讶条悬火，朝惊树点妆。\n深于红踯躅，大校白槟榔。\n星缀连心朵，珠排耀眼房。\n紫罗裁衬壳，白玉裹填瓤。\n早岁曾闻说，今朝始摘尝。\n嚼疑天上味，嗅异世间香。\n润胜莲生水，鲜逾橘得霜。\n燕支掌中颗，甘露舌头浆。\n物少尤珍重，天高苦渺茫。\n已教生暑月，又使阻遐方。\n粹液灵难驻，妍姿嫩易伤。\n近南光景热，向北道途长。\n不得充王赋，无由寄帝乡。\n唯君堪掷赠，面白似潘郎。",
        "dynasty": "唐",
        "collection_info": null
    },
    {
        "uuid": "f55859447f6dfa0098e242097c75a5c3",
        "title": "留北客",
        "author": "白居易",
        "content": "峡外相逢远，樽前一会难。\n即须分手别，且强展眉欢。\n楚袖萧条舞，巴弦趣数弹。\n笙歌随分有，莫作帝乡看。",
        "dynasty": "唐",
        "collection_info": null
    },
    {
        "uuid": "0f1fdeb7b5476c5a1a70eb737c5b3fea",
        "title": "重寄荔枝与杨使君时闻杨使君欲种植故有落句之戏",
        "author": "白居易",
        "content": "摘来正带凌晨露，寄去须凭下水船。\n映我绯衫浑不见，对公银印最相鲜。\n香连翠叶真堪画，红透青笼实可怜。\n闻道万州方欲种，愁君得吃是何年。",
        "dynasty": "唐",
        "collection_info": null
    },
    {
        "uuid": "7f775d34058bbd0a8b34661b5561ae4c",
        "title": "和万州杨使君四绝句 竞渡",
        "author": "白居易",
        "content": "竞渡相传为汨罗，不能止遏意无他。\n自经放逐来顦顇，能校灵均死几多。",
        "dynasty": "唐",
        "collection_info": null
    },
    {
        "uuid": "fea28b1f2392fc51761f695148332ef3",
        "title": "和万州杨使君四绝句 江边草",
        "author": "白居易",
        "content": "闻君泽畔伤春草，忆在天门街裏时。\n漠漠凄凄愁满眼，就中惆怅是江蓠。",
        "dynasty": "唐",
        "collection_info": null
    },
    {
        "uuid": "e41fa130289b8617dffa1637aca43541",
        "title": "和万州杨使君四绝句 嘉庆李",
        "author": "白居易",
        "content": "东都绿李万州栽，君手封题我手开。\n把得欲尝先怅望，与渠同别故乡来。",
        "dynasty": "唐",
        "collection_info": null
    },
    {
        "uuid": "c3339045052d18c3d9b0d27d3265b804",
        "title": "和万州杨使君四绝句 白槿花",
        "author": "白居易",
        "content": "秋蕣晚英无艳色，何因栽种在人家。\n使君自别罗敷面，争解回头爱白花。",
        "dynasty": "唐",
        "collection_info": null
    },
    {
        "uuid": "dec63aafe387eaa0ac87aedc6a46c00b",
        "title": "和行简望郡南山",
        "author": "白居易",
        "content": "反照前山云树明，从君苦道似华清。\n试听肠断巴猨呌，早晚骊山有此声。",
        "dynasty": "唐",
        "collection_info": null
    },
    {
        "uuid": "3ca89dd92a09b0d7a987b020f4d176ae",
        "title": "种荔枝",
        "author": "白居易",
        "content": "红颗珍珠诚可爱，白鬚太守亦何痴。\n十年结子知谁在，自向庭中种荔枝。",
        "dynasty": "唐",
        "collection_info": null
    },
    {
        "uuid": "fd8ee13f0ad1759eada5f5e4bf534412",
        "title": "阴雨",
        "author": "白居易",
        "content": "岚雾今朝重，江山此地深。\n滩声秋更急，峡气晓多阴。\n望阙云遮眼，思乡雨滴心。\n将何慰幽独，赖此北窗琴。",
        "dynasty": "唐",
        "collection_info": null
    },
    {
        "uuid": "62c8bdc08ffe39948e72bb81a54e5520",
        "title": "送客归京",
        "author": "白居易",
        "content": "水陆四千里，何时归到秦？舟辞三峡雨，马入九衢尘。\n有酒留行客，无书寄贵人。\n唯凭远传语，好在曲江春。",
        "dynasty": "唐",
        "collection_info": null
    },
    {
        "uuid": "aa8fbe6f6a6af87faaba4be31952b217",
        "title": "送萧处士游黔南",
        "author": "白居易",
        "content": "能文好饮老萧郎，身似浮云鬓似霜。\n生计抛来诗是业，家园忘却酒为乡。\n江从巴峡初成字，猨过巫阳始断肠。\n不醉黔中争去得，磨围山月正苍苍。",
        "dynasty": "唐",
        "collection_info": null
    },
    {
        "uuid": "537d744643157a018460c69daa46308c",
        "title": "东楼醉",
        "author": "白居易",
        "content": "天涯深峡无人地，岁暮穷阴欲夜天。\n不向东楼时一醉，如何拟过二三年。",
        "dynasty": "唐",
        "collection_info": null
    },
    {
        "uuid": "c6b5e7121d02e957649e02332d8be893",
        "title": "寄微之",
        "author": "白居易",
        "content": "高天默默物茫茫，各有来由致损伤。\n鹦为能言长剪翅，龟缘难死久搘床。\n莫嫌冷落抛闲地，犹胜炎蒸卧瘴乡。\n外物竟关身底事，谩排门戟繫腰章。",
        "dynasty": "唐",
        "collection_info": null
    },
    {
        "uuid": "c9e54869393cf76c34c1fdd5eeda50d6",
        "title": "东楼招客夜饮",
        "author": "白居易",
        "content": "莫辞数数醉东楼，除醉无因破得愁。\n唯有绿樽红烛下，暂时不似在忠州。",
        "dynasty": "唐",
        "collection_info": null
    },
    {
        "uuid": "0f57b5d92a6b506480e005cccdd0d0ef",
        "title": "醉后戏题",
        "author": "白居易",
        "content": "自知清冷似冬凌，每被人呼作律僧。\n今夜酒醺罗绮暖，被君融尽玉壶冰。",
        "dynasty": "唐",
        "collection_info": null
    },
    {
        "uuid": "33bb3e38c54294764e792baf89731953",
        "title": "冬至夜",
        "author": "白居易",
        "content": "老去襟怀常濩落，病来鬚鬓转苍浪。\n心灰不及炉中火，鬓雪多于砌下霜。\n三峡南宾城最远，一年冬至夜偏长。\n今宵始觉房栊冷，坐索寒衣託孟光。",
        "dynasty": "唐",
        "collection_info": null
    },
    {
        "uuid": "5cf460f8474de125552b93df9866df28",
        "title": "竹枝词四首 一",
        "author": "白居易",
        "content": "瞿唐峡口水烟低，白帝城头月向西。\n唱到竹枝声咽处，寒猨闇鸟一时啼。",
        "dynasty": "唐",
        "collection_info": null
    },
    {
        "uuid": "47650916bb268c06517f26df421c5eea",
        "title": "竹枝词四首 三",
        "author": "白居易",
        "content": "巴东船舫上巴西，波面风生雨脚齐。\n水蓼冷花红簇簇，江蓠湿叶碧凄凄。",
        "dynasty": "唐",
        "collection_info": null
    },
    {
        "uuid": "097b9ea39063e8cb28d018739a2a0d32",
        "title": "酬严中丞晚眺黔江见寄",
        "author": "白居易",
        "content": "江水三迴曲，愁人两地情。\n磨围山下色，明月峡中声。\n晚后连天碧，秋来彻底清。\n临流有新恨，照见白鬚生。",
        "dynasty": "唐",
        "collection_info": null
    },
    {
        "uuid": "db228c8b52f142b4225c6af35ed6a6ed",
        "title": "寄题杨万州四望楼",
        "author": "白居易",
        "content": "江上新楼名四望，东西南北水茫茫。\n无由得与君携手，同凭栏干一望乡。",
        "dynasty": "唐",
        "collection_info": null
    },
    {
        "uuid": "61784d49e0ddacecb58fb4d55dec3089",
        "title": "荅杨使君登楼见忆",
        "author": "白居易",
        "content": "忠万楼中南北望，南州烟水北州云。\n两州何事偏相忆，各是笼禽作使君。",
        "dynasty": "唐",
        "collection_info": null
    },
    {
        "uuid": "650267b18f367d51a1345baa7f4f37f7",
        "title": "除夜",
        "author": "白居易",
        "content": "岁暮纷多思，天涯渺未归。\n老添新甲子，病减旧容辉。\n乡国仍留念，功名已息机。\n明朝四十九，应转悟前非。",
        "dynasty": "唐",
        "collection_info": null
    },
    {
        "uuid": "a8e55a95fd1217700a1e89ef401d97a9",
        "title": "闻雷",
        "author": "白居易",
        "content": "瘴地风霜早，温天气候催。\n穷冬不见雪，正月已闻雷。\n震蛰虫蛇出，惊枯草木开。\n空余客方寸，依旧似寒灰。",
        "dynasty": "唐",
        "collection_info": null
    },
    {
        "uuid": "c175acec962e760bb3c4bbe69ae62688",
        "title": "春至",
        "author": "白居易",
        "content": "若为南国春还至，争向东楼日又长。\n白片落梅浮涧水，黄梢新柳出城墙。\n闲拈蕉叶题诗咏，闷取藤枝引酒尝。\n乐事渐无身渐老，从今始拟负风光。",
        "dynasty": "唐",
        "collection_info": null
    },
    {
        "uuid": "7b857c10331f0a9f9f77afa9354c365c",
        "title": "感春",
        "author": "白居易",
        "content": "巫峡中心郡，巴城四面春。\n草青临水地，头白见花人。\n忧喜皆心火，荣枯是眼尘。\n除非一杯酒，何物更关身。",
        "dynasty": "唐",
        "collection_info": null
    },
    {
        "uuid": "876731a52eca5ba311ec6a727a01f2ee",
        "title": "春江",
        "author": "白居易",
        "content": "炎凉昏晓苦推迁，不觉忠州已二年。\n闭阁只听朝暮鼓，上楼空望往来船。\n莺声诱引来花下，草色句留坐水边。\n唯有春江看未厌，萦砂遶石渌潺湲。",
        "dynasty": "唐",
        "collection_info": null
    },
    {
        "uuid": "6a9e5ef1a170fe95f2e23d125652259b",
        "title": "题东楼前李使君所种樱桃花",
        "author": "白居易",
        "content": "身入青云无见日，手栽红树又逢春。\n唯留花向楼前着，故故抛愁与后人。",
        "dynasty": "唐",
        "collection_info": null
    },
    {
        "uuid": "7261e6829ec568d252d3279e09c5a862",
        "title": "巴水",
        "author": "白居易",
        "content": "城下巴江水，春来似曲尘。\n软沙如渭曲，斜岸忆天津。\n影蘸新黄柳，香浮小白苹。\n临流搔首坐，惆怅为何人。",
        "dynasty": "唐",
        "collection_info": null
    },
    {
        "uuid": "0c22f8bf18637d37408c66ec86c3d9ee",
        "title": "野行",
        "author": "白居易",
        "content": "草润衫襟重，沙干屐齿轻。\n仰头听鸟立，信脚望花行。\n暇日无公事，衰年有道情。\n浮生短于梦，梦裏莫营营。",
        "dynasty": "唐",
        "collection_info": null
    },
    {
        "uuid": "4d82490f65ecbae7a32e1fd5d8194aae",
        "title": "送高侍御使迴因寄杨八",
        "author": "白居易",
        "content": "明月峡边逢制使，黄茅岸上是忠州。\n到城莫说忠州恶，无益虚教杨八愁。",
        "dynasty": "唐",
        "collection_info": null
    },
    {
        "uuid": "12852a93338bd852fcf371de09b96dc2",
        "title": "奉酬李相公见示绝句",
        "author": "白居易",
        "content": "碧油幢下捧新诗，荣贱虽殊共一悲。\n涕泪满襟君莫怪，甘泉侍从最多时。",
        "dynasty": "唐",
        "collection_info": null
    },
    {
        "uuid": "deb17349df29a1b047cbd65f7182bbdc",
        "title": "喜山石榴花开",
        "author": "白居易",
        "content": "忠州州裏今日花，庐山山头去时树。\n已怜根损斩新栽，还喜花开依旧数。\n赤玉何人少琴轸，红缬谁家合罗袴。\n但知烂熳恣情开，莫怕南宾桃李妬。",
        "dynasty": "唐",
        "collection_info": null
    },
    {
        "uuid": "175418d19e7aadc65b7730584e28ab06",
        "title": "戏赠萧处士清禅师",
        "author": "白居易",
        "content": "三杯嵬峩忘机客，百衲头陀任运僧。\n又有放慵巴郡守，不营一事共腾腾。",
        "dynasty": "唐",
        "collection_info": null
    },
    {
        "uuid": "f6ff6585280ca94cfcb0a80cfaee77cf",
        "title": "钱虢州以三堂绝句见寄因以本韵和之",
        "author": "白居易",
        "content": "同事空王岁月深，相思远寄定中吟。\n遥知清净中和化，祗用金刚三昧心。",
        "dynasty": "唐",
        "collection_info": null
    },
    {
        "uuid": "6ca800c63f2f6cbb24a91c42c16a29bb",
        "title": "三月三日",
        "author": "白居易",
        "content": "暮春风景初三日，流世光阴半百年。\n欲作闲游无好伴，半江惆怅却回船。",
        "dynasty": "唐",
        "collection_info": null
    },
    {
        "uuid": "8e041016ea5f65c13138a0649581279f",
        "title": "寒食夜",
        "author": "白居易",
        "content": "四十九年身老日，一百五夜月明天。\n抱膝思量何事在，痴男騃女唤秋韆。",
        "dynasty": "唐",
        "collection_info": null
    },
    {
        "uuid": "b5d677e2b118e7b0b3443a3f041fc937",
        "title": "代州民问",
        "author": "白居易",
        "content": "龙昌寺底开山路，巴子台前种柳林。\n官职家乡都忘却，谁人会得使君心。",
        "dynasty": "唐",
        "collection_info": null
    },
    {
        "uuid": "fbfce2edfaf77a94ea97a72619d26596",
        "title": "荅州民",
        "author": "白居易",
        "content": "宦情斗擞随尘去，乡思销磨逐日无。\n唯拟腾腾作闲事，遮渠不道使君愚。",
        "dynasty": "唐",
        "collection_info": null
    },
    {
        "uuid": "1f98030c903ef27729b7295bd82399f2",
        "title": "荔枝楼对酒",
        "author": "白居易",
        "content": "荔枝新熟鸡冠色，烧酒初开琥珀香。\n欲摘一枝倾一醆，西楼无客共谁尝。",
        "dynasty": "唐",
        "collection_info": null
    },
    {
        "uuid": "7cfdb8280b299f518798f5e3cfcecd40",
        "title": "房家夜宴喜雪戏赠主人",
        "author": "白居易",
        "content": "风头向夜利如刀，赖此温炉輭锦袍。\n桑落气熏珠翠暖，柘枝声引管弦高。\n酒钩送醆推莲子，烛泪黏盘垒蒲萄。\n不醉遣侬争散得，门前雪片似鹅毛。",
        "dynasty": "唐",
        "collection_info": null
    },
    {
        "uuid": "8c5c6105e294492363a4a4e876e58c8e",
        "title": "醉后赠人",
        "author": "白居易",
        "content": "香毬趂拍回环匼，花醆抛巡取次飞。\n自入春来未同醉，那能夜去独先归。",
        "dynasty": "唐",
        "collection_info": null
    },
    {
        "uuid": "b5262ba4e9149e89d111ec3202ea2885",
        "title": "初除尚书郎脱刺史绯",
        "author": "白居易",
        "content": "亲宾相贺问何如，服色恩光尽反初。\n头白喜抛黄草峡，眼明惊拆紫泥书。\n便留朱绂还铃阁，却着青袍侍玉除。\n无奈娇痴三岁女，绕腰啼哭觅金鱼。",
        "dynasty": "唐",
        "collection_info": null
    },
    {
        "uuid": "1691e547a6d6e90c2cc49f208a0073b0",
        "title": "留题开元寺上方",
        "author": "白居易",
        "content": "东寺台阁好，上方风景清。\n数来犹未厌，长别岂无情。\n恋水多临坐，辞花剩绕行。\n最怜新岸柳，手种未全成。",
        "dynasty": "唐",
        "collection_info": null
    },
    {
        "uuid": "a41569d27fa76b433136df95a2572705",
        "title": "别种东坡花树两绝 一",
        "author": "白居易",
        "content": "三年留滞在江城，草树禽鱼尽有情。\n何处殷勤重回首，东坡桃李种新成。",
        "dynasty": "唐",
        "collection_info": null
    },
    {
        "uuid": "6d56824518942a28827aac6df493da18",
        "title": "别种东坡花树两绝 二",
        "author": "白居易",
        "content": "花林好住莫顦顇，春至但知依旧春。\n楼上明年新太守，不妨还是爱花人。",
        "dynasty": "唐",
        "collection_info": null
    },
    {
        "uuid": "59126b054338714be19bd2d7242e22d0",
        "title": "别桥上竹",
        "author": "白居易",
        "content": "穿桥迸竹不依行，恐碍行人被损伤。\n我去自惭遗爱少，不教君得似甘棠。",
        "dynasty": "唐",
        "collection_info": null
    },
    {
        "uuid": "42db97a2f66a53dbf23ab506f8961318",
        "title": "发白狗峡次黄牛峡登高寺却望忠州",
        "author": "白居易",
        "content": "白狗次黄牛，滩如竹节稠。\n路穿天地险，人续古今愁。\n忽见千花塔，因停一叶舟。\n畏途常迫促，静境暂淹留。\n巴曲春全尽，巫阳雨半收。\n北归虽引领，南望亦回头。\n昔去悲殊俗，今来念旧游。\n别僧山北寺，抛竹水西楼。\n郡树花如雪，军厨酒似油。\n时时大开口，自笑忆忠州。",
        "dynasty": "唐",
        "collection_info": null
    },
    {
        "uuid": "3edad66888e97324f25e2dd2645ba6e3",
        "title": "棣华驿见杨八题梦兄弟诗",
        "author": "白居易",
        "content": "遥闻旅宿梦兄弟，应为邮亭名棣华。\n名作棣华来早晚，自题诗后属杨家。",
        "dynasty": "唐",
        "collection_info": null
    },
    {
        "uuid": "39f60d576b4d008b8dbaf2b4afd079c9",
        "title": "商山路有感",
        "author": "白居易",
        "content": "万里路长在，六年身始归。\n所经多旧馆，大半主人非。",
        "dynasty": "唐",
        "collection_info": null
    },
    {
        "uuid": "8fc35ebb394a999bc15a488729a06b41",
        "title": "商山路驿桐树昔与微之前后题名处",
        "author": "白居易",
        "content": "与君前后多迁谪，五度经过此路隅。\n笑问中庭老桐树，这回归去免来无。",
        "dynasty": "唐",
        "collection_info": null
    },
    {
        "uuid": "1a9461a641de738eb7e70897d0ce64d5",
        "title": "恻恻吟",
        "author": "白居易",
        "content": "恻恻復恻恻，逐臣返乡国。\n前事难重论，少年不再得。\n泥涂绛老头班白，炎瘴灵均面黎黑。\n六年不死却归来，道着姓名人不识。",
        "dynasty": "唐",
        "collection_info": null
    },
    {
        "uuid": "b22a678ee928bed58dd14cc9fb68db03",
        "title": "德宗皇帝挽歌词四首 一",
        "author": "白居易",
        "content": "执象宗玄祖，贻谋启孝孙。\n文高柏梁殿，礼薄霸陵原。\n宫仗辞天阙，朝仪出国门。\n生成不可报，二十七年恩。",
        "dynasty": "唐",
        "collection_info": null
    },
    {
        "uuid": "d931e3c75e901cfb367a1c1c8b388233",
        "title": "德宗皇帝挽歌词四首 二",
        "author": "白居易",
        "content": "虞帝南巡后，殷宗谅闇中。\n初辞铸鼎地，已闭望仙宫。\n晓落当陵月，秋生满斾风。\n前星承帝座，不使北辰空。",
        "dynasty": "唐",
        "collection_info": null
    },
    {
        "uuid": "e2e2285d086fafa0dd05aa2ab5a114a2",
        "title": "德宗皇帝挽歌词四首 三",
        "author": "白居易",
        "content": "业大承宗祖，功成付子孙。\n睿文诗播乐，遗训史标言。\n节表中和德，方垂广利恩。\n悬知千载后，理代数贞元。",
        "dynasty": "唐",
        "collection_info": null
    },
    {
        "uuid": "ae1fb369d29eb51fcf2ff81b05452047",
        "title": "德宗皇帝挽歌词四首 四",
        "author": "白居易",
        "content": "梦减三龄寿，哀延七月期。\n寝园愁望远，宫仗哭行迟。\n云日添寒惨，笳箫向晚悲。\n因山有遗诏，如葬汉文时。",
        "dynasty": "唐",
        "collection_info": null
    },
    {
        "uuid": "5be40546c17fd9a689a4ac9cda00b683",
        "title": "昭德皇后挽歌词",
        "author": "白居易",
        "content": "仙去逍遥境，诗留窈窕章。\n春归金屋少，夜入寿宫长。\n凤引曾辞辇，蚕休昔采桑。\n阴灵何处感，沙麓月无光。",
        "dynasty": "唐",
        "collection_info": null
    },
    {
        "uuid": "48b185365f30c0ffd33e0d6b6d49d2e4",
        "title": "小曲新词二首 二",
        "author": "白居易",
        "content": "红裾明月夜，碧簟早秋时。\n好向昭阳宿，天凉玉漏迟。",
        "dynasty": "唐",
        "collection_info": null
    },
    {
        "uuid": "6b1c628dc872d89433f308cf3de21f36",
        "title": "残春曲",
        "author": "白居易",
        "content": "禁苑残莺三四声，景迟风慢暮春情。\n日西无事墙阴下，闲蹋宫花独自行。",
        "dynasty": "唐",
        "collection_info": null
    },
    {
        "uuid": "fdde8cff039dd3880f4c99a1bffa68bf",
        "title": "长安春",
        "author": "白居易",
        "content": "青门柳枝软无力，东风吹作黄金色。\n街东酒薄醉易醒，满眼春愁销不得。",
        "dynasty": "唐",
        "collection_info": null
    },
    {
        "uuid": "693cf88bdb74b2a3ed97b8c3917edecd",
        "title": "长乐坡送人赋得愁",
        "author": "白居易",
        "content": "行人南北分征路，流水东西接御沟。\n终日坡前恨离别，谩名长乐是长愁。",
        "dynasty": "唐",
        "collection_info": null
    },
    {
        "uuid": "8da3e69ac3ae4d596ce37e5bba8e7cd3",
        "title": "独眠吟二首 一",
        "author": "白居易",
        "content": "夜长无睡起阶前，寥落星河欲曙天。\n十五年来明月夜，何曾一夜不孤眠。",
        "dynasty": "唐",
        "collection_info": null
    },
    {
        "uuid": "c5353371a15c537a3ae37deb7a1701e6",
        "title": "独眠吟二首 二",
        "author": "白居易",
        "content": "独眠客，夜夜可怜长寂寂。\n就中今夜最愁人，凉月清风满床席。",
        "dynasty": "唐",
        "collection_info": null
    },
    {
        "uuid": "9fc6f1cfd1ef5eb9dd61fb0796494dd5",
        "title": "期不至",
        "author": "白居易",
        "content": "红烛清樽久延伫，出门入门天欲曙。\n星稀月落竟不来，烟柳胧胧鹊飞去。",
        "dynasty": "唐",
        "collection_info": null
    },
    {
        "uuid": "9f6c1702fe0ea6d4bc8cd42603a03379",
        "title": "长洲苑",
        "author": "白居易",
        "content": "春入长洲草又生，鹧鸪飞起少人行。\n年深不辨娃宫处，夜夜苏台空月明。",
        "dynasty": "唐",
        "collection_info": null
    },
    {
        "uuid": "77234dbee724fde6c7195e0547e11382",
        "title": "忆江柳",
        "author": "白居易",
        "content": "曾栽杨柳江南岸，一别江南两度春。\n遥忆青青江岸上，不知攀折是何人。",
        "dynasty": "唐",
        "collection_info": null
    },
    {
        "uuid": "9c157773c174a7ae94a6a464c67624e0",
        "title": "南浦别",
        "author": "白居易",
        "content": "南浦凄凄别，西风袅袅秋。\n一看肠一断，好去莫回头。",
        "dynasty": "唐",
        "collection_info": null
    },
    {
        "uuid": "78871b8157cbb9bbafa0b58e19a64e40",
        "title": "三年别",
        "author": "白居易",
        "content": "悠悠一别已三年，相望相思明月天。\n肠断青天望明月，别来三十六回圆。",
        "dynasty": "唐",
        "collection_info": null
    },
    {
        "uuid": "6690703829fe49ca9ceee638c0fa40bc",
        "title": "伤春词",
        "author": "白居易",
        "content": "深浅檐花千万枝，碧纱窗外啭黄鹂。\n残妆含泪下帘坐，尽日伤春春不知。",
        "dynasty": "唐",
        "collection_info": null
    },
    {
        "uuid": "e2692821850d0b4ec3b87e91e3d3b94d",
        "title": "后宫词",
        "author": "白居易",
        "content": "泪湿罗巾梦不成，夜深前殿按歌声。\n红颜未老恩先断，斜倚熏笼坐到明。",
        "dynasty": "唐",
        "collection_info": null
    },
    {
        "uuid": "d86f2d7e70cd7823b27fcc63a434b426",
        "title": "吟元郎中白鬚诗兼饮雪水茶因题壁上",
        "author": "白居易",
        "content": "吟咏霜毛句，闲尝雪水茶。\n城中展眉处，只是有元家。",
        "dynasty": "唐",
        "collection_info": null
    },
    {
        "uuid": "7e7243223a48ee0d925ff5880ddef015",
        "title": "吴七郎中山人待制班中偶赠绝句",
        "author": "白居易",
        "content": "金马东门隻日开，汉庭待诏重仙才。\n第三松树非华表，那得辽东鹤下来。",
        "dynasty": "唐",
        "collection_info": null
    },
    {
        "uuid": "39d5895e1eb812443e85088f6bd372a0",
        "title": "和张十八秘书谢裴相公寄马",
        "author": "白居易",
        "content": "齿齐臕足毛头腻，秘阁张郎叱拨驹。\n洗了颔花翻假锦，走时蹄汗蹋真珠。\n青衫乍见曾惊否，红粟难赊得饱无。\n丞相寄来应有意，遣君骑去上云衢。",
        "dynasty": "唐",
        "collection_info": null
    },
    {
        "uuid": "c80e86cee30f9bb5aeb0878d623eee4d",
        "title": "荅山侣",
        "author": "白居易",
        "content": "颔下髭鬚半是丝，光阴向后几多时。\n非无解挂簪缨意，未有支持伏腊资。\n冒热衝寒徒自取，随行逐队欲何为。\n更惭山侣频传语，五十归来道未迟。",
        "dynasty": "唐",
        "collection_info": null
    },
    {
        "uuid": "4e2bc6beaaca2037e119f90c49ff4aae",
        "title": "早朝思退居",
        "author": "白居易",
        "content": "霜严月苦欲明天，忽忆闲居思浩然。\n自问寒灯夜半起，何如暖被日高眠。\n唯惭老病披朝服，莫虑饥寒计俸钱。\n随有随无且归去，拟求丰足是何年。",
        "dynasty": "唐",
        "collection_info": null
    },
    {
        "uuid": "3ec65a7f9a702a44288098b66fa78b55",
        "title": "曲江亭晚望",
        "author": "白居易",
        "content": "曲江岸北凭栏干，水面阴生日脚残。\n尘路行多绿袍故，风亭立久白鬚寒。\n诗成闇着闲心记，山好遥偷病眼看。\n不被马前提省印，何人信道是郎官。",
        "dynasty": "唐",
        "collection_info": null
    },
    {
        "uuid": "0c2bf92cbf76b2494ed412a256c69e4c",
        "title": "初除主客郎中知制诰与王十一李七元九三舍人中书同宿话旧感怀",
        "author": "白居易",
        "content": "闲宵静话喜还悲，聚散穷通不自知。\n已分云泥行异路，忽惊鸡鹤宿同枝。\n紫垣曹署荣华地，白髮郎官老丑时。\n莫怪不如君气味，此中来校十年迟。",
        "dynasty": "唐",
        "collection_info": null
    },
    {
        "uuid": "2b7afac32886896767cf7f0301eb0ded",
        "title": "西省对花忆忠州东坡新花树因寄题东楼",
        "author": "白居易",
        "content": "每看阙下丹青树，不忘天边锦绣林。\n西掖垣中今日眼，南宾楼上去年心。\n花含春意无分别，物感人情有浅深。\n最忆东坡红烂熳，野桃山杏水林檎。",
        "dynasty": "唐",
        "collection_info": null
    },
    {
        "uuid": "2bd9264e550d9babd6795f0a907e38e3",
        "title": "寄题忠州小楼桃花",
        "author": "白居易",
        "content": "再游巫峡知何日，总是秦人说向谁。\n长忆小楼风月夜，红栏干上两三枝。",
        "dynasty": "唐",
        "collection_info": null
    },
    {
        "uuid": "07667f2e52ee092b59dfe8abd957fc6b",
        "title": "中书连直寒食不归因怀元九",
        "author": "白居易",
        "content": "去岁清明日，南巴古郡楼。\n今年寒食夜，西省凤池头。\n併上新人直，难随旧伴游。\n诚知视草贵，未免对花愁。\n鬓髮茎茎日，光阴寸寸流。\n经春不同宿，何异在忠州。",
        "dynasty": "唐",
        "collection_info": null
    },
    {
        "uuid": "76d83d9d571d13b6af60c63f7e41f9ec",
        "title": "春忆二林寺旧游因寄朗满晦三上人",
        "author": "白居易",
        "content": "一别东林三度春，每春常似忆情亲。\n头陀会裏为逋客，供俸班中作老臣。\n清净久辞香火伴，尘劳难索幻泡身。\n最惭僧社题桥处，十八人名空一人。",
        "dynasty": "唐",
        "collection_info": null
    },
    {
        "uuid": "5b9e5f22f6ba905afa7a0c386f940f26",
        "title": "和元少尹新授官",
        "author": "白居易",
        "content": "官稳身应泰，春风信马行。\n纵忙无苦事，虽病有心情。\n厚禄儿孙饱，前驱道路荣。\n花时八入直，无暇贺元兄。",
        "dynasty": "唐",
        "collection_info": null
    },
    {
        "uuid": "8bec5516d7ccd1d7be6c65e3f4767afe",
        "title": "朝回和元少尹绝句",
        "author": "白居易",
        "content": "朝客朝回回望好，尽纡朱紫佩金银。\n此时独与君为伴，马上青袍唯两人。",
        "dynasty": "唐",
        "collection_info": null
    },
    {
        "uuid": "5d98288855e4af13e3b6f4606bec5617",
        "title": "重和元少尹",
        "author": "白居易",
        "content": "凤阁舍人京亚尹，白头俱未着绯衫。\n南宫起请无消息，朝散何时得入衔。",
        "dynasty": "唐",
        "collection_info": null
    },
    {
        "uuid": "95a15b364e46cebb0af99b6784b465aa",
        "title": "中书夜直梦忠州",
        "author": "白居易",
        "content": "阁下灯前梦，巴南城裏游。\n觅花来渡口，寻寺到山头。\n江色分明绿，猨声依旧愁。\n禁钟惊睡觉，唯不上东楼。",
        "dynasty": "唐",
        "collection_info": null
    },
    {
        "uuid": "87cb64e4d4b0f64f5728b474bb2716dc",
        "title": "醉后",
        "author": "白居易",
        "content": "酒后高歌且放狂，门前闲事莫思量。\n犹嫌小户长先醒，不得多时住醉乡。",
        "dynasty": "唐",
        "collection_info": null
    },
    {
        "uuid": "8d191a0ce72eafa2829b89f985a912d8",
        "title": "待漏入阁书事奉赠元九学士阁老",
        "author": "白居易",
        "content": "衙排宣政仗，门启紫宸关。\n彩笔停书命，花砖趂立班。\n稀星点银砾，残月堕金环。\n暗漏犹传水，明河渐下山。\n从东分地色，向北仰天颜。\n碧缕炉烟直，红垂佩尾闲。\n纶闱惭并入，翰苑忝先攀。\n笑我青袍故，饶君茜绶殷。\n诗仙归洞裏，酒病滞人间。\n好去鸳鸾侣，冲天便不还。",
        "dynasty": "唐",
        "collection_info": null
    },
    {
        "uuid": "d82dda3b47893a6d43c74c9f4d9867cf",
        "title": "晚春重到集贤院",
        "author": "白居易",
        "content": "官曹清切非人境，风月鲜明是洞天。\n满砌荆花铺紫毯，隔墙榆荚撒青钱。\n前时谪去三千里，此地辞来十四年。\n虚薄至今惭旧职，院名抬举号为贤。",
        "dynasty": "唐",
        "collection_info": null
    },
    {
        "uuid": "0390279ab9fa1e07bdf6d601fcae37b0",
        "title": "紫薇花",
        "author": "白居易",
        "content": "丝纶阁下文书静，钟鼓楼中刻漏长。\n独坐黄昏谁是伴，紫薇花对紫微郎。",
        "dynasty": "唐",
        "collection_info": null
    },
    {
        "uuid": "703b818a3354d4cba7ade3de875d8255",
        "title": "后宫词",
        "author": "白居易",
        "content": "雨露由来一点恩，争能徧布及千门。\n三千宫女胭脂面，几箇春来无泪痕。",
        "dynasty": "唐",
        "collection_info": null
    },
    {
        "uuid": "babb10aec89f38117f76381545d8115c",
        "title": "卜居",
        "author": "白居易",
        "content": "游宦京都二十春，贫中无处可安贫。\n长羡蜗牛犹有舍，不如硕鼠解藏身。\n且求容立锥头地，免似漂流木偶人。\n但道吾庐心便足，敢辞湫隘与嚣尘。",
        "dynasty": "唐",
        "collection_info": null
    },
    {
        "uuid": "9357e1d4a5dbcc593eccc6809687b0ea",
        "title": "题新居寄元八",
        "author": "白居易",
        "content": "青龙冈北近西边，移入新居便泰然。\n冷巷闭门无客到，暖檐移榻向阳眠。\n阶庭宽窄纔容足，墙壁高低粗及肩。\n莫羡昇平元八宅，自思买用几多钱。",
        "dynasty": "唐",
        "collection_info": null
    },
    {
        "uuid": "592a4a54ff42a4fb2ded4c0a236f26e3",
        "title": "登龙尾道南望忆庐山旧隐",
        "author": "白居易",
        "content": "龙尾道边来一望，香炉峰下去无因。\n青山举眼三千里，白髮平头五十人。\n自笑形骸纡组绶，将何言语掌丝纶。\n君恩壮健犹难报，况被年年老逼身。",
        "dynasty": "唐",
        "collection_info": null
    },
    {
        "uuid": "8be9e1af9e316aaffb37910025064001",
        "title": "冯阁老处见与严郎中酬和诗因戏赠绝句",
        "author": "白居易",
        "content": "乍来天上宜清净，不用回头望故山。\n纵有旧游君莫忆，尘心起即堕人间。",
        "dynasty": "唐",
        "collection_info": null
    },
    {
        "uuid": "4d9b8d4e47c9e00d5fa4906d27796e83",
        "title": "见于给事暇日上直寄南省诸郎官诗因以戏赠",
        "author": "白居易",
        "content": "倚作天仙弄地仙，夸张一日抵千年。\n黄麻勅胜长生箓，白纻词嫌内景篇。\n云彩误居青琐地，风流合在紫微天。\n东曹渐去西垣近，鹤驾无妨更着鞭。",
        "dynasty": "唐",
        "collection_info": null
    },
    {
        "uuid": "3760e768d0436289278cc0ac7fda1c3f",
        "title": "题新昌所居",
        "author": "白居易",
        "content": "宅小人烦闷，泥深马钝顽。\n街东闲处住，日午热时还。\n院窄难栽竹，墙高不见山。\n唯应方寸内，此地觅宽闲。",
        "dynasty": "唐",
        "collection_info": null
    },
    {
        "uuid": "0d8e12f45c587de68687a5d5a8f0ab6a",
        "title": "西省北院新构小亭种竹开窗东通骑省与李常侍隔窗小饮各题四韵",
        "author": "白居易",
        "content": "结託白鬚伴，因依青竹丛。\n题诗新壁上，过酒小窗中。\n深院晚无白，虚檐凉有风。\n金貂醉好看，回首紫垣东。",
        "dynasty": "唐",
        "collection_info": null
    },
    {
        "uuid": "e905488a4be602f7637de1d315030679",
        "title": "酬元郎中同制加朝散大夫书怀见赠",
        "author": "白居易",
        "content": "命服虽同黄纸上，官班不共紫垣前。\n青衫脱早差三日，白髮生迟校九年。\n曩者定交非势利，老来同病是诗篇。\n终身拟作卧云伴，逐月须收烧药钱。\n五品足为婚嫁主，绯袍着了好归田。",
        "dynasty": "唐",
        "collection_info": null
    },
    {
        "uuid": "1af626327cb09ef128aace294ffe12e8",
        "title": "初着绯戏赠元九",
        "author": "白居易",
        "content": "晚遇缘才拙，先衰被病牵。\n那知垂白日，始是着绯年。\n身外名徒尔，人间事偶然。\n我朱君紫绶，犹未得差肩。",
        "dynasty": "唐",
        "collection_info": null
    },
    {
        "uuid": "990417f2794335f3efda9f1f36f39596",
        "title": "和韩侍郎苦雨",
        "author": "白居易",
        "content": "润气凝柱础，繁声注瓦沟。\n闇留窗不晓，凉引簟先秋。\n叶湿蚕应病，泥稀燕亦愁。\n仍闻放朝夜，误出到街头。",
        "dynasty": "唐",
        "collection_info": null
    },
    {
        "uuid": "9e6487db870428f4ab3c921bdf61ddc8",
        "title": "连雨",
        "author": "白居易",
        "content": "风雨闇萧萧，鸡鸣暮復朝。\n碎声笼苦竹，冷翠落芭蕉。\n水鸟投檐宿，泥蛙入户跳。\n仍闻蕃客见，明日欲追朝。",
        "dynasty": "唐",
        "collection_info": null
    },
    {
        "uuid": "a3887f28b91a7e8c8f1d8f336baea05c",
        "title": "初加朝散大夫又转上柱国",
        "author": "白居易",
        "content": "紫微今日烟霄地，赤岭前年泥土身。\n得水鱼还动鳞鬣，乘轩鹤亦长精神。\n且惭身忝官阶贵，未敢家嫌活计贫。\n柱国勋成私自问，有何功德及生人。",
        "dynasty": "唐",
        "collection_info": null
    },
    {
        "uuid": "c6dc12266c5b067a752ad6c31a4c3490",
        "title": "行简初授拾遗同早朝入閤因示十二韵",
        "author": "白居易",
        "content": "夜色尚苍苍，槐阴夹路长。\n听钟出长乐，传鼓到新昌。\n宿雨沙堤润，秋风桦烛香。\n马骄欺地软，人健得天凉。\n待漏排阊阖，停珂拥建章。\n尔随黄閤老，吾次紫微郎。\n并入连称籍，齐趋对折方。\n鬬班花接萼，绰立雁分行。\n近职诚为美，微才岂合当。\n纶言难下笔，谏纸易盈箱。\n老去何侥倖，时来不料量。\n唯求杀身地，相誓荅恩光。",
        "dynasty": "唐",
        "collection_info": null
    },
    {
        "uuid": "2e1ba694ec94314420c91179e28be56a",
        "title": "立秋日登乐游园",
        "author": "白居易",
        "content": "独行独语曲江头，回马迟迟上乐游。\n萧飒凉风与衰鬓，谁教计会一时秋。",
        "dynasty": "唐",
        "collection_info": null
    },
    {
        "uuid": "52f181e07b098b13ef4e6aa9333a2ae4",
        "title": "新秋早起有怀元少尹",
        "author": "白居易",
        "content": "秋来转觉此身衰，晨起临阶盥漱时。\n漆匣镜明头尽白，铜缾水冷齿先知。\n光阴纵惜[留难]住，官职虽荣得已迟。\n老去相逢无别计，强开笑口展愁眉。",
        "dynasty": "唐",
        "collection_info": null
    },
    {
        "uuid": "4dcce4a5dc5901c0827289d2e3147aad",
        "title": "夜筝",
        "author": "白居易",
        "content": "紫袖红弦明月中，自弹自感闇低容。\n弦凝指咽声停处，别有深情一万重。",
        "dynasty": "唐",
        "collection_info": null
    },
    {
        "uuid": "dc704be286eff63cd08fdf6a970d5b2c",
        "title": "妻初授邑号告身",
        "author": "白居易",
        "content": "弘农旧县授新封，钿轴金泥诰一通。\n我转官阶常自媿，君加邑号有何功。\n花笺印了排窠湿，锦褾装来耀手红。\n倚得身名便慵堕，日高犹睡绿窗中。",
        "dynasty": "唐",
        "collection_info": null
    },
    {
        "uuid": "5c39c619f64fb48807b0b91ded1653ac",
        "title": "送客南迁",
        "author": "白居易",
        "content": "我说南中事，君应不愿听。\n曾经身困苦，不觉语叮咛。\n烧处愁云梦，波时忆洞庭。\n春畬烟勃勃，秋瘴露冥冥。\n蚊蚋经冬活，鱼龙欲雨腥。\n水虫能射影，山鬼解藏形。\n穴掉巴蛇尾，林飘鸩鸟翎。\n飓风千里黑，䕭草四时青。\n客似惊弦雁，舟如委浪萍。\n谁人劝言笑，何计慰漂零。\n慎勿琴离膝，长须酒满瓶。\n大都从此去，宜醉不宜醒。",
        "dynasty": "唐",
        "collection_info": null
    },
    {
        "uuid": "58a2a603f3f9ec3ed448b16202d07b89",
        "title": "暮归",
        "author": "白居易",
        "content": "不觉百年半，何曾一日闲。\n朝随烛影出，暮趂鼓声还。\n瓮裏非无酒，墙头亦有山。\n归来长困卧，早晚得开颜。",
        "dynasty": "唐",
        "collection_info": null
    },
    {
        "uuid": "4dbd2e18e527819eeefa91da5d1b2b58",
        "title": "寄远",
        "author": "白居易",
        "content": "欲忘忘未得，欲去去无由。\n两腋不生翅，二毛空满头。\n坐看新落叶，行上最高楼。\n暝色无边际，茫茫尽眼愁。",
        "dynasty": "唐",
        "collection_info": null
    },
    {
        "uuid": "e63a4c7b3e0adc7db9c22ec480999487",
        "title": "旧房",
        "author": "白居易",
        "content": "远壁秋声虫络丝，入檐新影月低眉。\n床帷半故帘旌断，仍是初寒欲夜时。",
        "dynasty": "唐",
        "collection_info": null
    },
    {
        "uuid": "d78f7327738c04124f89e024f8fece5d",
        "title": "钱侍郎使君以题庐山草堂诗见寄因酬之",
        "author": "白居易",
        "content": "殷勤江郡守，怅望掖垣郎。\n惭见新琼什，思归旧草堂。\n事随心未得，名与道相妨。\n若不休官去，人间到老忙。",
        "dynasty": "唐",
        "collection_info": null
    },
    {
        "uuid": "49b15c12774ebc932f1a5dda30227ecb",
        "title": "寄山僧",
        "author": "白居易",
        "content": "眼看过半百，早晚扫岩扉。\n白首谁能住，青山自不归。\n百千万劫障，四十九年非。\n会拟抽身去，当风斗擞衣。",
        "dynasty": "唐",
        "collection_info": null
    },
    {
        "uuid": "8e9e2f5ca24863e5cb7479dc39a5df88",
        "title": "慈恩寺有感",
        "author": "白居易",
        "content": "自问有何惆怅事，寺门临入却迟迴。\n李家哭泣元家病，柿叶红时独自来。",
        "dynasty": "唐",
        "collection_info": null
    },
    {
        "uuid": "26287b7e273032a4c9fc72dee9720fcc",
        "title": "酬严十八郎中见示",
        "author": "白居易",
        "content": "口厌含香握厌兰，紫微青琐举头看。\n忽惊鬓后苍浪髮，未得心中本分官。\n夜酌满容花色暖，秋吟切骨玉声寒。\n承明长短君应入，莫忆家江七里滩。",
        "dynasty": "唐",
        "collection_info": null
    },
    {
        "uuid": "a833ed53b47259d587246b9715376235",
        "title": "寄王秘书",
        "author": "白居易",
        "content": "霜菊花萎日，风梧叶碎时。\n怪来秋思苦，缘咏秘书诗。",
        "dynasty": "唐",
        "collection_info": null
    },
    {
        "uuid": "b8ab520d171215462886e6acfeba9349",
        "title": "中书寓直",
        "author": "白居易",
        "content": "缭绕宫墙围禁林，半开阊阖晓沈沈。\n天晴更觉南山近，月出方知西掖深。\n病对词头惭彩笔，老看镜面媿华簪。\n自嫌野物将何用，土木形骸麋鹿心。",
        "dynasty": "唐",
        "collection_info": null
    },
    {
        "uuid": "089afdbbbdcc1de56ec21984d9dc6042",
        "title": "自问",
        "author": "白居易",
        "content": "黑花满眼丝满头，早衰因病病因愁。\n宦途气味已谙尽，五十不休何日休。",
        "dynasty": "唐",
        "collection_info": null
    },
    {
        "uuid": "576fab1f9bb96a792602b72932b91527",
        "title": "曲江独行招张十八",
        "author": "白居易",
        "content": "曲江新岁后，冰与水相和。\n南岸犹残雪，东风未有波。\n偶游身独自，相忆意如何。\n莫待春深去，花时鞍马多。",
        "dynasty": "唐",
        "collection_info": null
    },
    {
        "uuid": "2b02f39496de0166d993e66149931d87",
        "title": "新居早春二首 一",
        "author": "白居易",
        "content": "静巷无来客，深居不出门。\n铺沙盖苔面，扫雪拥松根。\n渐暖宜闲步，初晴爱小园。\n觅花都未有，唯觉树枝繁。",
        "dynasty": "唐",
        "collection_info": null
    },
    {
        "uuid": "4d4c570c969b0c2930c7aa30b7002336",
        "title": "新居早春二首 二",
        "author": "白居易",
        "content": "地润东风暖，闲行蹋草芽。\n呼童遣移竹，留客伴尝茶。\n溜滴檐冰尽，尘浮隟日斜。\n新居未曾到，邻里是谁家。",
        "dynasty": "唐",
        "collection_info": null
    },
    {
        "uuid": "d4500393c267df8a844b57bbefd9e350",
        "title": "新昌新居书事四十韵因寄元郎中张博士",
        "author": "白居易",
        "content": "冒宠已三迁，归期始二年。\n囊中贮余俸，园外买闲田。\n狐兔同三径，蒿莱共一壥。\n新园聊刬秽，旧屋且扶颠。\n檐漏移倾瓦，梁欹换蠹椽。\n平治遶台路，整顿近阶砖。\n巷狭开容驾，墙低垒过肩。\n门闾堪驻盖，堂室可铺筵。\n丹凤楼当后，青龙寺在前。\n市街尘不到，宫树影相连。\n省史嫌坊远，豪家笑地偏。\n敢劳宾客访，或望子孙传。\n不觅他人爱，唯将自性便。\n等闲栽树木，随分占风烟。\n逸致因心得，幽期遇境牵。\n松声疑涧底，草色胜河边。\n虚润冰销地，晴和日出天。\n苔行滑如簟，莎坐软于绵。\n帘每当山卷，帷多带月褰。\n篱东花掩映，窗北竹婵娟。\n迹慕青门隐，名惭紫禁仙。\n假归思晚沐，朝去恋春眠。\n拙薄才无取，疎慵职不专。\n题墙书命笔，沽酒率分钱。\n柏杵舂灵药，铜瓶漱暖泉。\n炉香穿盖散，笼烛隔纱然。\n陈室何曾扫，陶琴不要弦。\n屏除俗事尽，养活道情全。\n尚有妻孥累，犹为组绶缠。\n终须抛爵禄，渐拟断腥羶。\n大抵宗庄叟，私心事竺干。\n浮荣水划字，真谛火生莲。\n梵部经十二，玄书字五千。\n是非都付梦，语默不妨禅。\n博士官犹冷，郎中病已痊。\n多同僻处住，久结静中缘。\n缓步携筇杖，徐吟展蜀笺。\n老宜闲语话，闷忆好诗篇。\n蛮榼来方泻，蒙茶到始煎。\n无辞数相见，鬓髮各苍然。",
        "dynasty": "唐",
        "collection_info": null
    },
    {
        "uuid": "bb821074cfd0277afe609bcf9fbdaa04",
        "title": "喜敏中及第偶示所怀",
        "author": "白居易",
        "content": "自知羣从为儒少，岂料词场中第频。\n桂折一枝先许我，杨穿三叶尽惊人。\n转于文墨须留意，贵向烟霄早致身。\n莫学尔兄年五十，蹉跎始得掌丝纶。",
        "dynasty": "唐",
        "collection_info": null
    },
    {
        "uuid": "ecfd7aa6a2fbc1d938b265d264a6b8d0",
        "title": "久不见韩侍郎戏题四韵以寄之",
        "author": "白居易",
        "content": "近来韩閤老，疎我我心知。\n户大嫌甜酒，才高笑小诗。\n静吟乖月夜，闲醉旷花时。\n还有愁同处，春风满鬓丝。",
        "dynasty": "唐",
        "collection_info": null
    },
    {
        "uuid": "5450692433a417c5d7219b83f93e68d1",
        "title": "寄白头陀",
        "author": "白居易",
        "content": "近见头陀伴，云师老更慵。\n性灵闲似鹤，颜状古于松。\n山裏犹难觅，人间岂易逢。\n仍闻移住处，太白最高峰。",
        "dynasty": "唐",
        "collection_info": null
    },
    {
        "uuid": "673ea694ad104a44cacdc40b8a00764f",
        "title": "和韩侍郎题杨舍人林池见寄",
        "author": "白居易",
        "content": "渠水暗流春冻解，风吹日炙不成凝。\n凤池冷暖君谙在，二月因何更有冰。",
        "dynasty": "唐",
        "collection_info": null
    },
    {
        "uuid": "03e7a00b1a9a8416847db2cadeed50fd",
        "title": "勤政楼西老柳",
        "author": "白居易",
        "content": "半朽临风树，多情立马人。\n开元一株柳，长庆二年春。",
        "dynasty": "唐",
        "collection_info": null
    },
    {
        "uuid": "4b3f6fa0ab11e6b1ea1c8e7ef162e994",
        "title": "偶题閤下厅",
        "author": "白居易",
        "content": "静爱青苔院，深宜白鬓翁。\n貌将松共瘦，心与竹俱空。\n暖有低檐日，春多扬幕风。\n平生闲境界，尽在五言中。",
        "dynasty": "唐",
        "collection_info": null
    },
    {
        "uuid": "9499aaf6716c93c59a7a1a86d46ab8a7",
        "title": "予与故刑部李侍郎早结道友以药术为事与故京兆元尹晚为诗侣有林泉之期周岁之间二君长逝李住曲江北元居昇平西追感旧游因贻同志",
        "author": "白居易",
        "content": "从哭李来伤道气，自亡元后减诗情。\n金丹同学都无益，水竹邻居竟不成。\n月夜若为游曲水，花时那忍到昇平。\n如年七十身犹在，但恐伤心无处行。",
        "dynasty": "唐",
        "collection_info": null
    },
    {
        "uuid": "251813eecd25c11ac711bd1a4d56a67f",
        "title": "送冯舍人閤老往襄阳",
        "author": "白居易",
        "content": "紫微閤底送君回，第二厅帘下不开。\n莫恋汉南风景好，岘山花尽早归来。",
        "dynasty": "唐",
        "collection_info": null
    },
    {
        "uuid": "f8622f433c8297f76a61a1e24eae95a8",
        "title": "莫走柳条词送别",
        "author": "白居易",
        "content": "南陌伤心别，东风满把春。\n莫欺杨柳弱，劝酒胜于人。",
        "dynasty": "唐",
        "collection_info": null
    },
    {
        "uuid": "359de0f48a75de02b243de53d7fcfca6",
        "title": "酬韩侍郎张博士雨后游曲江见寄",
        "author": "白居易",
        "content": "小园新种红樱树，闲遶花行便当游。\n何必更随鞍马队，衝泥蹋雨曲江头。",
        "dynasty": "唐",
        "collection_info": null
    },
    {
        "uuid": "96c50e999e68c374b78b872cbe845d2b",
        "title": "元家花",
        "author": "白居易",
        "content": "今日元家宅，樱桃发几枝。\n稀稠与颜色，一似去年时。\n失却东园主，春风可得知。",
        "dynasty": "唐",
        "collection_info": null
    },
    {
        "uuid": "ed09dc3d5e42fb0a1bd192c5eae486fe",
        "title": "代人赠王员外",
        "author": "白居易",
        "content": "好在王员外，平生记得不。\n共赊黄叟酒，同上莫愁楼。\n静接殷勤语，狂随烂熳游。\n那知今日眼，相见冷于秋。",
        "dynasty": "唐",
        "collection_info": null
    },
    {
        "uuid": "f937285c66addecf953daf54d8929669",
        "title": "惜小园花",
        "author": "白居易",
        "content": "晓来红萼凋零尽，但见空枝四五株。\n前日狂风昨夜雨，残芳更合得存无。",
        "dynasty": "唐",
        "collection_info": null
    },
    {
        "uuid": "5d7a99ac14d8daecf4acdda19eca3568",
        "title": "萧相公宅遇自远禅师有感而赠",
        "author": "白居易",
        "content": "宦途堪笑不胜悲，昨日荣华今日衰。\n转似秋蓬无定处，长于春梦几多时。\n半头白髮惭萧相，满面红尘问远师。\n应是世间缘未尽，欲抛官去尚迟疑。",
        "dynasty": "唐",
        "collection_info": null
    },
    {
        "uuid": "445af7093822fd25c1a03b40c9d1beac",
        "title": "草词毕遇芍药初开因咏小谢红药当阶翻诗以为一句未尽其状偶成十六韵",
        "author": "白居易",
        "content": "罢草紫泥诏，起吟红药诗。\n词头封送后，花口拆开时。\n坐对钩帘久，行观步履迟。\n两三丛烂熳，十二叶参差。\n背日房微敛，当阶朵旋欹。\n钗葶抽碧股，粉蘂扑黄丝。\n动荡情无限，低斜力不支。\n周迴看未足，比谕语难为。\n句漏丹砂裏，僬侥火燄旗。\n彤云剩根蒂，绛帻欠缨緌。\n况有晴风度，仍兼宿露垂。\n疑香熏罨画，似泪着胭脂。\n有意留连我，无言怨思谁。\n应愁明日落，如恨隔年期。\n菡萏泥连萼，玫瑰刺绕枝。\n等量无胜者，唯眼与心知。",
        "dynasty": "唐",
        "collection_info": null
    },
    {
        "uuid": "6629fa8bfba589fd17a4d121e6635501",
        "title": "喜张十八博士除水部员外郎",
        "author": "白居易",
        "content": "老何殁后吟声绝，虽有郎官不爱诗。\n无復篇章传道路，空流风月在曹司。\n长嗟博士官犹屈，亦恐骚人道渐衰。\n今日闻君除水部，喜于身得省郎时。",
        "dynasty": "唐",
        "collection_info": null
    },
    {
        "uuid": "a7ecb2f0a7ce1b3824c78e533f5878a7",
        "title": "与沈杨二舍人閤老同食勅赐樱桃翫物感恩因成十四韵",
        "author": "白居易",
        "content": "清晓趋丹禁，红缨降紫宸。\n驱禽养得熟，和叶摘来新。\n圆转盘倾玉，鲜明笼透银。\n内园题两字，西掖赐三臣。\n荧惑晶华赤，醍醐气味真。\n如珠未穿孔，似火不烧人。\n杏俗难为对，桃顽讵可伦。\n肉嫌卢橘厚，皮笑荔枝皴。\n琼液酸甜足，金丸大小匀。\n偷须防曼倩，惜莫掷安仁。\n手擘纔离核，匙抄半是津。\n甘为舌上露，暖作腹中春。\n已惧长尸禄，仍惊数食珍。\n最惭恩未报，饱餧不才身。",
        "dynasty": "唐",
        "collection_info": null
    },
    {
        "uuid": "f3dedf98e3f4e6e746a4d5e1bb043a3d",
        "title": "送严大夫赴桂州",
        "author": "白居易",
        "content": "地压坤方重，官兼宪府雄。\n桂林无瘴气，柏署有清风。\n山水衙门外，旌旗艛艓中。\n大夫应绝席，诗酒与谁同。",
        "dynasty": "唐",
        "collection_info": null
    },
    {
        "uuid": "206fd29c2057884d47365133aaf77080",
        "title": "春夜宿直",
        "author": "白居易",
        "content": "三月十四夜，西垣东北廊。\n碧梧叶重迭，红药树低昂。\n月砌漏幽影，风帘飘闇香。\n禁中无宿客，谁伴紫微郎。",
        "dynasty": "唐",
        "collection_info": null
    },
    {
        "uuid": "306d6625f9a29f3c9936a7e8849290ea",
        "title": "夏夜宿直",
        "author": "白居易",
        "content": "人少庭宇旷，夜凉风露清。\n槐花满院气，松子落阶声。\n寂寞挑灯坐，沈吟蹋月行。\n年衰自无趣，不是厌承明。",
        "dynasty": "唐",
        "collection_info": null
    },
    {
        "uuid": "18b3404df2b42eb62463d3531088b066",
        "title": "七言十二句赠驾部吴郎中七兄",
        "author": "白居易",
        "content": "四月天气和且清，绿槐阴合沙堤平。\n独骑善马衔镫稳，初着单衣肢体轻。\n退朝下直少徒侣，归舍闭门无送迎。\n风生竹夜窗间卧，月照松时台上行。\n春酒冷尝三数醆，晓琴闲弄十余声。\n幽怀静境何人别，唯有南宫老驾兄。",
        "dynasty": "唐",
        "collection_info": null
    },
    {
        "uuid": "8be740b5a5ee256bb883b1f81bb73b18",
        "title": "玉真张观主下小女冠阿容",
        "author": "白居易",
        "content": "绰约小天仙，生来十六年。\n姑山半峰雪，瑶水一枝莲。\n晚院花留立，春窗月伴眠。\n迴眸虽欲语，阿母在傍边。",
        "dynasty": "唐",
        "collection_info": null
    },
    {
        "uuid": "130dc1555d0d6f89b821309ff39bd890",
        "title": "龙花寺主家小尼",
        "author": "白居易",
        "content": "头青眉眼细，十四女沙弥。\n夜静双林怕，春深一食饥。\n步慵行道困，起晚诵经迟。\n应似仙人子，花宫未嫁时。",
        "dynasty": "唐",
        "collection_info": null
    },
    {
        "uuid": "17776c772f5b1e176592ce17dd30af55",
        "title": "访陈二",
        "author": "白居易",
        "content": "晓垂朱绶带，晚着白纶巾。\n出去为朝客，归来是野人。\n两飱聊过日，一榻足容身。\n此外皆闲事，时时访老陈。",
        "dynasty": "唐",
        "collection_info": null
    },
    {
        "uuid": "76703b296a712706f95a0aa3a766c88c",
        "title": "晚亭逐凉",
        "author": "白居易",
        "content": "送客出门后，移床下砌初。\n趂凉行绕竹，引睡卧看书。\n老更为官拙，慵多向事疎。\n松窗倚藤杖，人道似僧居。",
        "dynasty": "唐",
        "collection_info": null
    },
    {
        "uuid": "e4b6f27c5ddf7a9a8ccb3adec36744df",
        "title": "曲江忆李十一",
        "author": "白居易",
        "content": "李君殁后共谁游，柳岸荷亭两度秋。\n独绕曲江行一匝，依前还立水边愁。",
        "dynasty": "唐",
        "collection_info": null
    },
    {
        "uuid": "28647c2f07ecd8cff22ece9ca561ffa2",
        "title": "江亭翫春",
        "author": "白居易",
        "content": "江亭乘晓阅众芳，春妍景丽草树光。\n日消石桂绿岚气，风坠木兰红露浆。\n水蒲渐展书带叶，山榴半含琴轸房。\n何物春风吹不变，愁人依旧鬓苍苍。",
        "dynasty": "唐",
        "collection_info": null
    },
    {
        "uuid": "9b0bd2692860e7af21ebd255acb2f68d",
        "title": "闻夜砧",
        "author": "白居易",
        "content": "谁家思妇秋捣帛，月苦风凄砧杵悲。\n八月九日正长夜，千声万声无了时。\n应到天明头尽白，一声添得一茎丝。",
        "dynasty": "唐",
        "collection_info": null
    },
    {
        "uuid": "942d5f113956860e20f04728b64664f9",
        "title": "板桥路",
        "author": "白居易",
        "content": "梁苑城西二十里，一渠春水柳千条。\n若为此路今重过，十五年前旧板桥。\n曾共玉颜桥上别，不知消息到今朝。",
        "dynasty": "唐",
        "collection_info": null
    },
    {
        "uuid": "d97552fd4c545bac90b4590c61adb262",
        "title": "青门柳",
        "author": "白居易",
        "content": "青青一树伤心色，曾入几人离恨中。\n为近都门多送别，长条折尽减春风。",
        "dynasty": "唐",
        "collection_info": null
    },
    {
        "uuid": "8b7be4e7c19454073406e30e47189e9a",
        "title": "梨园弟子",
        "author": "白居易",
        "content": "白头垂泪话梨园，五十年前雨露恩。\n莫问华清今日事，满山红叶鏁宫门。",
        "dynasty": "唐",
        "collection_info": null
    },
    {
        "uuid": "d8a9a89479784e90f456747799074f43",
        "title": "暮江吟",
        "author": "白居易",
        "content": "一道残阳铺水中，半江瑟瑟半江红。\n可怜九月初三夜，露似真珠月似弓。",
        "dynasty": "唐",
        "collection_info": null
    },
    {
        "uuid": "b35addff5da09e93cc912e8103cca78c",
        "title": "思妇眉",
        "author": "白居易",
        "content": "春风摇荡自东来，折尽樱桃绽尽梅。\n惟余思妇愁眉结，无限春风吹不开。",
        "dynasty": "唐",
        "collection_info": null
    },
    {
        "uuid": "dce8221fa2b7ea60b1a711277cf28680",
        "title": "空闺怨",
        "author": "白居易",
        "content": "寒月沈沈洞房静，真珠帘外梧桐影。\n秋霜欲下手先知，灯底裁缝剪刀冷。",
        "dynasty": "唐",
        "collection_info": null
    },
    {
        "uuid": "1150f9e7aca50c4031e0868f5db8a433",
        "title": "秋房夜",
        "author": "白居易",
        "content": "云露青天月漏光，中庭立久却归房。\n水窗席冷未能卧，挑尽残灯秋夜长。",
        "dynasty": "唐",
        "collection_info": null
    },
    {
        "uuid": "b98fb3a186f46c0d7f7f332c9c46cc1f",
        "title": "邻女",
        "author": "白居易",
        "content": "娉婷十五胜天仙，白日姮娥旱地莲。\n何处闲教鹦鹉语，碧纱窗下绣床前。",
        "dynasty": "唐",
        "collection_info": null
    },
    {
        "uuid": "2e8d10fcf8733c5b44cc9cf4f09c69f9",
        "title": "闺妇",
        "author": "白居易",
        "content": "斜凭绣床愁不动，红绡带缓绿鬟低。\n辽阳春尽无消息，夜合花前日又西。",
        "dynasty": "唐",
        "collection_info": null
    },
    {
        "uuid": "2e0272447527e5b38f2cf0329d8847b9",
        "title": "移牡丹栽",
        "author": "白居易",
        "content": "金钱买得牡丹栽，何处辞丛别主来？红芳堪惜还堪恨，百处移将百处开。",
        "dynasty": "唐",
        "collection_info": null
    },
    {
        "uuid": "f05a8a8a6b84cd238c18fbefe6416022",
        "title": "听夜筝有感",
        "author": "白居易",
        "content": "江州去日听筝夜，白髮新生不愿闻。\n如今格是头成雪，弹到天明亦任君。",
        "dynasty": "唐",
        "collection_info": null
    },
    {
        "uuid": "7f1dda428d7ccdd2548566e568f45e57",
        "title": "代谢好妓荅崔员外",
        "author": "白居易",
        "content": "青娥小谢娘，白髮老崔郎。\n谩爱胸前雪，其如头上霜。\n别后曹家碑背上，思量好字断君肠。",
        "dynasty": "唐",
        "collection_info": null
    },
    {
        "uuid": "d286570774cdac83242a54a51a18b0c2",
        "title": "琵琶",
        "author": "白居易",
        "content": "弦清拨剌语铮铮，背却残灯就月明。\n赖是心无惆怅事，不然争奈子弦声。",
        "dynasty": "唐",
        "collection_info": null
    },
    {
        "uuid": "5f0ce2df0de9eeaf21a7204842a6a903",
        "title": "和殷协律琴思",
        "author": "白居易",
        "content": "秋水莲冠春草帬，依稀风调似文君。\n烦君玉指分明语，知是琴心佯不闻。",
        "dynasty": "唐",
        "collection_info": null
    },
    {
        "uuid": "523d0d5019881203a4d9ccf41f5fe8af",
        "title": "寄李苏州兼示杨琼",
        "author": "白居易",
        "content": "真娘墓头春草碧，心奴鬓上秋霜白。\n为问苏台酒席中，使君歌笑与谁同。\n就中犹有杨琼在，堪上东山伴谢公。",
        "dynasty": "唐",
        "collection_info": null
    },
    {
        "uuid": "5993e7d35b2a69af788a7875ddafded1",
        "title": "听弹湘妃怨",
        "author": "白居易",
        "content": "玉轸朱弦瑟瑟徽，吴娃征调奏湘妃。\n分明曲裏愁云雨，似道萧萧郎不归。",
        "dynasty": "唐",
        "collection_info": null
    },
    {
        "uuid": "fdb1fa6e532b5a697131a55be669a83e",
        "title": "闲坐",
        "author": "白居易",
        "content": "暖拥红炉火，闲搔白髮头。\n百年慵裏过，万事醉中休。\n有室同摩诘，无儿比邓攸。\n莫论身在日，身后亦无忧。",
        "dynasty": "唐",
        "collection_info": null
    },
    {
        "uuid": "08fd890c4471f9f250c75c8e32500ed8",
        "title": "不睡",
        "author": "白居易",
        "content": "燄短寒缸尽，声长晓漏迟。\n年衰自无睡，不是守三尸。",
        "dynasty": "唐",
        "collection_info": null
    },
    {
        "uuid": "ee0a29cf4a779d8f04a758049ceb8b88",
        "title": "初罢中书舍人",
        "author": "白居易",
        "content": "自惭拙宦叨清贵，还有痴心怕素餐。\n或望君臣相献替，可图妻子免饥寒。\n性疎岂合承恩久，命薄元知济事难。\n分寸宠光酬未得，不休更拟觅何官。",
        "dynasty": "唐",
        "collection_info": null
    },
    {
        "uuid": "61aa5b59cc79ce08a44af95bb4000d21",
        "title": "宿阳城驿对月",
        "author": "白居易",
        "content": "亲故寻回驾，妻孥未出关。\n凤皇池上月，送我过商山。",
        "dynasty": "唐",
        "collection_info": null
    },
    {
        "uuid": "dc2f59b8586efe36a6797943c4d23e3c",
        "title": "商山路有感",
        "author": "白居易",
        "content": "忆昨征还日，三人归路同。\n此生都是梦，前事旋成空。\n杓直泉埋玉，虞平烛过风。\n唯残乐天在，头白向江东。",
        "dynasty": "唐",
        "collection_info": null
    },
    {
        "uuid": "91b0914db7c7b971c89b1779c9a93d88",
        "title": "重感",
        "author": "白居易",
        "content": "停骖歇路隅，重感一长吁。\n扰扰生还死，纷纷荣又枯。\n困支青竹杖，闲捋白髭鬚。\n莫叹身衰老，交游半已无。",
        "dynasty": "唐",
        "collection_info": null
    },
    {
        "uuid": "2ee0bd6ec55b024bd836fc6fbcdfe545",
        "title": "逢张十八员外籍",
        "author": "白居易",
        "content": "旅思正茫茫，相逢此道傍。\n晓岚林叶暗，秋露草花香。\n白髮江城守，青衫水部郎。\n客亭同宿处，忽似夜归乡。",
        "dynasty": "唐",
        "collection_info": null
    },
    {
        "uuid": "d49773401586243d0bca840ff3c4c398",
        "title": "赴杭州重宿棣华驿见杨八旧诗感题一绝",
        "author": "白居易",
        "content": "往恨今愁应不殊，题诗梁下又踟蹰。\n羡君犹梦见兄弟，我到天明睡亦无。",
        "dynasty": "唐",
        "collection_info": null
    },
    {
        "uuid": "d684f9cecc7780faab442852a57a02c1",
        "title": "寓言题僧",
        "author": "白居易",
        "content": "劫风火起烧荒宅，苦海波生荡破船。\n力小无因救焚溺，清凉山下且安禅。",
        "dynasty": "唐",
        "collection_info": null
    },
    {
        "uuid": "3379d9d206726dcb191067f693fa7467",
        "title": "内乡村路作",
        "author": "白居易",
        "content": "日下风高野路凉，缓驱疲马闇思乡。\n渭村秋物应如此，枣赤梨红稻穗黄。",
        "dynasty": "唐",
        "collection_info": null
    },
    {
        "uuid": "4e52f94becfd74c4e0b392850ab3f30a",
        "title": "路上寄银匙与阿龟",
        "author": "白居易",
        "content": "谪宦心都惯，辞乡去不难。\n缘留龟子住，涕泪一阑干。\n小子须娇养，邹婆为好看。\n银匙封寄汝，忆我即加餐。",
        "dynasty": "唐",
        "collection_info": null
    },
    {
        "uuid": "34163a3f30f8f5a46c210db256bf3793",
        "title": "山泉煎茶有怀",
        "author": "白居易",
        "content": "坐酌泠泠水，看煎瑟瑟尘。\n无由持一盌，寄与爱茶人。",
        "dynasty": "唐",
        "collection_info": null
    },
    {
        "uuid": "79977670846c8e9b9bc0c535580dcaf7",
        "title": "郢州赠别王八使君",
        "author": "白居易",
        "content": "昔是诗狂客，今为酒病夫。\n强饮翻怅望，纵醉不欢娱。\n鬓髮三分白，交亲一半无。\n郢城君莫厌，犹校近京都。",
        "dynasty": "唐",
        "collection_info": null
    },
    {
        "uuid": "4c789ddd7fe0f7164c79c2e2f451bc77",
        "title": "吉祥寺见钱侍郎题名",
        "author": "白居易",
        "content": "云雨三年别，风波万里行。\n愁来正萧索，况见古人名。",
        "dynasty": "唐",
        "collection_info": null
    },
    {
        "uuid": "4f7f49f4491f96e5682b1997d74e7bd0",
        "title": "重到江州感旧游题郡楼十一韵",
        "author": "白居易",
        "content": "掌纶知是忝，剖竹信为荣。\n才薄官仍重，恩深责尚轻。\n昔征从典午，今出自承明。\n凤诏休挥翰，渔歌欲濯缨。\n还乘小艛艓，却到古湓城。\n醉客临江待，禅僧出郭迎。\n青山满眼在，白髮半头生。\n又校三年老，何曾一事成。\n重过萧寺宿，再上庾楼行。\n云水新秋思，闾阎旧日情。\n郡民犹认得，司马咏诗声。",
        "dynasty": "唐",
        "collection_info": null
    },
    {
        "uuid": "ed0799ab7e535f50d77d93785a385a53",
        "title": "赠江州李十使君员外十二韵",
        "author": "白居易",
        "content": "我本江湖上，悠悠任运身。\n朝随卖药客，暮伴钓鱼人。\n迹为烧丹隐，家缘嗜酒贫。\n经过剡溪雪，寻觅武陵春。\n岂有疎狂性，堪为侍从臣。\n仰头惊凤阙，下口触龙鳞。\n劒佩辞天上，风波向海滨。\n非贤虚偶圣，无屈感求伸。\n昔去曾同日，今来即后尘。\n中年俱白髮，左宦各朱轮。\n长短才虽异，荣枯事略均。\n殷勤李员外，不合不相亲。",
        "dynasty": "唐",
        "collection_info": null
    },
    {
        "uuid": "5ceb79baaefa65cd3c18539f900271b8",
        "title": "题别遗爱草堂兼呈李十使君",
        "author": "白居易",
        "content": "曾住炉峰下，书堂对药台。\n斩新萝径合，依旧竹窗开。\n砌水亲开决，池荷手自栽。\n五年方暂至，一宿又须回。\n纵未长归得，犹胜不到来。\n君家白鹿洞，闻道亦生苔。",
        "dynasty": "唐",
        "collection_info": null
    },
    {
        "uuid": "63a074878fc507dbcc72e24f695db0bc",
        "title": "重题",
        "author": "白居易",
        "content": "泉石尚依依，林疎僧亦稀。\n何年辞水阁，今夜宿云扉。\n谩献长杨赋，虚抛薜荔衣。\n不能成一事，赢得白头归。",
        "dynasty": "唐",
        "collection_info": null
    },
    {
        "uuid": "50b16881644563d2e856c1ea26802606",
        "title": "夜泊旅望",
        "author": "白居易",
        "content": "少睡多愁客，中宵起望乡。\n沙明连浦月，帆白满船霜。\n近海江弥阔，迎秋夜更长。\n烟波三十宿，犹未到钱唐。",
        "dynasty": "唐",
        "collection_info": null
    },
    {
        "uuid": "2d1d29d4d6abd9129fb9d1805b8b90df",
        "title": "九江北岸遇风雨",
        "author": "白居易",
        "content": "黄梅县边黄梅雨，白头浪裏白头翁。\n九江阔处不见岸，五月尽时多恶风。\n人间稳路应无限，何事抛身在此中。",
        "dynasty": "唐",
        "collection_info": null
    },
    {
        "uuid": "f4090d37882c5e2b45f12deb9c7c0f00",
        "title": "舟中晚起",
        "author": "白居易",
        "content": "日高犹掩水窗眠，枕簟清凉八月天。\n泊处或依沽酒店，宿时多伴钓鱼船。\n退身江海应无用，忧国朝廷自有贤。\n且向钱唐湖上去，冷吟闲醉二三年。",
        "dynasty": "唐",
        "collection_info": null
    },
    {
        "uuid": "52578024a2b6127bb4f452444da62e25",
        "title": "秋寒",
        "author": "白居易",
        "content": "雪鬓年颜老，霜庭景气秋。\n病看妻检药，寒遣婢梳头。\n身外名何有，人间事且休。\n澹然方寸内，唯拟学虚舟。",
        "dynasty": "唐",
        "collection_info": null
    },
    {
        "uuid": "0e49f387a996ec45947c1ca0113881e9",
        "title": "初到郡斋寄钱湖州李苏州",
        "author": "白居易",
        "content": "俱来沧海郡，半作白头翁。\n谩道风烟接，何曾笑语同。\n吏稀秋税毕，客散晚庭空。\n霁后当楼月，潮来满座风。\n霅溪殊冷僻，茂苑太繁雄。\n唯此钱唐郡，闲忙恰得中。",
        "dynasty": "唐",
        "collection_info": null
    },
    {
        "uuid": "f0cbf21b5212d8a7b01f9e3cd95b0fef",
        "title": "对酒自勉",
        "author": "白居易",
        "content": "五十江城守，停杯一自思。\n头仍未尽白，官亦不全卑。\n荣宠寻过分，欢娱已校迟。\n肺伤虽怕酒，心健尚夸诗。\n夜舞吴娘袖，春歌蛮子词。\n犹堪三五岁，相伴醉花时。",
        "dynasty": "唐",
        "collection_info": null
    },
    {
        "uuid": "6d2e93c75880b56d0f424adb6730db1a",
        "title": "郡楼夜宴留客",
        "author": "白居易",
        "content": "北客劳相访，东楼为一开。\n褰帘待月出，把火看潮来。\n艳听竹枝曲，香传莲子杯。\n寒天殊未晓，归骑却迟迴。",
        "dynasty": "唐",
        "collection_info": null
    },
    {
        "uuid": "2b1fdc5089690b5abab5b11c1f8933ae",
        "title": "醉题候仙亭",
        "author": "白居易",
        "content": "蹇步垂朱绶，华缨映白鬚。\n何因驻衰老，只有且欢娱。\n酒兴还应在，诗情可便无。\n登山与临水，犹未要人扶。",
        "dynasty": "唐",
        "collection_info": null
    },
    {
        "uuid": "d518f399cf0699fa5532d1ecb961787e",
        "title": "东院",
        "author": "白居易",
        "content": "松下轩廊竹下房，暖檐晴日满绳床。\n净名居士经三卷，荣启先生琴一张。\n老去齿衰嫌橘醋，病来肺渴觉茶香。\n有时闲酌无人伴，独自腾腾入醉乡。",
        "dynasty": "唐",
        "collection_info": null
    },
    {
        "uuid": "6f77f17b7f7ee005f896feb79b46e227",
        "title": "虚白堂",
        "author": "白居易",
        "content": "虚白堂前衙退后，更无一事到中心。\n移床就日檐间卧，卧咏闲诗侧枕琴。",
        "dynasty": "唐",
        "collection_info": null
    },
    {
        "uuid": "fab1496ddee3537c6c5298f630f6f0c5",
        "title": "闲夜咏怀因招周协律刘薛二秀才",
        "author": "白居易",
        "content": "世名检束为朝士，心性疎慵是野夫。\n高置寒灯如客店，深藏夜火似僧炉。\n香浓酒熟能尝否，冷澹诗成肯和无。\n若厌雅吟须俗饮，妓筵勉力为君铺。",
        "dynasty": "唐",
        "collection_info": null
    },
    {
        "uuid": "eae3aebd376288187fd9514bbd934a18",
        "title": "晚兴",
        "author": "白居易",
        "content": "极浦收残雨，高城驻落晖。\n山明虹半出，松闇鹤双归。\n将吏随衙散，文书入务稀。\n闲吟倚新竹，筠粉污朱衣。",
        "dynasty": "唐",
        "collection_info": null
    },
    {
        "uuid": "121955226e02186bda513ffe74fa251e",
        "title": "衰病",
        "author": "白居易",
        "content": "老与病相仍，华簪髮不胜。\n行多朝散药，睡少夜停灯。\n禄食分供鹤，朝衣减施僧。\n性多移不得，郡政谩如绳。",
        "dynasty": "唐",
        "collection_info": null
    },
    {
        "uuid": "ee2d3aae64e53de62b8fbdbf07c95139",
        "title": "病中对病鹤",
        "author": "白居易",
        "content": "同病病夫怜病鹤，精神不损翅翎伤。\n未堪再举摩霄汉，只合相随觅稻粱。\n但作悲吟和嘹唳，难将俗貌对昂藏。\n唯应一事宜为伴，我髮君毛俱似霜。",
        "dynasty": "唐",
        "collection_info": null
    },
    {
        "uuid": "bd6b965d0a90505a5d631514f6cebb9b",
        "title": "夜归",
        "author": "白居易",
        "content": "半醉闲行湖岸东，马鞭敲镫辔珑璁。\n万株松树青山上，十里沙堤明月中。\n楼角渐移当路影，潮头欲过满江风。\n归来未放笙歌散，画戟门开蜡烛红。",
        "dynasty": "唐",
        "collection_info": null
    },
    {
        "uuid": "0801be564e845d97f2ecbb351ee9c53e",
        "title": "腊后岁前遇景咏意",
        "author": "白居易",
        "content": "海梅半日柳微黄，冻水初融日欲长。\n度腊都无苦霜霰，迎春先有好风光。\n郡中起晚听衙鼓，城上行慵倚女墙。\n公事渐闲身且健，使君殊未厌余杭。",
        "dynasty": "唐",
        "collection_info": null
    },
    {
        "uuid": "7bc53a7c0bcc3057a7377f0aa41dac83",
        "title": "白髮",
        "author": "白居易",
        "content": "雪髮随梳落，霜毛绕鬓垂。\n加添老气味，改变旧容仪。\n不肯长如漆，无过总作丝。\n最憎明镜裏，黑白半头时。",
        "dynasty": "唐",
        "collection_info": null
    },
    {
        "uuid": "152ded8fbd9871e3e634e027e3055450",
        "title": "钱湖州以箬下酒李苏州以五酘酒相次寄到无因饮聊咏所怀",
        "author": "白居易",
        "content": "劳将箬下忘忧物，寄与江城爱酒翁。\n铛脚三州何处会，瓮头一醆几时同。\n倾如竹叶盈樽绿，饮作桃花上面红。\n莫怪殷勤醉相忆，曾陪西省与南宫。",
        "dynasty": "唐",
        "collection_info": null
    },
    {
        "uuid": "5813c5d307d7657ada9492dda8b58353",
        "title": "花楼望雪命宴赋诗",
        "author": "白居易",
        "content": "连天际海白皑皑，好上高楼望一回。\n何处更能分道路，此时兼不认池台。\n万重云树山头翠，百尺花楼江畔开。\n素壁联题分韵句，红炉巡饮暖寒杯。\n冰铺湖水银为面，风卷汀沙玉作堆。\n绊惹舞人春艳曳，句留醉客夜裴回。\n输将虚白堂前鹤，失却樟亭驿后梅。\n别有故情偏忆得，曾经穷苦照书来。",
        "dynasty": "唐",
        "collection_info": null
    },
    {
        "uuid": "fa2d2765c9fe23f073b61a397c5ee52c",
        "title": "晚岁",
        "author": "白居易",
        "content": "壮岁忽已去，浮荣何足论。\n身为百口长，官是一州尊。\n不觉白双鬓，徒言朱两轓。\n病难施郡政，老未荅君恩。\n岁暮别兄弟，年衰无子孙。\n惹愁谙世网，治苦赖空门。\n擥带知腰瘦，看灯觉眼昏。\n不缘衣食繫，寻合返丘园。",
        "dynasty": "唐",
        "collection_info": null
    },
    {
        "uuid": "37527255301d83aa84b7b8d43c3d8d92",
        "title": "宿竹阁",
        "author": "白居易",
        "content": "晚坐松檐下，宵眠竹阁间。\n清虚当服药，幽独抵归山。\n巧未能胜拙，忙应不及闲。\n无劳别修道，即此是玄关。",
        "dynasty": "唐",
        "collection_info": null
    },
    {
        "uuid": "c13f61c6419095292d86b06085ee4aca",
        "title": "岁暮枉衢州张使君书并诗因以长句报之",
        "author": "白居易",
        "content": "西州彼此意何如，官职蹉跎岁欲除。\n浮石潭边停五马，望涛楼上得双鱼。\n万言旧手才难敌，五字新题思有余。\n贫薄诗家无好物，反投桃李报琼琚。",
        "dynasty": "唐",
        "collection_info": null
    },
    {
        "uuid": "f375d4ba2613463c1675d1feb66bf32e",
        "title": "和薛秀才寻梅花同饮见赠",
        "author": "白居易",
        "content": "忽惊林下发寒梅，便试花前饮冷杯。\n白马走迎诗客去，红筵铺待舞人来。\n歌声怨处微微落，酒气熏时旋旋开。\n若到岁寒无雨雪，犹应醉得两三回。",
        "dynasty": "唐",
        "collection_info": null
    },
    {
        "uuid": "cbe0967ee06d4e03047daa565ba36917",
        "title": "与诸客空腹饮",
        "author": "白居易",
        "content": "隔宿书招客，平明饮暖寒。\n曲神寅日合，酒圣卯时欢。\n促膝纔飞白，酡颜已渥丹。\n碧筹攒米盌，红袖拂骰盘。\n醉后歌尤异，狂来舞不难。\n抛杯语同坐，莫作老人看。",
        "dynasty": "唐",
        "collection_info": null
    },
    {
        "uuid": "efe3a260c1986201f86c86cee8bcc660",
        "title": "小岁日对酒吟钱湖州所寄诗",
        "author": "白居易",
        "content": "独酌无多兴，闲吟有所思。\n一杯新岁酒，两句故人诗。\n杨柳初黄日，髭鬚半白时。\n蹉跎春气味，彼此老心知。",
        "dynasty": "唐",
        "collection_info": null
    },
    {
        "uuid": "bd39fb6cdb320de3287c13015d6aa831",
        "title": "钱唐湖春行",
        "author": "白居易",
        "content": "孤山寺北贾亭西，水面初平云脚低。\n几处早莺争暖树，谁家新燕啄春泥。\n乱花渐欲迷人眼，浅草纔能没马蹄。\n最爱湖东行不足，绿杨阴裏白沙堤。",
        "dynasty": "唐",
        "collection_info": null
    },
    {
        "uuid": "4da93cefe6845a9031a42eacfb02cb56",
        "title": "题灵隐寺红辛夷花戏酬光上人",
        "author": "白居易",
        "content": "紫粉笔含尖火燄，红胭脂染小莲花。\n芳情乡思知多少，恼得山僧悔出家。",
        "dynasty": "唐",
        "collection_info": null
    },
    {
        "uuid": "cb63284ef1535a6286f2d7ea51033139",
        "title": "重向火",
        "author": "白居易",
        "content": "火销灰復死，疎弃已经旬。\n岂是人情薄，其如天气春。\n风寒忽再起，手冷重相亲。\n却就红炉坐，心如逢故人。",
        "dynasty": "唐",
        "collection_info": null
    },
    {
        "uuid": "578ae8d1fe9a892b6496c8a4ea73613f",
        "title": "候仙亭同诸客醉作",
        "author": "白居易",
        "content": "谢安山下空携妓，柳恽洲边只赋诗。\n争及湖亭今日会，嘲花咏水赠蛾眉。",
        "dynasty": "唐",
        "collection_info": null
    },
    {
        "uuid": "fb7af36efb785d4751cdabf405b18c29",
        "title": "城上",
        "author": "白居易",
        "content": "城上冬冬鼓，朝衙復晚衙。\n为君慵不出，落尽遶城花。",
        "dynasty": "唐",
        "collection_info": null
    },
    {
        "uuid": "39b576d8edff7f4c80963657337650c2",
        "title": "早行林下",
        "author": "白居易",
        "content": "披衣未冠栉，晨起入前林。\n宿露残花气，朝光新叶阴。\n傍松人迹少，隔竹鸟声深。\n闲倚小桥立，倾头时一吟。",
        "dynasty": "唐",
        "collection_info": null
    },
    {
        "uuid": "3c69b705aedca4e8821cc9ea067cffb5",
        "title": "送李校书趂寒食归义兴山居",
        "author": "白居易",
        "content": "大见腾腾诗酒客，不忧生计似君稀。\n到舍将何作寒食，满船唯载树阴归。",
        "dynasty": "唐",
        "collection_info": null
    },
    {
        "uuid": "f387e7f6936c8509503debf49d47fbac",
        "title": "题孤山寺山石榴花示诸僧众",
        "author": "白居易",
        "content": "山榴花似结红巾，容艳新妍占断春。\n色相故关行道地，香尘拟触坐禅人。\n瞿昙弟子君知否，恐是天魔女化身。",
        "dynasty": "唐",
        "collection_info": null
    },
    {
        "uuid": "e3e753d5eaa153b8483e41e1b37cabf7",
        "title": "独行",
        "author": "白居易",
        "content": "闇诵黄庭经在口，闲携青竹杖随身。\n晚花新笋堪为伴，独入林行不要人。",
        "dynasty": "唐",
        "collection_info": null
    },
    {
        "uuid": "cf07afc98782a54781e4631a418d20cf",
        "title": "二月五日花下作",
        "author": "白居易",
        "content": "二月五日花如雪，五十二人头似霜。\n闻有酒时须笑乐，不关身事莫思量。\n羲和趂日沈西海，鬼伯驱人葬北邙。\n只有且来花下醉，从人笑道老颠狂。",
        "dynasty": "唐",
        "collection_info": null
    },
    {
        "uuid": "74e72ce01944e69a7bbc6bcef1237b02",
        "title": "戏题木兰花",
        "author": "白居易",
        "content": "紫房日照胭脂拆，素艳风吹腻粉开。\n怪得独饶脂粉态，木兰曾作女郎来。",
        "dynasty": "唐",
        "collection_info": null
    },
    {
        "uuid": "53a3154c2bb60e3779f04db6fdec8e02",
        "title": "清明日观妓舞听客诗",
        "author": "白居易",
        "content": "看舞颜如玉，听诗韵似金。\n绮罗从许笑，弦管不妨吟。\n可惜春风老，无嫌酒醆深。\n辞花送寒食，併在此时心。",
        "dynasty": "唐",
        "collection_info": null
    },
    {
        "uuid": "3d465a262a6014d7c5792361b388b9bf",
        "title": "西湖晚归回望孤山寺赠诸客",
        "author": "白居易",
        "content": "柳湖松岛莲花寺，晚动归桡出道场。\n卢橘子低山雨重，棕榈叶战水风凉。\n烟波澹荡摇空碧，楼殿参差倚夕阳。\n到岸请君回首望，蓬莱宫在海中央。",
        "dynasty": "唐",
        "collection_info": null
    },
    {
        "uuid": "0489fe3eaefecc0a58da05b4e3dee3ae",
        "title": "湖中自照",
        "author": "白居易",
        "content": "重重照影看容鬓，不见朱颜见白丝。\n失却少年无处觅，泥他湖水欲何为。",
        "dynasty": "唐",
        "collection_info": null
    },
    {
        "uuid": "1edf1d80c5585979aa145eed46055428",
        "title": "赠苏炼师",
        "author": "白居易",
        "content": "两鬓苍然心浩然，松窗深处药炉前。\n携将道士通宵语，忘却花时尽日眠。\n明镜懒开长在匣，素琴欲弄半无弦。\n犹嫌庄子多词句，只读逍遥六七篇。",
        "dynasty": "唐",
        "collection_info": null
    },
    {
        "uuid": "2b8493afb311dce6f65eb80ec4d14a25",
        "title": "杭州春望",
        "author": "白居易",
        "content": "望海楼明照曙霞，护江堤白蹋晴沙。\n涛声夜入伍员庙，柳色春藏苏小家。\n红袖织绫夸柿蒂，青旗沽酒趂梨花。\n谁开湖寺西南路，草绿帬腰一道斜。",
        "dynasty": "唐",
        "collection_info": null
    },
    {
        "uuid": "5a1a1d63bc7c71492998129e1850be11",
        "title": "饮散夜归赠诸客",
        "author": "白居易",
        "content": "鞍马夜纷纷，香街起暗尘。\n回鞭招饮妓，分火送归人。\n风月应堪惜，杯觞莫厌频。\n明朝三月尽，忍不送残春。",
        "dynasty": "唐",
        "collection_info": null
    },
    {
        "uuid": "47429faa7564fec8342e91eee441d7f1",
        "title": "湖亭晚归",
        "author": "白居易",
        "content": "尽日湖亭卧，心闲事亦稀。\n起因残醉醒，坐待晚凉归。\n松雨飘藤帽，江风透葛衣。\n柳堤行不厌，沙软絮霏霏。",
        "dynasty": "唐",
        "collection_info": null
    },
    {
        "uuid": "5ceec731aaf71b1da4e51940ff2f8b1f",
        "title": "东楼南望八韵",
        "author": "白居易",
        "content": "不厌东南望，江楼对海门。\n风涛生有信，天水合无痕。\n鹢带云帆动，鸥和雪浪翻。\n鱼盐聚为市，烟火起成村。\n日脚金波碎，峰头钿点繁。\n送秋千里雁，报暝一声猿。\n已豁烦襟闷，仍开病眼昏。\n郡中登眺处，无胜此东轩。",
        "dynasty": "唐",
        "collection_info": null
    },
    {
        "uuid": "8c160be6f0bee0b855558dfa11a7207d",
        "title": "醉中酬殷协律",
        "author": "白居易",
        "content": "泗水亭边一分散，浙江楼上重游陪。\n挥鞭二十年前别，命驾三千里外来。\n醉袖放狂相向舞，愁眉和笑一时开。\n留君夜住非无分，且尽青娥红烛台。",
        "dynasty": "唐",
        "collection_info": null
    },
    {
        "uuid": "68c6a984847c087acd3dac1b9f748679",
        "title": "孤山寺遇雨",
        "author": "白居易",
        "content": "拂波云色重，洒叶雨声繁。\n水鹭双飞起，风荷一向翻。\n空蒙连北岸，萧飒入东轩。\n或拟湖中宿，留船在寺门。",
        "dynasty": "唐",
        "collection_info": null
    },
    {
        "uuid": "0d2e6749654c5a12747efac65863eb46",
        "title": "樟亭双樱树",
        "author": "白居易",
        "content": "南馆西轩两树樱，春条长足夏阴成。\n素华朱实今虽尽，碧叶风来别有情。",
        "dynasty": "唐",
        "collection_info": null
    },
    {
        "uuid": "e6a1eab81e915f7654a8d1a2f16f8498",
        "title": "湖上夜饮",
        "author": "白居易",
        "content": "郭外迎人月，湖边醒酒风。\n谁留使君饮，红烛在舟中。",
        "dynasty": "唐",
        "collection_info": null
    },
    {
        "uuid": "294eb476ae3d5b41631ce020d04ad9b7",
        "title": "赠沙鸥",
        "author": "白居易",
        "content": "老逼教垂白，官科遣着绯。\n形骸虽有累，方寸却无机。\n遇酒多先醉，逢山爱晚归。\n沙鸥不知我，犹被隼旟飞。",
        "dynasty": "唐",
        "collection_info": null
    },
    {
        "uuid": "78bc414ebc3cf2c893a032a326276b2d",
        "title": "余杭形胜",
        "author": "白居易",
        "content": "余杭形胜四方无，州傍青山县枕湖。\n遶郭荷花三十里，拂城松树一千株。\n梦儿亭古传名谢，教妓楼新道姓苏。\n独有使君年太老，风光不称白髭鬚。",
        "dynasty": "唐",
        "collection_info": null
    },
    {
        "uuid": "885c77bf51e8794856b63bd656baacae",
        "title": "江楼夕望招客",
        "author": "白居易",
        "content": "海天东望夕茫茫，山势川形阔復长。\n灯火万家城四畔，星河一道水中央。\n风吹古木晴天雨，月照平沙夏夜霜。\n能就江楼销暑否，比君茅舍较清凉。",
        "dynasty": "唐",
        "collection_info": null
    },
    {
        "uuid": "aa7b2c71fc883c1c60200d592ceecb41",
        "title": "新秋病起",
        "author": "白居易",
        "content": "一叶落梧桐，年光半又空。\n秋多上阶日，凉足入怀风。\n病瘦形如鹤，愁焦鬓似蓬。\n损心诗思裏，伐性酒狂中。\n华盖何曾惜，金丹不致功。\n犹须自惭媿，得作白头翁。",
        "dynasty": "唐",
        "collection_info": null
    },
    {
        "uuid": "f7c57718e5a528c1d32303dfa5ada15b",
        "title": "木芙蓉花下招客饮",
        "author": "白居易",
        "content": "晚凉思饮两三杯，召得江头酒客来。\n莫怕秋无伴醉物，水莲花尽木莲开。",
        "dynasty": "唐",
        "collection_info": null
    },
    {
        "uuid": "a6b26489cf5a26b26c593efef3edb4d6",
        "title": "悲歌",
        "author": "白居易",
        "content": "白头新洗镜新磨，老逼身来不奈何。\n耳裏频闻故人死，眼前唯觉少年多。\n塞鸿遇暖犹回翅，江水因潮亦反波。\n独有衰颜留不得，醉来无计但悲歌。",
        "dynasty": "唐",
        "collection_info": null
    },
    {
        "uuid": "c7b33252f8d28697fd0a0631755cf124",
        "title": "江楼晚眺景物鲜奇吟翫成篇寄水部张员外",
        "author": "白居易",
        "content": "澹烟疎雨间斜阳，江色鲜明海气凉。\n蜃散云收破楼阁，虹残水照断桥梁。\n风翻白浪花千片，雁点青天字一行。\n好着丹青图画取，题诗寄与水曹郎。",
        "dynasty": "唐",
        "collection_info": null
    },
    {
        "uuid": "7933cedc39553a5a542fb762caa12958",
        "title": "夜招周协律兼荅所赠",
        "author": "白居易",
        "content": "满眼虽多客，开眉復向谁。\n少年非我伴，秋夜与君期。\n落魄俱耽酒，殷勤共爱诗。\n相怜别有意，彼此老无儿。",
        "dynasty": "唐",
        "collection_info": null
    },
    {
        "uuid": "0c6b372119e91bf50163cd06dff11121",
        "title": "重酬周判官",
        "author": "白居易",
        "content": "秋爱冷吟春爱醉，诗家眷属酒家仙。\n若教早被浮名繫，可得闲游三十年。",
        "dynasty": "唐",
        "collection_info": null
    },
    {
        "uuid": "0294d7615ef521e17579581aa414bb6e",
        "title": "饮后夜醒",
        "author": "白居易",
        "content": "黄昏饮散归来卧，夜半人扶强起行。\n枕上酒容和睡醒，楼前海月伴潮生。\n将归梁燕还重宿，欲灭窗灯却復明。\n直至晓来犹妄想，耳中如有管弦声。",
        "dynasty": "唐",
        "collection_info": null
    },
    {
        "uuid": "cdae5fd657897f6f478fdf4b49f62618",
        "title": "代卖薪女赠诸妓",
        "author": "白居易",
        "content": "乱蓬为鬓布为巾，晓蹋寒山自负薪。\n一种钱唐江畔女，着红骑马是何人。",
        "dynasty": "唐",
        "collection_info": null
    },
    {
        "uuid": "38c50de4c4fd06fb73ada3819091272e",
        "title": "奉和李大夫题新诗二首各六韵 因严亭",
        "author": "白居易",
        "content": "箕颍人穷独，蓬壶路阻难。\n何如兼吏隐，復得事跻攀。\n岩树罗阶下，江云贮栋间。\n似移天目石，疑入武丘山。\n清景徒堪赏，皇恩肯放闲。\n遥知兴未足，即被诏征还。",
        "dynasty": "唐",
        "collection_info": null
    },
    {
        "uuid": "5eabd961a514fb1d59c0eac7b6b70937",
        "title": "奉和李大夫题新诗二首各六韵 忘筌亭",
        "author": "白居易",
        "content": "翠巘公门对，朱轩野径连。\n只开新户牖，不改旧风烟。\n虚室闲生白，高情澹入玄。\n酒容同座劝，诗借属城传。\n自笑沧江畔，遥思绛帐前。\n亭台随处有，争敢比忘筌。",
        "dynasty": "唐",
        "collection_info": null
    },
    {
        "uuid": "7f82ca531b6fb3a7d36b2f8e8feb611e",
        "title": "予以长庆二年冬十月到杭州明年秋九月始与范阳卢贾汝南周元范兰陵萧悦清河崔求东莱刘方舆同游恩德寺之泉洞竹石籍甚久矣及兹目击果惬心期因自嗟云到郡周岁方来入寺半日復去俯视朱绶仰睇白云有媿于心遂留绝句",
        "author": "白居易",
        "content": "云水埋藏恩德洞，簪裾束缚使君身。\n暂来不宿归州去，应被山呼作俗人。",
        "dynasty": "唐",
        "collection_info": null
    },
    {
        "uuid": "7d530872e7cddb57bd45e75d4b458bcc",
        "title": "早冬",
        "author": "白居易",
        "content": "十月江南天气好，可怜冬景似春华。\n霜经未杀萋萋草，日暖初干漠漠沙。\n老柘叶黄如嫩树，寒樱枝白是狂花。\n此时却羡闲人醉，五马无由入酒家。",
        "dynasty": "唐",
        "collection_info": null
    },
    {
        "uuid": "a83b5a63ca29e7396e8afa2e346fc6dd",
        "title": "岁假内命酒赠周判官萧协律",
        "author": "白居易",
        "content": "共知欲老流年急，且喜新正假日频。\n闻健此时相劝醉，偷闲何处共寻春？脚随周叟行犹疾，头比萧翁白未匀。\n岁酒先拈辞不得，被君推作少年人。",
        "dynasty": "唐",
        "collection_info": null
    },
    {
        "uuid": "031c56196a09f65ee8f1b6eb24a3eb43",
        "title": "与诸客携酒寻去年梅花有感",
        "author": "白居易",
        "content": "马上同携今日杯，湖边共觅去春梅。\n年年只是人空老，处处何曾花不开。\n诗思又牵吟咏发，酒酣闲唤管弦来。\n樽前百事皆依旧，点检惟无薛秀才。",
        "dynasty": "唐",
        "collection_info": null
    },
    {
        "uuid": "dd8f4ec7901af4a8f8ca74e3dce340e8",
        "title": "醉送李协律赴湖南辟命因寄沈八中丞",
        "author": "白居易",
        "content": "富阳山底樟亭畔，立马停舟飞酒盂。\n曾共中丞情缱绻，暂留协律语踟蹰。\n紫微星北承恩去，青草湖南称意无。\n不羡君官羡君幕，幕中收得阮元瑜。",
        "dynasty": "唐",
        "collection_info": null
    },
    {
        "uuid": "2628b7ea7fdc530fc0b1ba17affa23c7",
        "title": "内道场永讙上人就郡见访善说维摩经临别请诗因以此赠",
        "author": "白居易",
        "content": "五夏登坛内殿师，水为心地玉为仪。\n正传金粟如来偈，何用钱唐太守诗。\n苦海出来应有路，灵山别后可无期。\n他生莫忘今朝会，虚白亭中法乐时。",
        "dynasty": "唐",
        "collection_info": null
    },
    {
        "uuid": "bf1f033675151180493fc6ed382e94c4",
        "title": "见李苏州示男阿武诗自感成咏",
        "author": "白居易",
        "content": "遥羡青云裏，祥鸾正引雏。\n自怜沧海伴，老蚌不生珠。",
        "dynasty": "唐",
        "collection_info": null
    },
    {
        "uuid": "6eba0df980522fbd11ee2f1ce2990e4b",
        "title": "正月十五日夜月",
        "author": "白居易",
        "content": "岁熟人心乐，朝游復夜游。\n春风来海上，明月在江头。\n灯火家家市，笙歌处处楼。\n无妨思帝里，不合厌杭州。",
        "dynasty": "唐",
        "collection_info": null
    },
    {
        "uuid": "f0a7b1259c62eef0b169ae8d31b5ec1d",
        "title": "题州北路傍老柳树",
        "author": "白居易",
        "content": "皮枯缘受风霜久，条短为应攀折频。\n但见半衰当此路，不知初种是何人。\n雪花零碎逐年减，烟叶稀疎随分新。\n莫道老株芳意少，逢春犹胜不逢春。",
        "dynasty": "唐",
        "collection_info": null
    },
    {
        "uuid": "b90b5d476c36c63599544ce3861f3876",
        "title": "题清头陀",
        "author": "白居易",
        "content": "头陀独宿寺西峰，百尺禅庵半夜钟。\n烟月苍苍风瑟瑟，更无杂树对山松。",
        "dynasty": "唐",
        "collection_info": null
    },
    {
        "uuid": "14380daa17eb7d7e128faaa0fc0af3bc",
        "title": "自叹二首 一",
        "author": "白居易",
        "content": "形羸自觉朝飡减，睡少偏知夜漏长。\n实事渐消虚事在，银鱼金带遶腰光。",
        "dynasty": "唐",
        "collection_info": null
    },
    {
        "uuid": "ccfc6982b43d62d011fb432825418415",
        "title": "自叹二首 二",
        "author": "白居易",
        "content": "二毛晓落梳头懒，两眼春昏点药频。\n唯有闲行犹得在，心情未到不如人。",
        "dynasty": "唐",
        "collection_info": null
    },
    {
        "uuid": "a8db0d9a59ebe870c4298e8fcc60a829",
        "title": "湖上醉中代诸妓寄严郎中",
        "author": "白居易",
        "content": "笙歌杯酒正欢娱，忽忆仙郎望帝都。\n借问连宵直南省，何如尽日醉西湖。\n蛾眉别久心知否，鸡舌含多口厌无。\n还有些些惆怅事，春来山路见蘼芜。",
        "dynasty": "唐",
        "collection_info": null
    },
    {
        "uuid": "d09cbdb57b7c6eff95925c2f9a00899b",
        "title": "自咏",
        "author": "白居易",
        "content": "闷发每吟诗引兴，兴来兼酌酒开颜。\n欲逢假日先招客，正对衙时亦望山。\n句检簿书多卤莽，堤防官吏少机关。\n谁能头白劳心力，人道无才也是闲。",
        "dynasty": "唐",
        "collection_info": null
    },
    {
        "uuid": "1366d6314d258b9d97795886e244d57b",
        "title": "晚兴",
        "author": "白居易",
        "content": "草浅马翩翩，新晴薄暮天。\n柳条春拂面，衫袖醉垂鞭。\n立语花堤上，行吟水寺前。\n等闲消一日，不觉过三年。",
        "dynasty": "唐",
        "collection_info": null
    },
    {
        "uuid": "4558426ec087545e7c1e21cb926ad9ce",
        "title": "早兴",
        "author": "白居易",
        "content": "晨光出照屋梁明，初打开门鼓一声。\n犬上阶眠知地湿，鸟临窗语报天晴。\n半销宿酒头仍重，新脱冬衣体乍轻。\n睡觉心空思想尽，近来乡梦不多成。",
        "dynasty": "唐",
        "collection_info": null
    },
    {
        "uuid": "cb508062252dc86b82982c4bd0add7d9",
        "title": "竹楼宿",
        "author": "白居易",
        "content": "小书楼下千竿竹，深火炉前一醆灯。\n此处与谁相伴宿，烧丹道士坐禅僧。",
        "dynasty": "唐",
        "collection_info": null
    },
    {
        "uuid": "826d7d897c70708df1a89891aee70b57",
        "title": "湖上招客送春泛舟",
        "author": "白居易",
        "content": "欲送残春招酒伴，客中谁最有风情。\n两瓶箬下新开得，一曲霓裳初教成。\n排比管弦行翠袖，指麾船舫点红旌。\n慢牵好向湖心去，恰似菱花镜上行。",
        "dynasty": "唐",
        "collection_info": null
    },
    {
        "uuid": "b4a1dd5af605f7a87ab70f8dcdd34bc5",
        "title": "戏醉客",
        "author": "白居易",
        "content": "莫言鲁国书生懦，莫把杭州刺史欺。\n醉客请君开眼望，绿杨风下有红旗。",
        "dynasty": "唐",
        "collection_info": null
    },
    {
        "uuid": "a57786fa8d421b8ee972f934d68ee4a8",
        "title": "紫阳花",
        "author": "白居易",
        "content": "何年植向仙坛上，早晚移栽到梵家。\n虽在人间人不识，与君名作紫阳花。",
        "dynasty": "唐",
        "collection_info": null
    },
    {
        "uuid": "e61bc6042e4e343facebfcd7e170c979",
        "title": "郡斋旬假始命宴呈座客示郡寮",
        "author": "白居易",
        "content": "公门日两衙，公假月三旬。\n衙用决簿领，旬以会亲宾。\n公多及私少，劳逸常不均。\n况为剧郡长，安得闲宴频。\n下车已二月，开筵始今晨。\n初黔军厨突，一拂郡蹋尘。\n既备献酬礼，亦具水陆珍。\n萍醅箬溪醑，水鲙松江鳞。\n侑食乐悬动，佐懽妓席陈。\n风流吴中客，佳丽江南人。\n歌节点随袂，舞香遗在茵。\n清奏凝未阕，酡颜气已春。\n众宾勿遽起，羣寮且逡巡。\n无轻一日醉，用犒九日勤。\n微彼九日勤，何以治吾民。\n微此一日醉，何以乐吾身。",
        "dynasty": "唐",
        "collection_info": null
    },
    {
        "uuid": "8e53684a509ce4623f4615de81b5a15b",
        "title": "题西亭",
        "author": "白居易",
        "content": "朝亦视簿书，暮亦视簿书。\n簿书视未竟，蟋蟀鸣座隅。\n始觉芳岁晚，復嗟尘务拘。\n西园景多暇，可以少踌躇。\n池鸟澹容与，桥柳高扶疎。\n烟蔓袅青薜，水花披白蕖。\n何人造兹亭，华敞绰有余。\n四檐轩鸟翅，复屋罗蜘蛛。\n直廊抵曲房，𥦖窱深且虚。\n修竹夹左右，清风来徐徐。\n此宜宴佳宾，鼓瑟吹笙竽。\n荒淫即不可，废旷将何如。\n幸有酒与乐，及时欢且娱。\n忽其解郡印，他人来此居。",
        "dynasty": "唐",
        "collection_info": null
    },
    {
        "uuid": "de282c593d347e2cb88733ded74cc0e5",
        "title": "郡中西园",
        "author": "白居易",
        "content": "闲园多芳草，春夏香靡靡。\n深树足佳禽，旦暮鸣不已。\n院门闭松竹，庭径穿兰芷。\n爱彼池上桥，独来聊徙倚。\n鱼依藻长乐，鸥见人暂起。\n有时舟随风，尽日莲照水。\n谁知郡府内，景物闲如此。\n始悟諠静缘，何尝繫远迩。",
        "dynasty": "唐",
        "collection_info": null
    },
    {
        "uuid": "996616abdd041dbf2bd7803b5bfd3881",
        "title": "北亭卧",
        "author": "白居易",
        "content": "树绿晚阴合，池凉朝气清。\n莲开有佳色，鹤唳无凡声。\n唯此闲寂境，惬我幽独情。\n病假十五日，十日卧兹亭。\n明朝吏呼起，还復视黎甿。",
        "dynasty": "唐",
        "collection_info": null
    },
    {
        "uuid": "f1beb5dbc12cbf10202a429b61466d4d",
        "title": "一叶落",
        "author": "白居易",
        "content": "烦暑郁未退，凉飙潜已起。\n寒温与盛衰，遰相为表裏。\n萧萧秋林下，一叶忽先委。\n勿言微摇落，摇落从此始。",
        "dynasty": "唐",
        "collection_info": null
    },
    {
        "uuid": "25a0c06ad2929ae51a6200f1519809bb",
        "title": "崔湖州赠红石琴荐焕如锦文无以荅之以诗酬谢",
        "author": "白居易",
        "content": "頳锦支绿绮，韵同相感深。\n千年古涧石，八月秋堂琴。\n引出山水思，助成金玉音。\n人间无可比，比我与君心。",
        "dynasty": "唐",
        "collection_info": null
    },
    {
        "uuid": "265f32a308d377ec93fd56d5e0af03b1",
        "title": "九日宴集醉题郡楼兼呈周殷二判官",
        "author": "白居易",
        "content": "前年九日余杭郡，呼宾命宴虚白堂。\n去年九日到东洛，今年九日来吴乡。\n两边蓬鬓一时白，三处菊花同色黄。\n一日日知添老病，一年年觉惜重阳。\n江南九月未摇落，柳青蒲绿稻穟香。\n姑苏台榭倚苍霭，太湖山水含清光。\n可怜假日好天色，公门吏静风景凉。\n榜舟鞭马取宾客，扫楼拂席排壶觞。\n胡琴铮鏦指拨刺，吴娃美丽眉眼长。\n笙歌一曲思凝绝，金钿再拜光低昂。\n日脚欲落备灯烛，风头渐高加酒浆。\n觥醆艳飜菡萏叶，舞鬟摆落茱萸房。\n半酣凭槛起四顾，七堰八门六十坊。\n远近高低寺间出，东西南北桥相望。\n水道脉分棹鳞次，里闾碁布城册方。\n人烟树色无隙罅，十里一片青茫茫。\n自问有何才与政，高厅大馆居中央。\n铜鱼今乃泽国节，刺史是古吴都王。\n郊无戎马郡无事，门有棨戟腰有章。\n盛时傥来合惭媿，壮岁忽去还感伤。\n从事醒归应不可，使君醉倒亦何妨。\n请君停杯听我语，此语真实非虚狂。\n五旬已过不为夭，七十为期盖是常。\n须知菊酒登高会，从此多无二十场。",
        "dynasty": "唐",
        "collection_info": null
    },
    {
        "uuid": "6c37b25b99c297977602e58f3c161330",
        "title": "同微之赠别郭虚舟炼师五十韵",
        "author": "白居易",
        "content": "我为江司马，君为荆判司。\n俱当愁悴日，始识虚舟师。\n师年三十余，白皙好容仪。\n专心在铅汞，余力工琴碁。\n静弹弦数声，闲饮酒一巵。\n因指尘土下，蜉蝣良可悲。\n不闻姑射上，千岁冰雪肌。\n不见辽城外，古今冢纍纍。\n嗟我天地间，有术人莫知。\n得可逃死籍，不唯走三尸。\n授我参同契，其辞妙且微。\n六一閟扃鐍，子午守雄雌。\n我读随日悟，心中了无疑。\n黄芽与紫车，谓其坐致之。\n自负因自叹，人生号男儿。\n若不佩金印，即合翳玉芝。\n高谢人间世，深结山中期。\n泥坛方合矩，铸鼎圆中䂓。\n鑪橐一以动，瑞气红辉辉。\n斋心独叹拜，中夜偷一窥。\n二物正欣合，厥状何怪奇。\n绸缪夫妇体，狎猎鱼龙姿。\n简寂馆钟后，紫霄峰晓时。\n心尘未净洁，火候遂参差。\n万寿觊刀圭，千功失毫釐。\n先生弹指起，姹女随烟飞。\n始知缘会间，阴隲不可移。\n药竈今夕罢，诏书明日追。\n追我復追君，次第承恩私。\n官虽小大殊，同立白玉墀。\n我直紫微闼，手进赏罚词。\n君侍玉皇座，口含生杀机。\n直躬易媒孽，浮俗多瑕疵。\n转徙今安在，越峤吴江湄。\n一提支郡印，一建连帅旗。\n何言四百里，不见如天涯。\n秋风旦夕来，白日西南驰。\n雪霜各满鬓，朱紫徒为衣。\n师从庐山洞，访旧来于斯。\n寻君又觅我，风驭纷逶迤。\n帔裾曳黄绢，鬚髮垂青丝。\n逢人但敛手，问道亦颔颐。\n孤云难久留，十日告将归。\n欵曲话平昔，殷勤勉衰羸。\n后会杳何许，前心日磷缁。\n俗家无异物，何以充别资。\n素笺一百句，题附元家诗。\n朱顶鹤一隻，与师云间骑。\n云间鹤背上，故情若相思。\n时时摘一句，唱作步虚辞。",
        "dynasty": "唐",
        "collection_info": null
    },
    {
        "uuid": "17ff3c34581ef1f69110248f62115f15",
        "title": "霓裳羽衣歌",
        "author": "白居易",
        "content": "我昔元和侍宪皇，曾陪内宴宴昭阳。\n千歌百舞不可数，就中最爱霓裳舞。\n舞时寒食春风天，玉钩栏下香案前。\n案前舞者颜如玉，不着人家俗衣服。\n虹裳霞帔步摇冠，钿璎纍纍佩珊珊。\n娉婷似不任罗绮，顾听乐悬行復止。\n磬箫筝笛遰相搀，击擫弹吹声逦迤。\n散序六奏未动衣，阳台宿云慵不飞。\n中序擘騞初入拍，秋竹竿裂春冰拆。\n飘然转旋迴雪轻，嫣然纵送游龙惊。\n小垂手后柳无力，斜曳裾时云欲生。\n烟蛾敛略不胜态，风袖低昂如有情。\n上元点鬟招萼绿，王母挥袂别飞琼。\n繁音急节十二徧，跳珠撼玉何铿铮。\n翔鸾舞了却收翅，唳鹤曲终长引声。\n当时乍见惊心目，凝视谛听殊未足。\n一落人间八九年，耳冷不曾闻此曲。\n湓城但听山魈语，巴峡唯闻杜鹃哭。\n移领钱唐第二年，始有心情问丝竹。\n玲珑箜篌谢好筝，陈宠觱栗沈平笙。\n清弦脆管纤纤手，教得霓裳一曲成。\n虚白亭前湖水畔，前后祗应三度按。\n便除庶子抛却来，闻道如今各星散。\n今年五月至苏州，朝钟暮角催白头。\n贪看案牍常侵夜，不听笙歌直到秋。\n秋来无事多闲闷，忽忆霓裳无处问。\n闻君部内多乐徒，问有霓裳舞者无。\n荅云七县十万户，无人知有霓裳舞。\n唯寄长歌与我来，题作霓裳羽衣谱。\n四幅花笺碧间红，霓裳实录在其中。\n千姿万状分明见，恰与[昭]阳舞者同。\n眼前髣髴覩形质，昔日今朝想如一。\n疑从魂梦呼召来，似着丹青图写出。\n我爱霓裳君合知，发于歌咏形于诗。\n君不见我歌云，惊破霓裳羽衣曲。\n又不见我诗云，曲爱霓裳未拍时。\n由来能事皆有主，杨氏创声君造谱。\n君言此舞难得人，须是倾城可怜女。\n吴妖小玉飞作烟，越艳西施化为土。\n娇花巧笑久寂寥，娃馆苎萝空处所。\n如君所言诚有是，君试从容听我语。\n若求国色始翻传，但恐人间废此舞。\n妍媸优劣宁相远，大都只在人抬举。\n李娟张态君莫嫌，亦拟随宜且教取。",
        "dynasty": "唐",
        "collection_info": null
    },
    {
        "uuid": "09cb1910e637bb569e424580ee079382",
        "title": "小童薛阳陶吹觱栗歌",
        "author": "白居易",
        "content": "剪削干芦插寒竹，九孔漏声五音足。\n近来吹者谁得名，关璀老死李衮生。\n衮今又老谁其嗣，薛氏乐童年十二。\n指点之下师授声，含嚼之间天与气。\n润州城高霜月明，吟霜思月欲发声。\n山头江底何悄悄，猨声不喘鱼龙听。\n翕然声作疑管裂，诎然声尽疑刀截。\n有时婉软无筋骨，有时顿挫生棱节。\n急声圆转促不断，轹轹辚辚似珠贯。\n缓声展引长有条，有条直直如笔描。\n下声乍坠石沈重，高声忽举云飘萧。\n明旦公堂陈宴席，主人命乐娱宾客。\n碎丝细竹徒纷纷，宫调一声雄出羣。\n众音覼缕不落道，有如部伍随将军。\n嗟尔阳陶方稚齿，下手发声已如此。\n若教头白吹不休，但恐声名压关李。",
        "dynasty": "唐",
        "collection_info": null
    },
    {
        "uuid": "079d34af6db2c106cd32b4f781689fcb",
        "title": "啄木曲",
        "author": "白居易",
        "content": "莫买宝剪刀，虚费千金直。\n我有心中愁，知君剪不得。\n莫磨解结锥，徒劳人气力。\n我有肠中结，知君解不得。\n莫染红丝线，徒夸好颜色。\n我有双泪珠，知君穿不得。\n莫近红炉火，炎气徒相逼。\n我有两鬓霜，知君销不得。\n刀不能剪心愁，锥不能解肠结。\n线不能穿泪珠，火不能销鬓雪。\n不如饮此神圣桮，万念千忧一时歇。",
        "dynasty": "唐",
        "collection_info": null
    },
    {
        "uuid": "a9b9bdc35e889e2fab2da28d2f424e11",
        "title": "题灵岩寺",
        "author": "白居易",
        "content": "娃宫屧廊寻已倾，砚池香径又欲平。\n二三月时何草绿，几百年来空月明。\n使君虽老颇多思，携觞领妓处处行。\n今愁古恨入丝竹，一曲凉州无限情。\n直自当时到今日，中间歌吹更无声。",
        "dynasty": "唐",
        "collection_info": null
    },
    {
        "uuid": "ed8245686cc0e006e825482455b96159",
        "title": "双石",
        "author": "白居易",
        "content": "苍然两片石，厥状怪且丑。\n俗用无所堪，时人嫌不取。\n结从胚浑始，得自洞庭口。\n万古遗水滨，一朝入吾手。\n担舁来郡内，洗刷去泥垢。\n孔黑烟痕深，罅青苔色厚。\n老蛟蟠作足，古剑插为首。\n忽疑天上落，不似人间有。\n一可支吾琴，一可贮吾酒。\n峭绝高数尺，坳泓容一斗。\n五弦倚其左，一桮置其右。\n洼樽酌未空，玉山颓已久。\n人皆有所好，物各求其偶。\n渐恐少年场，不容垂白叟。\n迴头问双石，能伴老夫否。\n石虽不能言，许我为三友。",
        "dynasty": "唐",
        "collection_info": null
    },
    {
        "uuid": "8e36f51fdb61793d8022b63626e9d44a",
        "title": "宿东亭晓兴",
        "author": "白居易",
        "content": "温温土炉火，耿耿纱笼烛。\n独抱一张琴，夜入东斋宿。\n窗声度残漏，帘影浮初旭。\n头痒晓梳多，眼昏春睡足。\n负暄檐宇下，散步池塘曲。\n南雁去未迴，东风来何速。\n雪依瓦沟白，草遶墙根绿。\n何言万户州，太守常幽独。",
        "dynasty": "唐",
        "collection_info": null
    },
    {
        "uuid": "5778f26f76adba447a21f8ab75f21747",
        "title": "日渐长赠周殷二判官",
        "author": "白居易",
        "content": "日渐长，春尚早。\n墙头半露红萼枝，池岸新铺绿芽草。\n蹋草攀枝仰头叹，何人知此春怀抱。\n年颜盛壮名未成，官职欲高身已老。\n万茎白髮真堪恨，一片绯衫何足道。\n赖得君来劝一桮，愁开闷破心头好。",
        "dynasty": "唐",
        "collection_info": null
    },
    {
        "uuid": "f129ced70ac10c03f85bf46090756736",
        "title": "花前叹",
        "author": "白居易",
        "content": "前岁花前五十二，今年花前五十五。\n岁课年功头髮知，从霜成雪君看取。\n几人得老莫自嫌，樊李吴韦尽成土。\n南州桃李北州梅，且喜年年作花主。\n花前置酒谁相劝，容坐唱歌满起舞。\n欲散重拈花细看，争知明日无风雨。",
        "dynasty": "唐",
        "collection_info": null
    },
    {
        "uuid": "64f61e3d200cdb6adc4d2360acaf893d",
        "title": "自咏五首 一",
        "author": "白居易",
        "content": "朝亦随羣动，暮亦随羣动。\n荣华瞬息间，求得将何用。\n形骸与冠盖，假合相戏弄。\n但异睡着人，不知梦是梦。",
        "dynasty": "唐",
        "collection_info": null
    },
    {
        "uuid": "2c7c908534b281f0723b17f924d3cea6",
        "title": "自咏五首 二",
        "author": "白居易",
        "content": "一家五十口，一郡十万户。\n出为差科头，入为衣食主。\n水旱合心忧，饥寒须手抚。\n何异食蓼虫，不知苦是苦。",
        "dynasty": "唐",
        "collection_info": null
    },
    {
        "uuid": "930060f24177f59279ee169a151f79a8",
        "title": "自咏五首 三",
        "author": "白居易",
        "content": "公私颇多事，衰惫殊少欢。\n迎送宾客懒，鞭笞黎庶难。\n老耳倦声乐，病口厌桮盘。\n既无可恋者，何以不休官。",
        "dynasty": "唐",
        "collection_info": null
    },
    {
        "uuid": "d0a1fb3aa62fbe9ae638911c8dd5dfc6",
        "title": "自咏五首 四",
        "author": "白居易",
        "content": "一日復一日，自问何留滞。\n为贫逐日俸，拟作归田计。\n亦须随丰约，可得无限剂。\n若待足始休，休官在何岁。",
        "dynasty": "唐",
        "collection_info": null
    },
    {
        "uuid": "18a2056bf653ae3b687e5645174e3966",
        "title": "自咏五首 五",
        "author": "白居易",
        "content": "官舍非我庐，官园非我树。\n洛中有小宅，渭上有别墅。\n既无婚嫁累，幸有归休处。\n归去诚已迟，犹胜不归去。",
        "dynasty": "唐",
        "collection_info": null
    },
    {
        "uuid": "208ee9e451d6f0fca65a6467cec5618a",
        "title": "和微之听妻弹别鹤操因为解释其义依韵加四句",
        "author": "白居易",
        "content": "义重莫若妻，生离不如死。\n誓将死同穴，其奈生无子。\n商陵追礼教，妇出不能止。\n舅姑明旦辞，夫妻中夜起。\n起闻双鹤别，若与人相似。\n听其悲唳声，亦如不得已。\n青田八九月，辽城一万里。\n裴回去住云，呜咽东西水。\n写之在琴曲，听者酸心髓。\n况当秋月弹，先入忧人耳。\n怨抑掩朱弦，沈吟停玉指。\n一闻无儿叹，相念两如此。\n无儿虽薄命，有妻偕老矣。\n幸免生别离，犹胜商陵氏。",
        "dynasty": "唐",
        "collection_info": null
    },
    {
        "uuid": "df366e8aa1b36dba85b7131d3631f5f3",
        "title": "题故元少尹集后二首 一",
        "author": "白居易",
        "content": "黄壤讵知我，白头徒忆君。\n唯将老年泪，一洒故人文。",
        "dynasty": "唐",
        "collection_info": null
    },
    {
        "uuid": "31dfd9a01ec1533966e2ee596c0018f0",
        "title": "题故元少尹集后二首 二",
        "author": "白居易",
        "content": "遗文三十轴，轴轴金玉声。\n龙门原上土，埋骨不埋名。",
        "dynasty": "唐",
        "collection_info": null
    },
    {
        "uuid": "db499ceaa2f47c0312b071bd15457170",
        "title": "和微之四月一日作",
        "author": "白居易",
        "content": "四月一日天，花稀叶阴薄。\n泥新燕影忙，蜜熟蜂声乐。\n麦风低冉冉，稻水平漠漠。\n芳节或蹉跎，游心稍牢落。\n春华信为美，夏景亦未恶。\n飐浪嫩青荷，重栏晚红药。\n吴宫好风月，越郡多楼阁。\n两地诚可怜，其奈久离索。",
        "dynasty": "唐",
        "collection_info": null
    },
    {
        "uuid": "a89edd9f77a9d4861606882f3cbacbff",
        "title": "吴中好风景二首 一",
        "author": "白居易",
        "content": "吴中好风景，八月如三月。\n水荇叶仍香，木莲花未歇。\n海天微雨散，江郭纤埃灭。\n暑退衣服干，潮生船舫活。\n两衙渐多暇，亭午初无热。\n骑吏语使君，正是游时节。",
        "dynasty": "唐",
        "collection_info": null
    },
    {
        "uuid": "da7abb9e9a55c6d2604f330106078608",
        "title": "吴中好风景二首 二",
        "author": "白居易",
        "content": "吴中好风景，风景无朝暮。\n晓色万家烟，秋声八月树。\n舟移管弦动，桥拥旌旗驻。\n改号齐云楼，重开武丘路。\n况当丰岁熟，好是欢游处。\n州民劝使君，且莫抛官去。",
        "dynasty": "唐",
        "collection_info": null
    },
    {
        "uuid": "ef3fac02c10002e62c1c1bc7f3a5b30f",
        "title": "荅刘禹锡白太守行",
        "author": "白居易",
        "content": "吏满六百石，昔贤輙去之。\n秩登二千石，今我方罢归。\n我秩讶已多，我归惭已迟。\n犹胜尘土下，终老无休期。\n卧乞百日告，起吟五篇诗。\n朝与府吏别，暮与州民辞。\n去年到郡时，麦穗黄离离。\n今年去郡日，稻花白霏霏。\n为郡已周岁，半岁罹旱饥。\n襦袴无一片，甘棠无一枝。\n何乃老与幼，泣别尽沾衣。\n下惭苏人泪，上媿刘君辞。",
        "dynasty": "唐",
        "collection_info": null
    },
    {
        "uuid": "fa9373a9702e2d2542b2f8e34621a7f0",
        "title": "别苏州",
        "author": "白居易",
        "content": "浩浩姑苏民，郁郁长洲城。\n来惭荷宠命，去媿无能名。\n青紫行将吏，班白列黎甿。\n一时临水拜，十里随舟行。\n饯筵犹未收，征棹不可停。\n稍隔烟树色，尚闻丝竹声。\n怅望武丘路，沈吟浒水亭。\n还乡信有兴，去郡能无情。",
        "dynasty": "唐",
        "collection_info": null
    },
    {
        "uuid": "526821bcf7fcd6c6bd6a7aba33e1fc3d",
        "title": "卯时酒",
        "author": "白居易",
        "content": "佛法讚醍醐，仙方夸沆瀣。\n未如卯时酒，神速功力倍。\n一杯置掌上，三嚥入腹内。\n煦若春贯肠，暄如日炙背。\n岂独肢体畅，仍加志气大。\n当时遗形骸，竟日忘冠带。\n似游华胥国，疑反混元代。\n一性既完全，万机皆破碎。\n半醒思往来，往来吁可怪。\n宠辱忧喜间，惶惶二十载。\n前年辞紫闼，今岁抛皂盖。\n去矣鱼返泉，超然蝉离蜕。\n是非莫分别，行止无疑碍。\n浩气贮胸中，青云委身外。\n扪心私自语，自语谁能会。\n五十年来心，未如今日泰。\n况兹杯中物，行坐长相对。",
        "dynasty": "唐",
        "collection_info": null
    },
    {
        "uuid": "47dde8fdf570ee7320d1f19bb972c89f",
        "title": "自问行何迟",
        "author": "白居易",
        "content": "前月发京口，今辰次淮涯。\n二旬四百里，自问行何迟。\n还乡无他计，罢郡有余资。\n进不慕富贵，退未忧寒饥。\n以此易过日，腾腾何所为。\n逢山輙倚棹，遇寺多题诗。\n酒醒夜深后，睡足日高时。\n眼底一无事，心中百不知。\n想到京国日，懒放亦如斯。\n何必冒风水，促促赴程归。",
        "dynasty": "唐",
        "collection_info": null
    },
    {
        "uuid": "09af3dd6cc2a41296fe7ea8d11481cd3",
        "title": "除日荅梦得同发楚州",
        "author": "白居易",
        "content": "共作千里伴，俱为一郡迴。\n岁阴中路尽，乡思先春来。\n山雪晚犹在，淮冰晴欲开。\n归欤吟可作，休恋主人杯。",
        "dynasty": "唐",
        "collection_info": null
    },
    {
        "uuid": "9b5bfe032500c759143c8484f175f1e3",
        "title": "问杨琼",
        "author": "白居易",
        "content": "古人唱歌兼唱情，今人唱歌唯唱声。\n欲说向君君不会，试将此语问杨琼。",
        "dynasty": "唐",
        "collection_info": null
    },
    {
        "uuid": "949f925b157dde4d320251c72033bf7d",
        "title": "有感三首 一",
        "author": "白居易",
        "content": "鬓髮已斑白，衣绶方朱紫。\n穷贱当壮年，富荣临暮齿。\n车舆红尘合，第宅青烟起。\n彼来此须去，品物之常理。\n第宅非吾庐，逆旅暂留止。\n子孙非我有，委蜕而已矣。\n有如蚕造茧，又似花生子。\n子结花暗凋，茧成蚕老死。\n悲哉可奈何，举世皆如此。",
        "dynasty": "唐",
        "collection_info": null
    },
    {
        "uuid": "14a3c0384412a2b7d57e33a28c8b15a7",
        "title": "有感三首 二",
        "author": "白居易",
        "content": "莫养瘦马驹，莫教小妓女。\n后事在目前，不信君看取。\n马肥快行走，妓长能歌舞。\n三年五岁间，已闻换一主。\n借问新旧主，谁乐谁辛苦。\n请君大带上，把笔书此语。",
        "dynasty": "唐",
        "collection_info": null
    },
    {
        "uuid": "74f2fe6222fbe951306698d6614a619c",
        "title": "有感三首 三",
        "author": "白居易",
        "content": "往事勿追思，追思多悲怆。\n来事勿相迎，相迎已惆怅。\n不如兀然坐，不如塌然卧。\n食来即开口，睡来即合眼。\n二事最关身，安寝加餐饭。\n忘怀任行止，委命随修短。\n更若有兴来，狂歌酒一醆。",
        "dynasty": "唐",
        "collection_info": null
    },
    {
        "uuid": "e4840c2ad57039bc73f67e1b10962622",
        "title": "宿荥阳",
        "author": "白居易",
        "content": "生长在荥阳，少小辞乡曲。\n迢迢四十载，復向荥阳宿。\n去时十一二，今年五十六。\n追思儿戏时，宛然犹在目。\n旧居失处所，故里无宗族。\n岂唯变市朝，兼亦迁陵谷。\n独有溱洧水，无情依旧绿。",
        "dynasty": "唐",
        "collection_info": null
    },
    {
        "uuid": "b2950548efea9f28e48cb089696ba555",
        "title": "经溱洧",
        "author": "白居易",
        "content": "落日驻行骑，沈吟怀古情。\n郑风变已尽，溱洧至今清。\n不见士与女，亦无芍药名。",
        "dynasty": "唐",
        "collection_info": null
    },
    {
        "uuid": "fa9a6f295484005b0cb2494346ce6b68",
        "title": "就花枝",
        "author": "白居易",
        "content": "就花枝，移酒海，今朝不醉明朝悔。\n且算欢娱逐日来，任他容鬓随年改。\n醉翻衫袖抛小令，笑掷骰盘呼大采。\n自量气力与心情，三五年间犹得在。",
        "dynasty": "唐",
        "collection_info": null
    },
    {
        "uuid": "260fec95625c4e4e41bd66f9a16da640",
        "title": "喜雨",
        "author": "白居易",
        "content": "圃旱忧葵菫，农旱忧禾菽。\n人各有所私，我旱忧松竹。\n松干竹焦死，眷眷在心目。\n洒叶溉其根，汲水劳僮仆。\n油云忽东起，凉雨凄相续。\n似面洗垢尘，如头得膏沐。\n千柯习习润，万叶欣欣绿。\n千日浇灌功，不如一霢霂。\n方知宰生灵，何异活草木。\n所以圣与贤，同心调玉烛。",
        "dynasty": "唐",
        "collection_info": null
    },
    {
        "uuid": "0fe2cb3e1bc90b6ec79b32dcc73387cf",
        "title": "题道宗上人十韵",
        "author": "白居易",
        "content": "如来说偈讚，菩萨着论议。\n是故宗律师，以诗为佛事。\n一音无差别，四句有诠次。\n欲使第一流，皆知不二义。\n精洁霑戒体，闲淡藏禅味。\n从容恣语言，缥缈离文字。\n旁延邦国彦，上达王公贵。\n先以诗句牵，后令入佛智。\n人多爱师句，我独知师意。\n不似休上人，空多碧云思。",
        "dynasty": "唐",
        "collection_info": null
    },
    {
        "uuid": "3f924e231e41029918ab0b6b2dcaee6a",
        "title": "寄皇甫宾客",
        "author": "白居易",
        "content": "名利既两忘，形体方自遂。\n卧掩罗雀门，无人惊我睡。\n睡足斗擞衣，闲步中庭地。\n食饱摩挲腹，心头无一事。\n除却玄晏翁，何人知此味。",
        "dynasty": "唐",
        "collection_info": null
    },
    {
        "uuid": "b8c16240fa61d0cc3b12aaced02766a9",
        "title": "寄庾侍郎",
        "author": "白居易",
        "content": "一双华亭鹤，数片太湖石。\n巉巉苍玉峰，矫矫青云翮。\n是时岁云暮，淡薄烟景夕。\n庭霜封石棱，池雪印鹤迹。\n幽致竟谁别，闲静聊自适。\n怀哉庾顺之，好是今宵客。",
        "dynasty": "唐",
        "collection_info": null
    },
    {
        "uuid": "4067d9aa2fcdc8aac051189128c0cf35",
        "title": "寄崔少监",
        "author": "白居易",
        "content": "微微西风生，稍稍东方明。\n入秋神骨爽，琴晓丝桐清。\n弹为古宫调，玉水寒泠泠。\n自觉弦指下，不是寻常声。\n须臾羣动息，掩琴坐空庭。\n直至日出后，犹得心和平。\n惜哉意未已，不使崔君听。",
        "dynasty": "唐",
        "collection_info": null
    },
    {
        "uuid": "d45481df25f3c4c46fa178e90cdaf5c2",
        "title": "醉题沈子明壁",
        "author": "白居易",
        "content": "不爱君池东十丛菊，不爱君池南万竿竹。\n爱君帘下唱歌人，色似芙蓉声似玉。\n我有阳关君未闻，若闻亦应愁杀君。",
        "dynasty": "唐",
        "collection_info": null
    },
    {
        "uuid": "371ea4c734fde567dd9ff5921e9a79a9",
        "title": "劝酒",
        "author": "白居易",
        "content": "劝君一醆君莫辞，劝君两醆君莫疑，劝君三醆君始知。\n面上今日老昨日，心中醉时胜醒时。\n天地迢遥自长久，白兔赤乌相趂走。\n身后堆金拄北斗，不如生前一樽酒。\n君不见春明门外天欲明，喧喧歌哭半死生。\n游人驻马出不得，白轝素车争路行。\n归去来，头已白，典钱将用买酒吃。",
        "dynasty": "唐",
        "collection_info": null
    },
    {
        "uuid": "baa0b1f09197999b610f9f48265dc1f4",
        "title": "落花",
        "author": "白居易",
        "content": "留春春不住，春归人寂寞。\n厌风风不定，风起花萧索。\n既兴风前叹，重命花下酌。\n劝君尝绿醅，教人拾红萼。\n桃飘火燄燄，梨堕雪漠漠。\n独有病眼花，春风吹不落。",
        "dynasty": "唐",
        "collection_info": null
    },
    {
        "uuid": "5b494b5de680895bf1582c12391a1525",
        "title": "对镜吟",
        "author": "白居易",
        "content": "白头老人照镜时，掩镜沈吟吟旧诗。\n二十年前一茎白，如今变作满头丝。\n吟罢迴头索杯酒，醉来屈指数亲知。\n老于我者多穷贱，设使身存寒且饥。\n少于我者半为土，墓树已抽三五枝。\n我今幸得见头白，禄俸不薄官不卑。\n眼前有酒心无苦，只合欢娱不合悲。",
        "dynasty": "唐",
        "collection_info": null
    },
    {
        "uuid": "d4b27e87fb7b8521bb142bac55dfcdee",
        "title": "耳顺吟寄敦诗梦得",
        "author": "白居易",
        "content": "三十四十五慾牵，七十八十百病缠。\n五十六十却不恶，恬淡清净心安然。\n已过爱贪声利后，犹在病羸昏耄前。\n未无筋力寻山水，尚有心情听管弦。\n闲开新酒尝数醆，醉忆旧诗吟一篇。\n敦诗梦得且相劝，不用嫌他耳顺年。",
        "dynasty": "唐",
        "collection_info": null
    },
    {
        "uuid": "ecd18b6a03bb802a6169f02b1e046a4b",
        "title": "别毡帐火炉",
        "author": "白居易",
        "content": "忆昨腊月天，北风三尺雪。\n年老不禁寒，夜长安可彻。\n赖有青毡帐，风前自张设。\n復此红火炉，雪中相暖热。\n如鱼入渊水，似兔藏深穴。\n婉软蛰鳞苏，温炖冻肌活。\n方安阴惨夕，遽变阳和节。\n无奈时候迁，岂是恩情绝。\n毳䈴逐日卷，香燎随灰灭。\n离恨属三春，佳期在十月。\n但令此身健，不作多时别。",
        "dynasty": "唐",
        "collection_info": null
    },
    {
        "uuid": "b2faa69991a8e13333efd0d490401c16",
        "title": "六年春赠分司东都诸公",
        "author": "白居易",
        "content": "我为同州牧，内愧无才术。\n忝擢恩已多，遭逢幸非一。\n偶当谷贱岁，适值民安日。\n郡县狱空虚，乡闾盗奔逸。\n其间最幸者，朝客多分秩。\n行接鸳鹭羣，坐成芝兰室。\n时联拜表骑，间动题诗笔。\n夜雪秉烛游，春风携榼出。\n花教莺点检，柳付风排比。\n法酒淡清浆，含桃袅红实。\n洛童调金管，卢女铿瑶瑟。\n黛惨歌思深，腰凝舞拍密。\n每因同醉乐，自觉忘衰疾。\n始悟肘后方，不如杯中物。\n生涯随日过，世事何时毕？老子苦乖慵，希君数牵率。",
        "dynasty": "唐",
        "collection_info": null
    },
    {
        "uuid": "7689810044ecf9972e0fe47c608dbe7f",
        "title": "九日代罗樊二妓招舒着作",
        "author": "白居易",
        "content": "罗敷敛双袂，樊姬献一杯。\n不见舒员外，秋菊为谁开。",
        "dynasty": "唐",
        "collection_info": null
    },
    {
        "uuid": "c97c828d7823d3f91f2111123c3de188",
        "title": "忆旧游",
        "author": "白居易",
        "content": "忆旧游，旧游安在哉。\n旧游之人半白首，旧游之地多苍苔。\n江南旧游凡几处，就中最忆吴江隈。\n长洲苑绿柳万树，齐云楼春酒一杯。\n阊门晓严旗鼓出，皋桥夕闹船舫迴。\n修蛾慢脸灯下醉，急管繁弦头上催。\n六七年前狂烂熳，三千里外思裴回。\n李娟张态一春梦，周五殷三归夜台。\n虎丘月色为谁好，娃宫花枝应自开。\n赖得刘郎解吟咏，江山气色合归来。",
        "dynasty": "唐",
        "collection_info": null
    },
    {
        "uuid": "cb3c3ca3d6e0f78320af33bb25a97de5",
        "title": "荅崔宾客晦叔十二月四日见寄",
        "author": "白居易",
        "content": "今岁日余二十六，来岁年登六十二。\n尚不能忧眼下身，因何更算人间事。\n居士忘筌默默坐，先生枕曲昏昏睡。\n早晚相从归醉乡，醉乡去此无多地。",
        "dynasty": "唐",
        "collection_info": null
    },
    {
        "uuid": "83f744ab7ce365a20ac61a742cc1479e",
        "title": "劝我酒",
        "author": "白居易",
        "content": "劝我酒，我不辞，请君歌，歌莫迟。\n歌声长，辞亦切，此辞听者堪愁绝。\n洛阳女儿面似花，河南大尹头如雪。",
        "dynasty": "唐",
        "collection_info": null
    },
    {
        "uuid": "43707ff7bd19c5ca85ea299879b8386b",
        "title": "赠韦处士六年夏大热旱",
        "author": "白居易",
        "content": "骄阳连毒暑，动植皆枯槁。\n旱日干密云，炎烟焦茂草。\n少壮犹困苦，况予病且老。\n脱无白栴檀，何以除热恼。\n汗巾束头鬓，羶食熏襟抱。\n始觉韦山人，休粮散髮好。",
        "dynasty": "唐",
        "collection_info": null
    },
    {
        "uuid": "6c919774da584395b0080b24421d79c6",
        "title": "和微之诗二十三首 和晨霞",
        "author": "白居易",
        "content": "君歌仙氏真，我歌慈氏真。\n慈氏发真念，念此阎浮人。\n左命大迦叶，右召桓提因。\n千万化菩萨，百亿诸鬼神。\n上自非相顶，下及风水轮。\n胎卵湿化类，蠢蠢难具陈。\n弘愿在救㧞，大悲忘辛勤。\n无论善不善，岂间冤与亲。\n抉开生盲眼，摆去烦恼尘。\n烛以智慧日，洒之甘露津。\n千界一时度，万法无与邻。\n借问晨霞子，何如朝玉宸。",
        "dynasty": "唐",
        "collection_info": null
    },
    {
        "uuid": "ddf9c3a1680b109ff329c2e381acf701",
        "title": "和微之诗二十三首 和送刘道士游天台",
        "author": "白居易",
        "content": "闻君梦游仙，轻举超世雰。\n握持尊皇节，统卫吏兵军。\n灵旗星月象，天衣龙凤纹。\n佩服交带箓，讽吟蘂珠文。\n阆宫缥缈间，钧乐依稀闻。\n斋心谒西母，暝拜朝东君。\n烟霏子晋裾，霞烂麻姑帬。\n倏忽别真侣，怅望随归云。\n人生同大梦，梦与觉谁分。\n况此梦中梦，悠哉何足云。\n假如金阙顶，设使银河濆。\n既未出三界，犹应在五蕴。\n饮嚥日月精，菇嚼沆瀣芬。\n尚是色香味，六尘之所熏。\n仙中有大仙，首出梦幻羣。\n慈光一照烛，奥法相絪缊。\n不知万龄暮，不见三光曛。\n一性自了了，万缘徒纷纷。\n苦海不能漂，劫火不能焚。\n此是竺干教，先生垂典坟。",
        "dynasty": "唐",
        "collection_info": null
    },
    {
        "uuid": "cc610a88503547a6359d029c6622a087",
        "title": "和微之诗二十三首 和栉沐寄道友",
        "author": "白居易",
        "content": "栉沐事朝谒，中门初动关。\n盛服去尚早，假寐须臾间。\n钟声发东寺，夜色藏南山。\n停骖待五漏，人马同时闲。\n高星粲金粟，落月沈玉环。\n出门向关路，坦坦无阻艰。\n始出里北闬，稍转市西阛。\n晨烛照朝服，紫烂復朱殷。\n由来朝廷士，一入多不还。\n因循掷白日，积渐凋朱颜。\n青云已难致，碧落安能攀。\n但且知止足，尚可销忧患。",
        "dynasty": "唐",
        "collection_info": null
    },
    {
        "uuid": "d0b8c1db7cd2495f951733dd3bbdaaa7",
        "title": "和微之诗二十三首 和祝苍华",
        "author": "白居易",
        "content": "日居復月诸，环迴照下土。\n使我玄云髮，化为素丝缕。\n禀质本羸劣，养生仍莽卤。\n痛饮困连宵，悲吟饥过午。\n遂令头上髮，种种无尺五。\n根稀比黍苗，梢细同钗股。\n岂是乏膏沐，非关栉风雨。\n最为悲伤多，心焦衰落苦。\n余者能有几，落者不可数。\n秃似鹊填河，堕如乌解羽。\n苍华何用祝，苦辞亦休吐。\n匹如剃头僧，岂要巾冠主。",
        "dynasty": "唐",
        "collection_info": null
    },
    {
        "uuid": "7aba3f22356490d02aa9749b48b19a19",
        "title": "和微之诗二十三首 和我年三首 一",
        "author": "白居易",
        "content": "我年五十七，荣名得几许。\n甲乙三道科，苏杭两州主。\n才能本浅薄，心力虚劳苦。\n可能随众人，终老于尘土。",
        "dynasty": "唐",
        "collection_info": null
    },
    {
        "uuid": "3812d0050c0f69e6ad965abdf40b9646",
        "title": "和微之诗二十三首 和我年三首 二",
        "author": "白居易",
        "content": "我年五十七，归去诚已迟。\n历官十五政，数若珠纍纍。\n野萍始宾荐，场苗初絷维。\n因读管萧书，窃慕大有为。\n及遭荣遇来，乃觉才力羸。\n黄纸诏频草，朱轮车载脂。\n妻孥及仆使，皆免寒与饥。\n省躬私自媿，知我者微之。\n永怀山阴守，未遂嵩阳期。\n如何坐留滞，头白江之湄。",
        "dynasty": "唐",
        "collection_info": null
    },
    {
        "uuid": "ebf0f009d59fafbb39f24ad8a8d5899e",
        "title": "和微之诗二十三首 和我年三首 三",
        "author": "白居易",
        "content": "我年五十七，荣名得非少。\n报国竟何如，谋身犹未了。\n昔尝速官谤，恩大而惩小。\n一黜鹤辞轩，七年鱼在沼。\n将枯鳞再跃，经铩翮重矫。\n白日上昭昭，青云高渺渺。\n平生颇同病，老大宜相晓。\n紫绶足可荣，白头不为夭。\n夙怀慕箕颍，晚节期松篠。\n何当阙下来，同拜陈情表。",
        "dynasty": "唐",
        "collection_info": null
    },
    {
        "uuid": "080dd0abc7fc4dc58ab8079d53ee1f49",
        "title": "和微之诗二十三首 和三月三十日四十韵",
        "author": "白居易",
        "content": "送春君何在，君在山阴署。\n忆我苏杭时，春游亦多处。\n为君歌往事，岂敢辞劳虑。\n莫怪言语狂，须知酬荅遽。\n江南腊月半，水冻凝如瘀。\n寒景尚苍茫，和风已吹嘘。\n女墙城似竈，雁齿桥如锯。\n鱼尾上奫沦，草芽生沮洳。\n律迟太簇管，日缓羲和驭。\n布泽木龙催，迎春土牛助。\n雨师习习洒，云将飘飘翥。\n四野万里晴，千山一时曙。\n杭土丽且康，苏民富而庶。\n善恶有惩劝，刚柔无吐茹。\n两衙少辞牒，四境稀书疏。\n俗以劳倈安，政因闲暇着。\n仙亭日登眺，虎丘时游豫。\n寻幽驻旌轩，选胜迴宾御。\n舟移溪鸟避，乐作林猨觑。\n池古莫耶沈，石奇罗剎踞。\n水苗泥易耨，畬粟灰难锄。\n紫蕨抽出畦，白莲埋在淤。\n萎花红带黯，湿叶黄含烟。\n镜动波飐菱，雪迴风旋絮。\n手经攀桂馥，齿为尝梅楚。\n坐併船脚欹，行多马蹄跙。\n圣贤清浊醉，水陆鲜肥饫。\n鱼鲙芥酱调，水葵盐豉絮。\n虽微五袴咏，幸免兆人诅。\n但令乐不荒，何必游无倨。\n吴苑仆寻罢，越城公尚据。\n旧游几客存，新宴谁人与。\n莫空文举酒，强下何曾箸。\n江上易优游，城中多毁誉。\n分应当自尽，事勿求人恕。\n我既无子孙，君仍毕婚娶。\n久为云雨别，终拟江湖去。\n范蠡有扁舟，陶潜有篮轝。\n两心苦相忆，两口遥相语。\n最恨七年春，春来各一处。",
        "dynasty": "唐",
        "collection_info": null
    },
    {
        "uuid": "3b74529c41d0d661f683af6735cd7880",
        "title": "和微之诗二十三首 和寄乐天",
        "author": "白居易",
        "content": "贤愚类相交，人情之大率。\n然自古今来，几人号胶漆。\n近闻屈指数，元某与白乙。\n旁爱及弟兄，中权避家室。\n松筠与金石，未足喻坚密。\n在车如轮辕，在身如肘腋。\n又如风云会，天使相召匹。\n不似势利交，有名而无实。\n顷我在杭岁，值君之越日。\n望愁来仪迟，宴惜流景疾。\n坐耀黄金带，酌酡頳玉质。\n酣歌口不停，狂舞衣相拂。\n平生赏心事，施展十未一。\n会笑始哑哑，离嗟乃唧唧。\n饯筵纔收拾，征棹遽排[比]。\n后恨苦绵绵，前欢何卒卒。\n居人色惨淡，行子心纡郁。\n风袂去时挥，云帆望中失。\n宿酲和别思，目眩心忽忽。\n病魂黯然销，老泪凄其出。\n别君只如昨，芳岁换六七。\n俱是官家身，后期难自必。",
        "dynasty": "唐",
        "collection_info": null
    },
    {
        "uuid": "df6d14e0aa2d82b6072573eab7146f23",
        "title": "和微之诗二十三首 和寄问刘白",
        "author": "白居易",
        "content": "正与刘梦得，醉笑大开口。\n适值此诗来，欢喜君知否。\n遂令高卷幕，兼遣重添酒。\n起望会稽云，东南一回首。\n爱君金玉句，举世谁人有。\n功用随日新，资材本天授。\n吟哦不能散，自午将及酉。\n遂留梦得眠，匡床宿东牖。",
        "dynasty": "唐",
        "collection_info": null
    },
    {
        "uuid": "901b7ec98648cf67f5fd7e3796a97f1a",
        "title": "和微之诗二十三首 和新楼北园偶集从孙公度周巡官韩秀才卢秀才范处士小饮郑侍御判官周刘二从事皆先归",
        "author": "白居易",
        "content": "闻君新楼宴，下对北园花。\n主人既贤豪，宾客皆才华。\n初筵日未高，中饮景已斜。\n天地为幕席，富贵如泥沙。\n嵇刘陶阮徒，不足置齿牙。\n卧瓮鄙毕卓，落帽嗤孟嘉。\n芳草供枕藉，乱莺助諠譁。\n醉乡得道路，狂海无津涯。\n一岁春又尽，百年期不赊。\n同醉君莫辞，独醒古所嗟。\n销愁若沃雪，破闷如割瓜。\n称觞起为寿，此乐无以加。\n歌声凝贯珠，舞袖飘乱麻。\n相公谓四座，今日非自夸。\n有奴善吹笙，有婢弹琵琶。\n十指纤若笋，双鬟黳如鵶。\n履舃起交杂，杯盘散纷拏。\n归去勿拥遏，倒载逃难遮。\n明日宴东武，后日游若耶。\n岂独相公乐，讴歌千万家。",
        "dynasty": "唐",
        "collection_info": null
    },
    {
        "uuid": "ff01469b85d1e1ee12f2643406c4383b",
        "title": "和微之诗二十三首 和除夜作",
        "author": "白居易",
        "content": "君赋此诗夜，穷阴岁之余。\n我和此诗日，微和春之初。\n老知颜状改，病觉肢体虚。\n头上毛髮短，口中牙齿疎。\n一落老病界，难逃生死墟。\n况此促促世，与君多索居。\n君在浙江东，荣驾方伯舆。\n我在魏阙下，谬乘大夫车。\n妻孥常各饱，奴婢亦盈庐。\n唯是利人事，比君全不如。\n我统十郎官，君领百吏胥。\n我掌四曹局，君管十乡闾。\n君为父母君，大惠在资储。\n我为刀笔吏，小恶乃诛锄。\n君提七郡籍，我按三尺书。\n俱已佩金印，尝同趋玉除。\n外宠信非薄，中怀何不摅？恩光未报荅，日月空居诸。\n磊落尝许君，跼促应笑予。\n所以自知分，欲先歌归欤。",
        "dynasty": "唐",
        "collection_info": null
    },
    {
        "uuid": "d40c43143b21f04ca272c22b2a7aebeb",
        "title": "和微之诗二十三首 和知非",
        "author": "白居易",
        "content": "因君知非问，诠较天下事。\n第一莫若禅，第二无如醉。\n禅能泯人我，醉可忘荣悴。\n与君次第言，为我少留意。\n儒教重礼法，道家养神气。\n重礼足滋彰，养神多避忌。\n不如学禅定，中有甚深味。\n旷廓了如空，澄凝胜于睡。\n屏除默默念，销尽悠悠思。\n春无伤春心，秋无感秋泪。\n坐成真谛乐，如受空王赐。\n既得脱尘劳，兼应离惭媿。\n除禅其次醉，此说非无谓。\n一酌机即忘，三杯性咸遂。\n逐臣去室妇，降虏败军帅。\n思苦膏火煎，忧深扃鏁秘。\n须凭百杯沃，莫惜千金费。\n便似罩中鱼，脱飞生两翅。\n劝君虽老大，逢酒莫迴避。\n不然即学禅，两途同一致。",
        "dynasty": "唐",
        "collection_info": null
    },
    {
        "uuid": "e16f784cdaa6dfd80c67cde3760312c7",
        "title": "和微之诗二十三首 和望晓",
        "author": "白居易",
        "content": "休吟稽山晓，听咏秦城旦。\n鸣鸡初有声，宿鸟犹未敢。\n丁丁漏向尽，冬冬鼓过半。\n南山青沈沈，东方白漫漫。\n街心若流水，城角如断岸。\n星河稍隅落，宫阙方轮焕。\n朝车雷四合，骑火星一贯。\n赫奕冠盖盛，荧煌朱紫烂。\n沙堤亘蟆池，市路遶龙断。\n白日忽照耀，红尘纷散乱。\n贵教过客避，荣任行人看。\n祥烟满虚空，春色无边畔。\n鹓行候晷刻，龙尾登霄汉。\n台殿暖宜攀，风光晴可翫。\n草铺地茵褥，云卷天帏幔。\n莺杂佩锵锵，花饶衣粲粲。\n何言终日乐，独起临风叹。\n叹我同心人，一别春七换。\n相望山隔碍，欲去官羇绊。\n何日到江东，超然似张翰。",
        "dynasty": "唐",
        "collection_info": null
    },
    {
        "uuid": "0bc80f1aa500a12b25ba5f61a381a97b",
        "title": "和微之诗二十三首 和李势女",
        "author": "白居易",
        "content": "减一分太短，增一分太长。\n不朱面若花，不粉肌如霜。\n色为天下艳，心乃女中郎。\n自言重不幸，家破身未亡。\n人各有一死，此死职所当。\n忍将先人体，与主为疣疮。\n妾死主意快，从此两无妨。\n愿信赤心语，速即白刃光。\n南郡忽感激，却立舍锋铓。\n抚背称阿姉，归我如归乡。\n竟以恩信待，岂止猜妬忘。\n由来几上肉，不足挥干将。\n南郡死已久，骨枯墓苍苍。\n愿于墓上头，立石镌此章。\n劝诫天下妇，不令阴胜阳。",
        "dynasty": "唐",
        "collection_info": null
    },
    {
        "uuid": "41945233023419dcc1eac222d2a53047",
        "title": "和微之诗二十三首 和酬郑侍御东阳春闷放怀追越游见寄",
        "author": "白居易",
        "content": "君得嘉鱼置宾席，乐如南有嘉鱼时。\n劲气森爽竹竿竦，妍文焕烂芙蓉披。\n载笔在幕名已重，补衮于朝官尚卑。\n一缄疏入掩谷永，三都赋成排左思。\n自言拜辞主人后，离心荡扬风前旗。\n东南门馆别经岁，春眼怅望秋心悲。\n昨日嘉鱼来访我，方驾同出何所之。\n乐游原头春尚早，百舌新语声椑椑。\n日趂花忙向南拆，风催柳急从东吹。\n流年惝怳不饶我，美景鲜妍来为谁。\n红尘三条界阡陌，碧草千里铺郊畿。\n余霞断时绮幅裂，斜云展处罗文纰。\n暮钟远近声互动，暝鸟高下飞追随。\n酒酣将归未能去，怅然迴望天四垂。\n生何足养嵇着论，途何足泣杨涟洏。\n胡不花下伴春醉，满酌绿酒听黄鹂。\n嘉鱼点头时一叹，听我此言不知疲。\n语终兴尽各分散，东西轩骑分逶迤。\n此诗勿遣闲人见，见恐与他为笑资。\n白首旧寮知我者，凭君一咏向周师。",
        "dynasty": "唐",
        "collection_info": null
    },
    {
        "uuid": "c6a551dbef2469e428174e077a9e5ea0",
        "title": "和微之诗二十三首 和自劝二首 一",
        "author": "白居易",
        "content": "稀稀疎疎遶篱竹，窄窄狭狭向阳屋。\n屋中有一曝背翁，委置形骸如土木。\n日暮半炉麸炭火，夜深一醆纱笼烛。\n不知有益及民无，二十年来食官禄。\n就暖移盘檐下食，防寒拥被帷中宿。\n秋官月俸八九万，岂徒遣尔身温足。\n勤操丹笔念黄沙，莫使饥寒囚滞狱。",
        "dynasty": "唐",
        "collection_info": null
    },
    {
        "uuid": "fed50605aed9194799619aafbadd0e49",
        "title": "和微之诗二十三首 和自劝二首 二",
        "author": "白居易",
        "content": "急景凋年急于水，念此揽衣中夜起。\n门无宿客共谁言，暖酒挑灯对妻子。\n身饮数杯妻一醆，余酌分张与儿女。\n微酣静坐未能眠，风霰萧萧打窗纸。\n自问有何才与术，入为丞郎出刺史。\n争知寿命短復长，岂得营营心不止。\n请看韦孔与钱崔，半月之间四人死。",
        "dynasty": "唐",
        "collection_info": null
    },
    {
        "uuid": "754b4e7d21ae721ed65ffa38bcc1e91a",
        "title": "和微之诗二十三首 和雨中花",
        "author": "白居易",
        "content": "真宰倒持生杀柄，闲物命长人短命。\n松枝上鹤蓍下龟，千年不死仍无病。\n人生不得似龟鹤，少去老来同旦暝。\n何异花开旦暝间，未落仍遭风雨横。\n草得经年菜连月，唯花不与多时节。\n一年三百六十日，花能几日供攀折。\n桃李无言难自诉，黄莺解语凭君说。\n莺虽为说不分明，叶底枝头谩饶舌。",
        "dynasty": "唐",
        "collection_info": null
    },
    {
        "uuid": "ad6cf095a1fcf5a41be4a5023fd8e47b",
        "title": "和微之诗二十三首 和晨兴因报问龟儿",
        "author": "白居易",
        "content": "冬旦寒惨澹，云日无晶辉。\n当此岁暮感，见君晨兴诗。\n君诗亦多苦，苦在兄远离。\n我苦不在远，缠绵肝与脾。\n西院病孀妇，后床孤侄儿。\n黄昏一恸后，夜半十起时。\n病眼两行血，衰鬓万茎丝。\n咽绝五臟脉，瘦消百骸脂。\n双目失一目，四肢断两肢。\n不如溘然逝，安用半活为。\n谁谓荼蘗苦，荼蘗甘如饴。\n谁谓汤火热，汤火冷如澌。\n前时君寄诗，忧念问阿龟。\n喉燥声气窒，经年无报辞。\n及覩晨兴句，未吟先涕垂。\n因兹涟洳际，一吐心中悲。\n茫茫四海间，此苦唯君知。\n去我四千里，使我告诉谁。\n仰头向青天，但见雁南飞。\n凭雁寄一语，为我达微之。\n弦绝有续胶，树斩可接枝。\n唯我中肠断，应无连得期。",
        "dynasty": "唐",
        "collection_info": null
    },
    {
        "uuid": "2edd871e15937c531a1a46bbe5d653db",
        "title": "和微之诗二十三首 和朝回与王炼师游南山下",
        "author": "白居易",
        "content": "蔼蔼春景余，峨峨夏云初。\n躞蹀退朝骑，飘飖随风裾。\n晨从四丞相，入拜白玉除。\n暮与一道士，出寻青溪居。\n吏隐本齐致，朝野孰云殊。\n道在有中适，机忘无外虞。\n但媿烟霄上，鸾凤为吾徒。\n又惭云林间，鸥鹤不我疎。\n坐倾数杯酒，卧枕一卷书。\n兴酣头兀兀，睡觉心于于。\n以此送日月，问师为何如。",
        "dynasty": "唐",
        "collection_info": null
    },
    {
        "uuid": "7fe687f4c12b44146a4d54a71ff3ce8a",
        "title": "和微之诗二十三首 和尝新酒",
        "author": "白居易",
        "content": "空腹尝新酒，偶成卯时醉。\n醉来拥褐裘，直至斋时睡。\n睡酣不语笑，真寝无梦寐。\n殆欲妄形骸，讵知属天地。\n醒余和未散，起坐澹无事。\n举臂一欠伸，引琴弹秋思。",
        "dynasty": "唐",
        "collection_info": null
    },
    {
        "uuid": "74d157394ed5ee44c2c4534069a42e7d",
        "title": "和微之诗二十三首 和顺之琴者",
        "author": "白居易",
        "content": "阴阴花院月，耿耿兰房烛。\n中有弄琴人，声貌俱如玉。\n清泠石泉引，雅澹风松曲。\n遂使君子心，不爱凡丝竹。",
        "dynasty": "唐",
        "collection_info": null
    },
    {
        "uuid": "2fc34cea57f065cdd72d32a58a6b8b50",
        "title": "感旧写真",
        "author": "白居易",
        "content": "李放写我真，写来二十载。\n莫问真何如，画亦销光彩。\n朱颜与玄鬓，日夜改復改。\n无嗟貌遽非，且喜身犹在。",
        "dynasty": "唐",
        "collection_info": null
    },
    {
        "uuid": "37f854da3f74e1f7734e24ca44d95ae7",
        "title": "授太子宾客归洛",
        "author": "白居易",
        "content": "南省去拂衣，东都来掩扉。\n病将老齐至，心与身同归。\n白首外缘少，红尘前事非。\n怀哉紫芝叟，千载心相依。",
        "dynasty": "唐",
        "collection_info": null
    },
    {
        "uuid": "b13158dbc118c070bf277a88b87a6103",
        "title": "秋池二首 一",
        "author": "白居易",
        "content": "身闲无所为，心闲无所思。\n况当故园夜，復此新秋池。\n岸闇鸟栖后，桥明月出时。\n菱风香散漫，桂露光参差。\n静境多独得，幽怀竟谁知。\n悠然心中语，自问来何迟。",
        "dynasty": "唐",
        "collection_info": null
    },
    {
        "uuid": "a995ed33e70991ea1dfdb90fa0617f75",
        "title": "秋池二首 二",
        "author": "白居易",
        "content": "朝衣薄且健，晚簟清仍滑。\n社近燕影稀，雨余蝉声歇。\n闲中得诗境，此境幽难说。\n露荷珠自倾，风竹玉相戛。\n谁能一同宿，共翫新秋月。\n暑退早凉归，池边好时节。",
        "dynasty": "唐",
        "collection_info": null
    },
    {
        "uuid": "8a6598223a60639600cfe092b1a2f70b",
        "title": "中隐",
        "author": "白居易",
        "content": "大隐住朝市，小隐入丘樊。\n丘樊太冷落，朝市太嚣諠。\n不如作中隐，隐在留司官。\n似出復似处，非忙亦非闲。\n不劳心与力，又免饥与寒。\n终岁无公事，随月有俸钱。\n君若好登临，城南有秋山。\n君若爱游荡，城东有春园。\n君若欲一醉，时出赴宾筵。\n洛中多君子，可以恣欢言。\n君若欲高卧，但自深掩关。\n亦无车马客，造次到门前。\n人生处一世，其道难两全。\n贱即苦冻馁，贵则多忧患。\n唯此中隐士，致身吉且安。\n穷通与丰约，正在四者间。",
        "dynasty": "唐",
        "collection_info": null
    },
    {
        "uuid": "8b988274a8ee72d96d722196f0de7a7c",
        "title": "问秋光",
        "author": "白居易",
        "content": "殷卿领北镇，崔尹开南幕。\n外事信为荣，中怀未必乐。\n何如不才者，兀兀无所作。\n不引窗下琴，即举池上酌。\n淡交唯对水，老伴无如鹤。\n自适颇从容，旁观诚濩落。\n身心转恬泰，烟景弥淡泊。\n迴首语秋光，东来应不错。",
        "dynasty": "唐",
        "collection_info": null
    },
    {
        "uuid": "40d7876068d7fdfbe2b7d954953a8bda",
        "title": "引泉",
        "author": "白居易",
        "content": "一为止足限，二为衰疾牵。\n邴罢不因事，陶归非待年。\n归来嵩洛下，闭户何翛然。\n静扫林下地，闲疏池畔泉。\n伊流狭似带，洛石大如拳。\n谁教明月下，为我声溅溅。\n竟夕舟中坐，有时桥上眠。\n何用施屏障，水竹绕床前。",
        "dynasty": "唐",
        "collection_info": null
    },
    {
        "uuid": "f298a5840c3075645751252269ade868",
        "title": "知足吟",
        "author": "白居易",
        "content": "不种一陇田，仓中有余粟。\n不采一株桑，箱中有余服。\n官闲离忧责，身泰无羁束。\n中人百户税，宾客一年禄。\n樽中不乏酒，篱下仍多菊。\n是物皆有余，非心无所欲。\n吟君未贫作，因歌知足曲。",
        "dynasty": "唐",
        "collection_info": null
    },
    {
        "uuid": "ec206980cca6d962875797ffe27af290",
        "title": "酬集贤刘郎中对月见寄兼怀元浙东",
        "author": "白居易",
        "content": "月在洛阳天，天高净如水。\n下有白头人，擥衣中夜起。\n思远镜亭上，光深书殿裏。\n眇然三处心，相去各千里。",
        "dynasty": "唐",
        "collection_info": null
    },
    {
        "uuid": "e1a8be6351a782f01b30a01fae0751b2",
        "title": "太湖石",
        "author": "白居易",
        "content": "远望老嵯峨，近观怪嵚崟。\n纔高八九尺，势若千万寻。\n嵌空华阳洞，重迭匡山岑。\n邈矣仙掌迥，呀然劒门深。\n形质冠今古，气色通晴阴。\n未秋已瑟瑟，欲雨先沈沈。\n天姿信为异，时用非所任。\n磨刀不如砺，捣帛不如砧。\n何乃主人意，重之如万金。\n岂伊造物者，独能知我心。",
        "dynasty": "唐",
        "collection_info": null
    },
    {
        "uuid": "f6e47dc27cc54b0ce326d01b0cbce2d6",
        "title": "偶作二首 一",
        "author": "白居易",
        "content": "扰扰贪生人，几何不夭阏。\n遑遑爱名人，几何能贵达。\n伊余信多幸，拖紫垂白髮。\n身为三品官，年已五十八。\n筋骸虽早衰，尚未苦羸惙。\n资产虽不丰，亦不甚贫竭。\n登山力犹在，遇酒兴时发。\n无事日月长，不羁天地阔。\n安身有处所，适意无时节。\n解带松下风，抱琴池上月。\n人间所重者，相印将军钺。\n谋虑繫安危，威权主生杀。\n焦心一身苦，炙手旁人热。\n未必方寸间，得如吾快活。",
        "dynasty": "唐",
        "collection_info": null
    },
    {
        "uuid": "a4dce95cab9678f137a66d536a517e2c",
        "title": "偶作二首 二",
        "author": "白居易",
        "content": "日出起盥栉，振衣入道场。\n寂然无他念，但对一炉香。\n日高始就食，食亦非膏粱。\n精麤随所有，亦足饱充肠。\n日午脱巾簪，燕息窗下床。\n清风飒然至，卧可致羲皇。\n日西引杖屦，散步游林塘。\n或饮茶一醆，或吟诗一章。\n日入多不食，有时唯命觞。\n何以送闲夜，一曲秋霓裳。\n一日分五时，作息率有常。\n自喜老后健，不嫌闲中忙。\n是非一以贯，身世交相忘。\n若问此何许，此是无何乡。",
        "dynasty": "唐",
        "collection_info": null
    },
    {
        "uuid": "c0484351c0b355a850650d9c5ffdd7c4",
        "title": "葺池上旧亭",
        "author": "白居易",
        "content": "池月夜凄凉，池风晓萧飒。\n欲入池上冬，先葺池上閤。\n向暖窗户开，迎寒帘幕合。\n苔封旧瓦木，水照新朱蜡。\n软火深土炉，香醪小瓷榼。\n中有独宿翁，一灯对一榻。",
        "dynasty": "唐",
        "collection_info": null
    },
    {
        "uuid": "8c7020591f8dc5785d260ef47a1fbce7",
        "title": "崔十八新池",
        "author": "白居易",
        "content": "爱君新小池，池色无人知。\n见底月明夜，无波风定时。\n忽看不似水，一泊稀琉璃。",
        "dynasty": "唐",
        "collection_info": null
    },
    {
        "uuid": "869ef0626b0f418711fc5956d4a87c13",
        "title": "翫止水",
        "author": "白居易",
        "content": "动者乐流水，静者乐止水。\n利物不如流，鉴形不如止。\n凄清早霜降，淅沥微风起。\n中面红叶开，四隅绿萍委。\n广狭八九丈，湾环有涯涘。\n浅深三四尺，洞彻无表裏。\n净分鹤翘足，澄见鱼掉尾。\n迎眸洗眼尘，隔胷荡心滓。\n定将禅不别，明与诚相似。\n清能律贪夫，淡可交君子。\n岂唯空狎翫，亦取相伦拟。\n欲识静者心，心源只如此。",
        "dynasty": "唐",
        "collection_info": null
    },
    {
        "uuid": "6e082293794238fe52108a88606a6eca",
        "title": "闻崔十八宿予新昌弊宅时予亦宿崔家依仁新亭一宵偶同两兴暗合因而成咏聊以写怀",
        "author": "白居易",
        "content": "陋巷掩弊庐，高居敞华屋。\n新昌七株松，依仁万茎竹。\n松前月台白，竹下风池绿。\n君向我斋眠，我在君亭宿。\n平生有微尚，彼此多幽独。\n何必本主人，两心聊自足。",
        "dynasty": "唐",
        "collection_info": null
    },
    {
        "uuid": "92ab970eceffa1980b7b71fc8497b126",
        "title": "日长",
        "author": "白居易",
        "content": "日长昼加餐，夜短朝余睡。\n春来寝食间，虽老犹有味。\n林塘得芳景，园曲生幽致。\n爱水多棹舟，惜花不扫地。\n幸无眼下病，且向樽前醉。\n身外何足言，人间本无事。",
        "dynasty": "唐",
        "collection_info": null
    },
    {
        "uuid": "b2f33e9e1f6afb78f9ae0227871a5446",
        "title": "三月三十日作",
        "author": "白居易",
        "content": "今朝三月尽，寂寞春事毕。\n黄鸟渐无声，朱樱新结实。\n临风独长叹，此叹意非一。\n半百过九年，艳阳残一日。\n随年减欢笑，逐日添衰疾。\n且遣花下歌，送此杯中物。",
        "dynasty": "唐",
        "collection_info": null
    },
    {
        "uuid": "7a97da21ae6c539f457d79a8493d6eea",
        "title": "慵不能",
        "author": "白居易",
        "content": "架上非无书，眼慵不能看。\n匣中亦有琴，手慵不能弹。\n腰慵不能带，头慵不能冠。\n午后恣情寝，午时随事餐。\n一餐终日饱，一寝至夜安。\n饥寒亦闲事，况乃不饥寒。",
        "dynasty": "唐",
        "collection_info": null
    },
    {
        "uuid": "83d05e8231b4dfb93438d3a8a936ff3b",
        "title": "晨兴",
        "author": "白居易",
        "content": "宿鸟动前林，晨光上东屋。\n铜炉添早香，纱笼灭残烛。\n头醒风稍愈，眼饱睡初足。\n起坐兀无思，叩齿三十六。\n何以解宿斋，一杯云母粥。",
        "dynasty": "唐",
        "collection_info": null
    },
    {
        "uuid": "5253fba6bf666da9427850bfc997b766",
        "title": "朝课",
        "author": "白居易",
        "content": "平甃白石渠，静扫青苔院。\n池上好风来，新荷大如扇。\n小亭中何有，素琴对黄卷。\n蘂珠讽数篇，秋思弹一徧。\n从容朝课毕，方与客相见。",
        "dynasty": "唐",
        "collection_info": null
    },
    {
        "uuid": "b0d8452c18dfac408bf46ab9de2c81c8",
        "title": "天竺寺七叶堂避暑",
        "author": "白居易",
        "content": "郁郁復郁郁，伏热何时毕？行入七叶堂，烦暑随步失。\n檐雨稍霏微，窗风正萧瑟。\n清宵一觉睡，可以销百疾。",
        "dynasty": "唐",
        "collection_info": null
    },
    {
        "uuid": "108af8ee33db7d25d7aebd452536858b",
        "title": "香山寺石楼潭夜浴",
        "author": "白居易",
        "content": "炎光昼方炽，暑气宵弥毒。\n摇扇风甚微，褰裳汗霢霂。\n起向月下行，来就潭中浴。\n平石为浴床，洼石为浴斛。\n绡巾薄露顶，草屦轻乘足。\n清凉咏而归，归上石楼宿。",
        "dynasty": "唐",
        "collection_info": null
    },
    {
        "uuid": "856a1e677709259d79d6b25f04384284",
        "title": "嗟髮落",
        "author": "白居易",
        "content": "朝亦嗟髮落，暮亦嗟髮落。\n落尽诚可嗟，尽来亦不恶。\n既不劳洗沐，又不烦梳掠。\n最宜湿暑天，头轻无髻缚。\n脱置垢巾帻，解去尘缨络。\n银瓶贮寒泉，当顶倾一勺。\n有如醍醐灌，坐受清凉乐。\n因悟自在僧，亦资于剃削。",
        "dynasty": "唐",
        "collection_info": null
    },
    {
        "uuid": "de0753358dcdd32369cd6e75a027b86d",
        "title": "安稳眠",
        "author": "白居易",
        "content": "家虽日渐贫，犹未苦饥冻。\n身虽日渐老，幸无急病痛。\n眼逢闹处合，心向闲时用。\n既得安稳眠，亦无颠倒梦。",
        "dynasty": "唐",
        "collection_info": null
    },
    {
        "uuid": "21406c72cddf61313e173cf7fc65c2f0",
        "title": "池上夜境",
        "author": "白居易",
        "content": "晴空星月落池塘，澄鲜净绿表裏光。\n露簟清莹迎夜滑，风襟潇洒先秋凉。\n无人惊处野禽下，新睡觉时幽草香。\n但问尘埃能去否，濯缨何必向沧浪。",
        "dynasty": "唐",
        "collection_info": null
    },
    {
        "uuid": "651cf0aff4d77bd308034f2183f60694",
        "title": "书绅",
        "author": "白居易",
        "content": "仕有职役劳，农有畎畮勤。\n优哉分司叟，心力无苦辛。\n岁晚头又白，自问何欣欣。\n新酒始开瓮，旧谷犹满囷。\n吾尝静自思，往往夜达晨。\n何以送吾老，何以安吾贫。\n岁计莫如谷，饱则不干人。\n日计莫如醉，醉则兼忘身。\n诚知有道理，未敢劝交亲。\n恐为人所哂，聊自书诸绅。",
        "dynasty": "唐",
        "collection_info": null
    },
    {
        "uuid": "2ab1aa4868735d7df4d75ee521a6c1a5",
        "title": "秋游平泉赠韦处士闲禅师",
        "author": "白居易",
        "content": "秋景引闲步，山游不知疲。\n杖藜舍舆马，十里与僧期。\n昔尝忧六十，四体不支持。\n今来已及此，犹未苦衰羸。\n心兴遇境发，身力因行知。\n寻云到起处，爱泉听滴时。\n南村韦处士，西寺闲禅师。\n山头与涧底，闻健且相随。",
        "dynasty": "唐",
        "collection_info": null
    },
    {
        "uuid": "74a36a86716640c6537103c2ceec6a0e",
        "title": "游坊口悬泉偶题石上",
        "author": "白居易",
        "content": "济源山水好，老尹知之久。\n常日听人言，今秋入吾手。\n孔山刀劒立，沁水龙蛇走。\n危磴上悬泉，澄湾转坊口。\n虚明见深底，净绿无纤垢。\n仙棹浪悠扬，尘缨风斗薮。\n岩寒松柏短，石古莓苔厚。\n锦坐缨高低，翠屏张左右。\n虽无安石妓，不乏文举酒。\n谈笑逐身来，管弦随事有。\n时逢杖锡客，或值垂纶叟。\n相与澹忘归，自辰将及酉。\n公门欲返驾，溪路犹迴首。\n早晚重来游，心期罢官后。",
        "dynasty": "唐",
        "collection_info": null
    },
    {
        "uuid": "a008bc350831387e60551b348bcff6d2",
        "title": "对火翫雪",
        "author": "白居易",
        "content": "平生所心爱，爱火兼怜雪。\n火是腊天春，雪为阴夜月。\n鹅毛纷正堕，兽炭敲初折。\n盈尺白盐寒，满炉红玉热。\n稍宜杯酌动，渐引笙歌发。\n但识欢来由，不知醉时节。\n银盘堆柳絮，罗袖抟琼屑。\n共愁明日销，便作经年别。",
        "dynasty": "唐",
        "collection_info": null
    },
    {
        "uuid": "1f0dd507f6b741e43c333eb881a8763d",
        "title": "六年寒食洛下宴游赠冯李二少尹",
        "author": "白居易",
        "content": "丰年寒食节，美景洛阳城。\n三尹皆强健，七日尽晴明。\n东郊蹋青草，南园攀紫荆。\n风拆海榴艳，露坠木兰英。\n假开春未老，宴合日屡倾。\n珠翠混花影，管弦藏水声。\n佳会不易得，良辰亦难幷。\n听吟歌暂辍，看舞杯徐行。\n米价贱如土，酒味浓于饧。\n此时不尽醉，但恐负平生。\n殷勤二曹长，各捧一银觥。",
        "dynasty": "唐",
        "collection_info": null
    },
    {
        "uuid": "42dafe9b81811c61e93cfc02c44b368c",
        "title": "苦热中寄舒员外",
        "author": "白居易",
        "content": "何堪日衰病，復此时炎燠。\n厌对俗杯盘，倦听凡丝竹。\n藤床铺晚雪，角枕截寒玉。\n安得清瘦人，新秋夜同宿。\n非君固不可，何夕枉高躅。",
        "dynasty": "唐",
        "collection_info": null
    },
    {
        "uuid": "b6a0e7c2679524df7455dd1c7d044aaf",
        "title": "闲夕",
        "author": "白居易",
        "content": "一声早蝉发，数点新萤度。\n兰釭耿无烟，筠簟清有露。\n未归后房寝，且下前轩步。\n斜月入低廊，凉风满高树。\n放怀常自适，遇境多成趣。\n何法使之然，心中无细故。",
        "dynasty": "唐",
        "collection_info": null
    },
    {
        "uuid": "b511bbad6358591ec145664d154f9621",
        "title": "寄情",
        "author": "白居易",
        "content": "灼灼早春梅，东南枝最早。\n持来翫未足，花向手中老。\n芳香销掌握，怅望生怀抱。\n岂无后开花，念此先开好。",
        "dynasty": "唐",
        "collection_info": null
    },
    {
        "uuid": "5f88b6931bb3bdb1fc20c52db2f35b7a",
        "title": "舒员外游香山寺数日不归兼辱尺书大夸胜事时正值坐衙虑囚之际走笔题长句以赠之",
        "author": "白居易",
        "content": "香山石楼倚天开，翠屏壁立波环迴。\n黄菊繁时好客到，碧云合处佳人来。\n酡颜一笑夭桃绽，清吟数声寒玉哀。\n轩骑逶迟棹容与，留连三日不能迴。\n白头老尹府中坐，早衙纔退暮衙催。\n庭前阶上何所有，纍囚成贯案成堆。\n岂无池塘长秋草，亦有丝竹生尘埃。\n今日清光昨夜月，竟无人来劝一杯。",
        "dynasty": "唐",
        "collection_info": null
    },
    {
        "uuid": "43c024c146146fce88aad4a6a473cb2d",
        "title": "早冬游王屋自灵都抵阳台上方望天坛偶吟成章寄温谷周尊师中书李相公",
        "author": "白居易",
        "content": "霜降山水清，王屋十月时。\n石泉碧漾漾，岩树红离离。\n朝为灵都游，暮有阳台期。\n飘然世尘外，鸾鹤如可追。\n忽念公程尽，復惭身力衰。\n天坛在天半，欲上心迟迟。\n尝闻此游者，隐客与损之。\n各抱贵仙骨，俱非泥垢姿。\n二人相顾言，彼此称男儿。\n若不为松乔，即须作皋夔。\n今果如其语，光彩双葳蕤。\n一人佩金印，一人翳玉芝。\n我来高其事，咏欢偶成诗。\n为君题石上，欲使故山知。",
        "dynasty": "唐",
        "collection_info": null
    },
    {
        "uuid": "b3340dfe1941cc4efee5ddf8c5e46554",
        "title": "吴宫辞",
        "author": "白居易",
        "content": "淡红花帔浅檀蛾，睡脸初开似剪波。\n坐对珠笼闲理曲，琵琶鹦鹉语相和。",
        "dynasty": "唐",
        "collection_info": null
    },
    {
        "uuid": "486f467f42e6cdaa6046b720cfe5fb13",
        "title": "元微之除浙东观察使喜得杭越邻州先赠长句",
        "author": "白居易",
        "content": "稽山镜水欢游地，犀带金章荣贵身。\n官职比君虽校小，封疆与我且为邻。\n郡楼对翫千峰月，江界平分两岸春。\n杭越风光诗酒主，相看更合与何人。",
        "dynasty": "唐",
        "collection_info": null
    },
    {
        "uuid": "fc43cc87a508d44973192fce43a84581",
        "title": "席上荅微之",
        "author": "白居易",
        "content": "我住浙江西，君去浙江东。\n勿言一水隔，便与千里同。\n富贵无人劝君酒，今宵为我尽杯中。",
        "dynasty": "唐",
        "collection_info": null
    },
    {
        "uuid": "fb62ffe513bc7abe438475a43727d8b5",
        "title": "荅微之上船后留别",
        "author": "白居易",
        "content": "烛下尊前一分手，舟中岸上两迴头。\n归来虚白堂中梦，合眼先应到越州。",
        "dynasty": "唐",
        "collection_info": null
    },
    {
        "uuid": "804556afdaa53508d8df9b03cfd5396c",
        "title": "荅微之泊西陵驿见寄",
        "author": "白居易",
        "content": "烟波尽处一点白，应是西陵古驿台。\n知在台边望不见，暮潮空送渡船迴。",
        "dynasty": "唐",
        "collection_info": null
    },
    {
        "uuid": "6d2eacbfd749d44f2ce629a644403b0c",
        "title": "荅微之夸越州州宅",
        "author": "白居易",
        "content": "贺上人回得报书，大夸州宅似仙居。\n厌看冯翊风沙久，喜见兰亭烟景初。\n日出旌旗生气色，月明楼阁在空虚。\n知君暗数江南郡，除却余杭尽不如。",
        "dynasty": "唐",
        "collection_info": null
    },
    {
        "uuid": "d21e75097a8527a49f0135cae909ebd1",
        "title": "微之重夸州居其落句有西州罗剎之谑因嘲兹石聊以寄怀",
        "author": "白居易",
        "content": "君问西州城下事，醉中迭纸为君书。\n嵌空石面标罗剎，压捺潮头敌子胥。\n神鬼曾鞭犹不动，波涛虽打欲何如。\n谁知太守心相似，抵滞坚顽两有余。",
        "dynasty": "唐",
        "collection_info": null
    },
    {
        "uuid": "59303de6f5a1a1ee4a7c3591916c40c8",
        "title": "张十八员外以新诗二十五首见寄郡楼月下吟翫通夕因题卷后封寄微之",
        "author": "白居易",
        "content": "秦城南省清秋夜，江郡东楼明月时。\n去我三千六百里，得君二十五篇诗。\n阳春曲调高难和，淡水交情老始知。\n坐到天明吟未足，重封转寄与微之。",
        "dynasty": "唐",
        "collection_info": null
    },
    {
        "uuid": "4ab5884fc6478d1b53b6dedb581c1183",
        "title": "酬微之",
        "author": "白居易",
        "content": "满袠填箱唱和诗，少年为戏老成悲。\n声声丽曲敲寒玉，句句妍辞缀色丝。\n吟翫独当明月夜，伤嗟同是白头时。\n由来才命相磨折，天遣无儿欲怨谁。",
        "dynasty": "唐",
        "collection_info": null
    },
    {
        "uuid": "941762ed18f91ca023dc5ae2d22a6e68",
        "title": "余思未尽加为六韵重寄微之",
        "author": "白居易",
        "content": "海内声华併在身，箧中文字绝无伦。\n遥知独对封章草，忽忆同为献纳臣。\n走笔往来盈卷轴，除官递互掌丝纶。\n制从长庆辞高古，诗到元和体变新。\n各有文姬才稚齿，俱无通子继余尘。\n琴书何必求王粲，与女犹胜与外人。",
        "dynasty": "唐",
        "collection_info": null
    },
    {
        "uuid": "066c2b21c1d3aa75ca522379601a09d1",
        "title": "荅微之咏怀见寄",
        "author": "白居易",
        "content": "閤中同直前春事，船裏相逢昨日情。\n分袂二年劳梦寐，并床三宿话平生。\n紫微半畔辞宫阙，沧海西头对郡城。\n聚散穷通何足道，醉来一曲放歌行。",
        "dynasty": "唐",
        "collection_info": null
    },
    {
        "uuid": "e6fc91a444dd68cde3b093dd4c4544dc",
        "title": "酬微之夸镜湖",
        "author": "白居易",
        "content": "我嗟身老岁方徂，君更官高兴转孤。\n军门郡閤曾闲否，禹穴耶溪得到无。\n酒盏省陪波卷白，骰盘思共彩呼卢。\n一泓镜水谁能羡，自有胷中万顷湖。",
        "dynasty": "唐",
        "collection_info": null
    },
    {
        "uuid": "33d345f427cfc770138b0e2a1e8e95b1",
        "title": "雪中即事荅微之",
        "author": "白居易",
        "content": "连夜江云黄惨澹，平明山雪白糢糊。\n银河沙涨三千里，梅岭花排一万株。\n北市风生飘散面，东楼日出照凝酥。\n谁家高士关门户，何处行人失道途？舞鹤庭前毛稍定，捣衣碪上练新铺。\n戏团稚女呵红手，愁坐衰翁对白鬚。\n压瘴一州除疾苦，呈丰万井尽欢娱。\n润含玉德怀君子，寒助霜威忆大夫。\n莫道烟波一水隔，何妨气候两乡殊。\n越中地暖多成雨，还有瑶台琼树无。",
        "dynasty": "唐",
        "collection_info": null
    },
    {
        "uuid": "e5b8c826a8331fe285e897c1e2f6c3ee",
        "title": "醉封诗筒寄微之",
        "author": "白居易",
        "content": "一生休戚与穷通，处处相随事事同。\n未死又怜沧海郡，无儿俱作白头翁。\n展眉只仰三桮后，代面唯凭五字中。\n为向两州邮吏道，莫辞来去递诗筒。",
        "dynasty": "唐",
        "collection_info": null
    },
    {
        "uuid": "ac7e84f4febf259814a335d272bee082",
        "title": "除夜寄微之",
        "author": "白居易",
        "content": "鬓毛不觉白毵毵，一事无成百不堪。\n共惜盛时辞阙下，同嗟除夜在江南。\n家山泉石寻常忆，世路风波子细谙。\n老校于君合先退，明年半百又加三。",
        "dynasty": "唐",
        "collection_info": null
    },
    {
        "uuid": "e3a3a54b384d44a0ca26b24bdc300a24",
        "title": "苏州李中丞以元日郡斋感怀诗寄微之及予輙依来篇七言八韵走笔奉荅兼呈微之",
        "author": "白居易",
        "content": "白首余杭白太守，落魄抛名来已久。\n一辞渭北故园春，再把江南新岁酒。\n桮前笑歌徒勉强，镜裏形容渐衰朽。\n领郡惭当潦倒年，邻州喜得平生友。\n长洲草接松江岸，曲水花连镜湖口。\n老去还能痛饮无，春来曾作闲游否。\n凭莺传语报李六，倩鴈将书与元九。\n莫嗟一日日催人，且贵一年年入手。",
        "dynasty": "唐",
        "collection_info": null
    },
    {
        "uuid": "3981b938bfab40b3f64f37d8c32449cf",
        "title": "早春西湖闲游怅然兴怀忆与微之同赏因思在越官重事殷镜湖之游或恐未暇偶成十八韵寄微之",
        "author": "白居易",
        "content": "上马復呼宾，湖边景气新。\n管弦三数事，骑从十余人。\n立换登山屐，行携漉酒巾。\n逢花看当妓，遇草坐为茵。\n西日笼黄柳，东风荡白苹。\n小桥装鴈齿，轻浪甃鱼鳞。\n画舫牵徐转，银船酌慢巡。\n野情遗世累，醉态任天真。\n彼此年将老，平生分最亲。\n高天从所愿，远地得为邻。\n云树分三驿，烟波限一津。\n飜嗟寸步隔，却厌尺书频。\n浙右称雄镇，山阴委重臣。\n贵垂长紫绶，荣驾大朱轮。\n出动刀枪队，归生道路尘。\n鴈惊弓易散，鸥怕鼓难驯。\n百吏瞻相面，千夫捧拥身。\n自然闲兴少，应负镜湖春。",
        "dynasty": "唐",
        "collection_info": null
    },
    {
        "uuid": "be3a0ff8edc7fdac101b0fee42baa522",
        "title": "荅微之见寄",
        "author": "白居易",
        "content": "可怜风景浙东西，先数余杭次会稽。\n禹庙未胜天竺寺，钱湖不羡若耶溪。\n摆尘野鹤春毛暖，拍水沙鸥湿翅低。\n更对雪楼君爱否，红栏碧甃点银泥。",
        "dynasty": "唐",
        "collection_info": null
    },
    {
        "uuid": "c0b6c0b008d49d34cee3331b8d5eb1ee",
        "title": "祭社宵兴灯前偶作",
        "author": "白居易",
        "content": "城头传鼓角，灯下整衣冠。\n夜镜藏鬚白，秋泉漱齿寒。\n欲将闲送老，须着病辞官。\n更待年终后，支持归计看。",
        "dynasty": "唐",
        "collection_info": null
    },
    {
        "uuid": "70d75a222f6e323ea199feaf70720c2f",
        "title": "闲卧",
        "author": "白居易",
        "content": "尽日前轩卧，神闲境亦空。\n有山当枕上，无事到心中。\n帘卷侵床日，屏遮入座风。\n望春春未到，应在海门东。",
        "dynasty": "唐",
        "collection_info": null
    },
    {
        "uuid": "e7bee45103c731ecce66eda57a1b1d5b",
        "title": "新春江次",
        "author": "白居易",
        "content": "浦干潮未应，堤湿冻初销。\n粉片妆梅朵，金丝刷柳条。\n鸭头新绿水，鴈齿小红桥。\n莫怪珂声碎，春来五马骄。",
        "dynasty": "唐",
        "collection_info": null
    },
    {
        "uuid": "1533da63c78901a1582c3dc1af43966b",
        "title": "春题湖上",
        "author": "白居易",
        "content": "湖上春来似画图，乱峰围绕水平铺。\n松排山面千重翠，月点波心一颗珠。\n碧毯线头抽早稻，青罗帬带展新蒲。\n未能抛得杭州去，一半句留是此湖。",
        "dynasty": "唐",
        "collection_info": null
    },
    {
        "uuid": "e959f079b46537b3008bce6d1eb193ca",
        "title": "早春忆微之",
        "author": "白居易",
        "content": "昏昏老与病相和，感物思君叹復歌。\n声早鸡先知夜短，色浓柳最占春多。\n沙头雨染斑斑草，水面风驱瑟瑟波。\n可道眼前光景恶，其如难见故人何。",
        "dynasty": "唐",
        "collection_info": null
    },
    {
        "uuid": "1b0abdda8b449072a419533dd1b2d668",
        "title": "失鹤",
        "author": "白居易",
        "content": "失为庭前雪，飞因海上风。\n九霄应得侣，三夜不归笼。\n声断碧云外，影沈明月中。\n郡斋从此后，谁伴白头翁。",
        "dynasty": "唐",
        "collection_info": null
    },
    {
        "uuid": "24aa7978a9757536ab2c2f0726941c5a",
        "title": "自感",
        "author": "白居易",
        "content": "宴游寝食渐无味，桮酒管弦徒绕身。\n宾客欢娱僮仆饱，始知官职为它人。",
        "dynasty": "唐",
        "collection_info": null
    },
    {
        "uuid": "14785502e815080e279e9cdb5c7fcbda",
        "title": "得湖州崔十八使君书喜与杭越邻郡因成长句代贺兼寄微之",
        "author": "白居易",
        "content": "三郡何因此结缘，贞元科第忝同年。\n故情欢喜开书后，旧事思量在眼前。\n越国封疆吞碧海，杭城楼閤入青烟。\n吴兴卑小君应屈，为是蓬莱最后仙。",
        "dynasty": "唐",
        "collection_info": null
    },
    {
        "uuid": "c210977b47f9fb146de5e5d33ec307ee",
        "title": "同诸客携酒早看樱桃花",
        "author": "白居易",
        "content": "晓报樱桃发，春携酒客过。\n绿饧黏盏杓，红雪压枝柯。\n天色晴明少，人生事故多。\n停桮替花语，不醉拟如何。",
        "dynasty": "唐",
        "collection_info": null
    },
    {
        "uuid": "b31064fc7c926fc22ca70d3c5ca714f2",
        "title": "柳絮",
        "author": "白居易",
        "content": "三月尽是头白日，与春老别更依依。\n凭莺为向杨花道，绊惹春风莫放归。",
        "dynasty": "唐",
        "collection_info": null
    },
    {
        "uuid": "9a9fe67000d9b16513b5175d2f74a55e",
        "title": "早饮湖州酒寄崔使君",
        "author": "白居易",
        "content": "一榼扶头酒，泓澄泻玉壶。\n十分蘸甲酌，潋艳满银盂。\n捧出光华动，尝看气味殊。\n手中稀琥珀，舌上冷醍醐。\n瓶裏有时尽，江边无处沽。\n不知崔太守，更有寄来无。",
        "dynasty": "唐",
        "collection_info": null
    },
    {
        "uuid": "f5400ff78e75bdfb7d410a76f71373fe",
        "title": "病中书事",
        "author": "白居易",
        "content": "三载卧山城，闲知节物情。\n莺多过春语，蝉不待秋鸣。\n气嗽因寒发，风痰欲雨生。\n病身无所用，唯解卜阴晴。",
        "dynasty": "唐",
        "collection_info": null
    },
    {
        "uuid": "06dd5d79a210f3d1b56ba2c7fce4d176",
        "title": "与微之唱和来去常以竹筒贮诗陈协律美而成篇因以此荅",
        "author": "白居易",
        "content": "拣得琅玕截作筒，缄题章句写心胷。\n随风每喜飞如鸟，渡水常忧化作龙。\n粉节坚如太守信，霜筠冷称大夫容。\n烦君讚咏心知愧，鱼目骊珠同一封。",
        "dynasty": "唐",
        "collection_info": null
    },
    {
        "uuid": "22eb24d145090dba65df43bf7ffc21ac",
        "title": "醉戏诸妓",
        "author": "白居易",
        "content": "席上争飞使君酒，歌中多唱舍人诗。\n不知明日休官后，逐我东山去是谁。",
        "dynasty": "唐",
        "collection_info": null
    },
    {
        "uuid": "916960e2b7eef90f5c72abb6b21e86a7",
        "title": "北院",
        "author": "白居易",
        "content": "北院人稀到，东窗事最偏。\n竹烟行竈上，石壁卧房前。\n性拙身多暇，心慵事少缘。\n还如病居士，唯置一床眠。",
        "dynasty": "唐",
        "collection_info": null
    },
    {
        "uuid": "f96535cc2b38ebd586f771a093a45e1f",
        "title": "酬周协律",
        "author": "白居易",
        "content": "五十钱唐守，应为送老官。\n滥蒙辞客爱，犹作近臣看。\n凿落愁须饮，琵琶闷遣弹。\n白头虽强醉，不似少年欢。",
        "dynasty": "唐",
        "collection_info": null
    },
    {
        "uuid": "e46673f2072cbe2e64e32a0ee1d0ff20",
        "title": "题石山人",
        "author": "白居易",
        "content": "腾腾兀兀在人间，贵贱贤愚尽往还。\n羶腻筵中唯饮酒，歌钟会处独思山。\n存神不许三尸住，混俗无妨两鬓斑。\n除却余杭白太守，何人更解爱君闲。",
        "dynasty": "唐",
        "collection_info": null
    },
    {
        "uuid": "2fc8ade30f71edc395f4622ab12303cb",
        "title": "诗解",
        "author": "白居易",
        "content": "新篇日日成，不是爱声名。\n旧句时时改，无妨悦性情。\n但令长守郡，不觉却归城。\n祗拟江湖上，吟哦过一生。",
        "dynasty": "唐",
        "collection_info": null
    },
    {
        "uuid": "bcac2709a9985652f1c3fb27d85e8e71",
        "title": "潮",
        "author": "白居易",
        "content": "早潮纔落晚潮来，一月周流六十回。\n不独光阴朝復暮，杭州老去被潮催。",
        "dynasty": "唐",
        "collection_info": null
    },
    {
        "uuid": "d13e8ec28fa12ae533f9f6dc120ccfe1",
        "title": "闻歌妓唱严郎中诗因以绝句寄之",
        "author": "白居易",
        "content": "已留旧政布中和，又付新词与艳歌。\n但是人家有遗爱，就中苏小感恩多。",
        "dynasty": "唐",
        "collection_info": null
    },
    {
        "uuid": "a55550e6f003c5218de3eef258f7488f",
        "title": "柘枝妓",
        "author": "白居易",
        "content": "平铺一合锦筵开，连击三声画鼓催。\n红蜡烛移桃叶起，紫罗衫动柘枝来。\n带垂钿胯花腰重，帽转金铃雪面迴。\n看即曲终留不住，云飘雨送向阳台。",
        "dynasty": "唐",
        "collection_info": null
    },
    {
        "uuid": "a79e6974e6d9a77e15fb9de01e174484",
        "title": "急乐世辞",
        "author": "白居易",
        "content": "正抽碧线绣红罗，忽听黄莺敛翠蛾。\n秋思冬愁春怅望，大都不称意时多。",
        "dynasty": "唐",
        "collection_info": null
    },
    {
        "uuid": "77a41f941eebc6f29d26f16709539c95",
        "title": "天竺寺送坚上人归庐山",
        "author": "白居易",
        "content": "锡杖登高寺，香炉忆旧峰。\n偶来舟不繫，忽去鸟无踪。\n岂要留离偈，宁劳动别容。\n与师俱是梦，梦裏暂相逢。",
        "dynasty": "唐",
        "collection_info": null
    },
    {
        "uuid": "6736daf9aa1f1129e01a3a0ec5efd1e0",
        "title": "除官赴阙留赠微之",
        "author": "白居易",
        "content": "去年十月半，君来过浙东。\n今年五月尽，我发向关中。\n两乡默默心相别，一水盈盈路不通。\n从此津人应省事，寂寥无復递诗筒。",
        "dynasty": "唐",
        "collection_info": null
    },
    {
        "uuid": "846bfc74b51cec591bd176a928740f3e",
        "title": "留题郡斋",
        "author": "白居易",
        "content": "吟山歌水嘲风月，便是三年官满时。\n春为醉眠多闭閤，秋因晴望暂褰帷。\n更无一事移风俗，唯化州民解咏诗。",
        "dynasty": "唐",
        "collection_info": null
    },
    {
        "uuid": "1fdaded49def38ebbaf300897bc85488",
        "title": "别州民",
        "author": "白居易",
        "content": "耆老遮归路，壶浆满别筵。\n甘棠无一树，那得泪潸然。\n税重多贫户，农饥足旱田。\n唯留一湖水，与汝救凶年。",
        "dynasty": "唐",
        "collection_info": null
    },
    {
        "uuid": "0ed21385ed8421619da054ccb1bf3e42",
        "title": "留题天竺灵隐两寺",
        "author": "白居易",
        "content": "在郡六百日，入山十二回。\n宿因月桂落，醉为海榴开。\n黄纸除书到，青宫诏命催。\n僧徒多怅望，宾从亦裴回。\n寺闇烟埋竹，林香雨落梅。\n别桥怜白石，辞洞恋青苔。\n渐出松间路，犹飞马上桮。\n谁教冷泉水，送我下山来。",
        "dynasty": "唐",
        "collection_info": null
    },
    {
        "uuid": "72efc2d7e317f65eb1a61d8bcb7c7150",
        "title": "西湖留别",
        "author": "白居易",
        "content": "征途行色惨风烟，祖帐离声咽管弦。\n翠黛不须留五马，皇恩只许住三年。\n绿藤阴下铺歌席，红藕花中泊妓船。\n处处回头尽堪恋，就中难别是湖边。",
        "dynasty": "唐",
        "collection_info": null
    },
    {
        "uuid": "9c061ed8075608d2cc6b7ee960721765",
        "title": "重寄别微之",
        "author": "白居易",
        "content": "凭仗江波寄一辞，不须惆怅报微之。\n犹胜往岁峡中别，滟滪堆边招手时。",
        "dynasty": "唐",
        "collection_info": null
    },
    {
        "uuid": "43175ab9e19efdcdb97dfafec34ca49a",
        "title": "重题别东楼",
        "author": "白居易",
        "content": "东楼胜事我偏知，气象多随昏旦移。\n湖卷衣裳白重迭，山张屏障绿参差。\n海仙楼塔晴方出，江女笙箫夜始吹。\n春雨星攒寻蟹火，秋风霞飐弄涛旗。\n宴宜云髻新梳后，曲爱霓裳未拍时。\n太守三年嘲不尽，郡斋空作百篇诗。",
        "dynasty": "唐",
        "collection_info": null
    },
    {
        "uuid": "67bfc50ada9081fd98833d139e85e596",
        "title": "别周军事",
        "author": "白居易",
        "content": "主人头白官仍冷，去后怜君是底人。\n试谒会稽元相去，不妨相见却殷勤。",
        "dynasty": "唐",
        "collection_info": null
    },
    {
        "uuid": "968a1270586dbdee324bc1ddb47b6ae4",
        "title": "看常州柘枝赠贾使君",
        "author": "白居易",
        "content": "莫惜新衣舞柘枝，也从尘汚汗霑垂。\n料君即却归朝去，不见银泥衫故时。",
        "dynasty": "唐",
        "collection_info": null
    },
    {
        "uuid": "83b59a1b7af7650bada95421186ee62e",
        "title": "汴河路有感",
        "author": "白居易",
        "content": "三十年前路，孤舟重往还。\n绕身新眷属，举目旧乡关。\n事去唯留水，人非但见山。\n啼襟与愁鬓，此日两成斑。",
        "dynasty": "唐",
        "collection_info": null
    },
    {
        "uuid": "d2c18a89c474b9b0a070e9c16f5a15bb",
        "title": "埇桥旧业",
        "author": "白居易",
        "content": "别业埇城北，抛来二十春。\n改移新径路，变换旧村邻。\n有税田畴薄，无官弟侄贫。\n田园何用问，强半属他人。",
        "dynasty": "唐",
        "collection_info": null
    },
    {
        "uuid": "7248b9c4f1e693f69bcd6de50c513cc8",
        "title": "茅城驿",
        "author": "白居易",
        "content": "汴河无景思，秋日又凄凄。\n地薄桑麻瘦，村贫屋舍低。\n早苗多间草，浊水半和泥。\n最是萧条处，茅城驿向西。",
        "dynasty": "唐",
        "collection_info": null
    },
    {
        "uuid": "93e5566031bb1fb427f0acca1404f9b6",
        "title": "河阴夜泊忆微之",
        "author": "白居易",
        "content": "忆君我正泊行舟，望我君应上郡楼。\n万里月明同此夜，黄河东面海西头。",
        "dynasty": "唐",
        "collection_info": null
    },
    {
        "uuid": "1e74f0be9c7c73d44543b310f87996a2",
        "title": "杭州迴舫",
        "author": "白居易",
        "content": "自别钱塘山水后，不多饮酒懒吟诗。\n欲将此意凭迴棹，报与西湖风月知。",
        "dynasty": "唐",
        "collection_info": null
    },
    {
        "uuid": "6c607f47b3f5914030b8e69552d986ab",
        "title": "途中题山泉",
        "author": "白居易",
        "content": "决决涌岩穴，溅溅出洞门。\n向东应入海，从此不归源。\n似叶飘辞树，如云断别根。\n吾身亦如此，何日返乡园。",
        "dynasty": "唐",
        "collection_info": null
    },
    {
        "uuid": "fc3b47a064828e4afcf23c6766686139",
        "title": "欲到东洛得杨使君书因以此报",
        "author": "白居易",
        "content": "向公心切向财疎，淮上休官洛下居。\n三郡政能从独步，十年生计復何如。\n使君滩上久分手，别驾渡头先得书。\n且喜平安又相见，其余外事尽空虚。",
        "dynasty": "唐",
        "collection_info": null
    },
    {
        "uuid": "ea179fc0f8429cf4b620d699037ee61c",
        "title": "洛下寓居",
        "author": "白居易",
        "content": "秋馆清凉日，书因解闷看。\n夜窗幽独处，琴不为人弹。\n游宴慵多废，趋朝老渐难。\n禅僧教断酒，道士劝休官。\n渭曲庄犹在，钱唐俸尚残。\n如能便归去，亦不至饥寒。",
        "dynasty": "唐",
        "collection_info": null
    },
    {
        "uuid": "73dd8512f230ccd81dbecc0a9a90170a",
        "title": "味道",
        "author": "白居易",
        "content": "叩齿晨兴秋院静，焚香冥坐晚窗深。\n七篇真诰论仙事，一卷檀经说佛心。\n此日尽知前境妄，多生曾被外尘侵。\n自嫌习性犹残处，爱咏闲诗好听琴。",
        "dynasty": "唐",
        "collection_info": null
    },
    {
        "uuid": "18753058eebe2cc7986cd268cba21da1",
        "title": "好听琴",
        "author": "白居易",
        "content": "本性好丝桐，尘机闻即空。\n一声来耳裏，万事离心中。\n清畅堪销疾，恬和好养蒙。\n尤宜听三乐，安慰白头翁。",
        "dynasty": "唐",
        "collection_info": null
    },
    {
        "uuid": "2115698e3ad5f56ff2ac074f06305db1",
        "title": "爱咏诗",
        "author": "白居易",
        "content": "辞章讽咏成千首，心行归依向一乘。\n坐倚绳床闲自念，前生应是一诗僧。",
        "dynasty": "唐",
        "collection_info": null
    },
    {
        "uuid": "3a577abe3d93661e585e566ca737a324",
        "title": "酬皇甫庶子见寄",
        "author": "白居易",
        "content": "掌纶不称吾应笑，典郡无能我自知。\n别诏忽惊新命出，同寮偶与夙心期。\n春坊潇洒优闲地，秋鬓苍浪老大时。\n独占二疏应未可，龙楼见拟觅分司。",
        "dynasty": "唐",
        "collection_info": null
    },
    {
        "uuid": "9a4d8a695f2061ba54908e25a1e047c3",
        "title": "卧疾",
        "author": "白居易",
        "content": "闲官卧疾绝经过，居处萧条近洛河。\n水北水南秋月夜，管弦声少杵声多。",
        "dynasty": "唐",
        "collection_info": null
    },
    {
        "uuid": "57eb625ae6e9ba7897fb6e31d7d7a652",
        "title": "远师",
        "author": "白居易",
        "content": "东宫白庶子，南寺远禅师。\n何处遥相见，心无一事时。",
        "dynasty": "唐",
        "collection_info": null
    },
    {
        "uuid": "9557ac75bcc2e773c7885fafac0fdb03",
        "title": "问远师",
        "author": "白居易",
        "content": "荤羶停夜食，吟咏散秋怀。\n笑问东林老，诗应不破斋。",
        "dynasty": "唐",
        "collection_info": null
    },
    {
        "uuid": "534972f55d7d830e820afe87a7d09cd1",
        "title": "小院酒醒",
        "author": "白居易",
        "content": "酒醒闲独步，小院夜深凉。\n一领新秋簟，三间明月廊。\n未收残盏杓，初换热衣裳。\n好是幽眠处，松阴六尺床。",
        "dynasty": "唐",
        "collection_info": null
    },
    {
        "uuid": "fd49502221563133098f22d617a6113a",
        "title": "赠侯三郎中",
        "author": "白居易",
        "content": "老爱东都好寄身，足泉多竹少埃尘。\n年丰最喜唯贫客，秋冷先知是瘦人。\n幸有琴书堪作伴，苦无田宅可为邻。\n洛中纵未长居得，且与苏田游过春。",
        "dynasty": "唐",
        "collection_info": null
    },
    {
        "uuid": "673e20151af5d80d9bd451373fe4db38",
        "title": "求分司东都寄牛相公十韵",
        "author": "白居易",
        "content": "忽忽心如梦，星星鬓似丝。\n纵贫长有酒，虽老未抛诗。\n俭薄身都惯，疎顽性颇宜。\n饭麤飱亦饱，被暖起常迟。\n万里归何得，三年伴是谁。\n华亭鹤不去，天竺石相随。\n王尹贳将马，田家卖与池。\n开门闲坐日，遶水独行时。\n懒慢交游许，衰羸相府知。\n官寮幸无事，可惜不分司。",
        "dynasty": "唐",
        "collection_info": null
    },
    {
        "uuid": "baf8ac0b7028f223678866c7c7c185e9",
        "title": "酬杨八",
        "author": "白居易",
        "content": "君以旷怀宜静境，我因蹇步称闲官。\n闭门足病非高士，劳作云心鹤眼看。",
        "dynasty": "唐",
        "collection_info": null
    },
    {
        "uuid": "c7fadcc248305fdb249799abe3de41c2",
        "title": "履道新居二十韵",
        "author": "白居易",
        "content": "履道坊西角，官河曲北头。\n林园四邻好，风景一家秋。\n门闭深沈树，池通浅沮沟。\n拔青松直上，铺碧水平流。\n篱菊黄金合，窗筠绿玉稠。\n疑连紫阳洞，似到白苹洲。\n僧至多同宿，宾来輙少留。\n岂无诗引兴，兼有酒销忧。\n移榻临平岸，携茶上小舟。\n果穿闻鸟啄，萍破见鱼游。\n地与尘相远，人将境共幽。\n泛潭菱点镜，沈浦月生钩。\n厨晓烟孤起，庭寒雨半收。\n老饥初爱粥，瘦冷早披裘。\n洛下招新隐，秦中忘旧游。\n辞章留凤閤，班籍寄龙楼。\n病惬官曹静，闲惭俸禄忧。\n琴书中有得，衣食外何求。\n济世才无取，谋身智不周。\n应须共心语，万事一时休。",
        "dynasty": "唐",
        "collection_info": null
    },
    {
        "uuid": "02d10b320de24be371fa210eb8c708cc",
        "title": "九日思杭州旧游寄周判官及诸客",
        "author": "白居易",
        "content": "忽忆郡南山顶上，昔时同醉是今辰。\n笙歌委曲声延耳，金翠动摇光照身。\n风景不随宫相去，欢娱应逐使君新。\n江山宾客皆如旧，唯是当筵换主人。",
        "dynasty": "唐",
        "collection_info": null
    },
    {
        "uuid": "c1c7aad9fb4642f5314a47f7553f7029",
        "title": "秋晚",
        "author": "白居易",
        "content": "烟景澹蒙蒙，池边微有风。\n觉寒蛬近壁，知瞑鹤归笼。\n长貌随年改，衰情与物同。\n夜来霜厚薄，梨叶半低红。",
        "dynasty": "唐",
        "collection_info": null
    },
    {
        "uuid": "ea4689406bfb3819494e8ef912dfc318",
        "title": "分司",
        "author": "白居易",
        "content": "散秩留司殊有味，最宜病拙不才身。\n行香拜表为公事，碧洛青嵩当主人。\n已出闲游多到夜，却归慵卧又经旬。\n钱唐五马留三匹，还拟骑游搅扰春。",
        "dynasty": "唐",
        "collection_info": null
    },
    {
        "uuid": "884ec434ad20781c5c56e719f79bd02c",
        "title": "河南王尹初到以诗代书先问之",
        "author": "白居易",
        "content": "别来王阁老，三岁似须臾。\n鬓上斑多少，桮前兴有无。\n官从分紧慢，情莫问荣枯。\n许入朱门否，篮舆一病夫。",
        "dynasty": "唐",
        "collection_info": null
    },
    {
        "uuid": "609a9a9c69a73e3fa9b3f96c4c40e7fd",
        "title": "池西亭",
        "author": "白居易",
        "content": "朱栏映晚树，金魄落秋池。\n还似钱唐夜，西楼月出时。",
        "dynasty": "唐",
        "collection_info": null
    },
    {
        "uuid": "5d796b8fcb70ca0f2682e2b3f8df29b7",
        "title": "临池闲卧",
        "author": "白居易",
        "content": "小竹围庭匝，平池与砌连。\n闲多临水坐，老爱向阳眠。\n营役抛身外，幽奇送枕前。\n谁家卧床脚，解繫钓鱼船。",
        "dynasty": "唐",
        "collection_info": null
    },
    {
        "uuid": "6228cb013ea87678be7ab4022b1ea0c6",
        "title": "吾庐",
        "author": "白居易",
        "content": "吾庐不独贮妻儿，自觉年侵身力衰。\n眼下营求容足地，心中准拟挂冠时。\n新昌小院松当户，履道幽居竹遶池。\n莫道两都空有宅，林泉风月是家资。",
        "dynasty": "唐",
        "collection_info": null
    },
    {
        "uuid": "644ca2a878c4c634464afe1c98b1db32",
        "title": "题新居寄宣州崔相公",
        "author": "白居易",
        "content": "门庭有水巷无尘，好称闲官作主人。\n冷似雀罗虽少客，宽于蜗舍足容身。\n疎通竹径将迎月，扫掠莎台欲待春。\n济世料君归未得，南园北曲谩为邻。",
        "dynasty": "唐",
        "collection_info": null
    },
    {
        "uuid": "d8f6f7966b03ebca8a053c7b386ab66e",
        "title": "忆杭州梅花因叙旧游寄萧协律",
        "author": "白居易",
        "content": "三年闲闷在余杭，曾为梅花醉几场。\n伍相庙边繁似雪，孤山园裏丽如妆。\n蹋随游骑心长惜，折赠佳人手亦香。\n赏自初开直至落，欢因小饮便成狂。\n薛刘相次埋新壠，沈谢双飞出故乡。\n歌伴酒徒零散尽，唯残头白老萧郎。",
        "dynasty": "唐",
        "collection_info": null
    },
    {
        "uuid": "99a282e505f343d586ce4eb50e337b66",
        "title": "病中辱张常侍题集贤院诗因以继和",
        "author": "白居易",
        "content": "天禄阁门开，甘泉侍从回。\n图书皆帝籍，寮友尽仙才。\n骑省通中掖，龙楼隔上台。\n犹怜病宫相，诗寄洛阳来。",
        "dynasty": "唐",
        "collection_info": null
    },
    {
        "uuid": "35f41fb2dbcff9cb11f46c830e739926",
        "title": "早春晚归",
        "author": "白居易",
        "content": "晚归骑马过天津，沙白桥红返照新。\n草色连延多隙地，鼓声闲缓少忙人。\n还如南国饶沟水，不似西京足路尘。\n金谷风光依旧在，无人管领石家春。",
        "dynasty": "唐",
        "collection_info": null
    },
    {
        "uuid": "3eb4707404a2a25273645e029cb5e8f6",
        "title": "赠杨使君",
        "author": "白居易",
        "content": "曾嗟放逐同巴峡，且喜归还会洛阳。\n时命到来须作用，功名未立莫思量。\n银衔叱拨欺风雪，金屑琵琶费酒浆。\n更待城东桃李发，共君沈醉两三场。",
        "dynasty": "唐",
        "collection_info": null
    },
    {
        "uuid": "2a6d6df2ff52892a70cb9b531e1f04ea",
        "title": "赠皇甫庶子",
        "author": "白居易",
        "content": "何因散地共徘徊，人道君才我不才。\n骑少马蹄生易蹶，用稀印鏁涩难开。\n妻知年老添衣絮，婢报天寒拨酒醅。\n更媿小胥咨拜表，单衫衝雪夜深来。",
        "dynasty": "唐",
        "collection_info": null
    },
    {
        "uuid": "88abadf6a7b2328b947e976b98016f8d",
        "title": "池上竹下作",
        "author": "白居易",
        "content": "穿篱遶舍碧逶迤，十畮闲居半是池。\n食饱窗间新睡后，脚轻林下独行时。\n水能性淡为吾友，竹解心虚即我师。\n何必悠悠人世上，劳心费目觅亲知。",
        "dynasty": "唐",
        "collection_info": null
    },
    {
        "uuid": "159d1a22d23c7833efdf0cce21e56667",
        "title": "闲出觅春戏赠诸郎官",
        "author": "白居易",
        "content": "年来数出觅风光，亦不全闲亦不忙。\n放鞚体安骑稳马，隔袍身暖照晴阳。\n迎春日日添诗思，送老时时放酒狂。\n除却髭鬚白一色，其余未伏少年郎。",
        "dynasty": "唐",
        "collection_info": null
    },
    {
        "uuid": "d9296cae4215ef219a45349e8c24f872",
        "title": "别春炉",
        "author": "白居易",
        "content": "暖阁春初入，温炉兴稍阑。\n晚风犹冷在，夜火且留看。\n独宿相依久，多情欲别难。\n谁能共天语，长遣四时寒。",
        "dynasty": "唐",
        "collection_info": null
    },
    {
        "uuid": "949a578b0fef66a2b729abbbcf4ba349",
        "title": "泛小䑳二首 一",
        "author": "白居易",
        "content": "水一塘，䑳一隻。\n䑳头漾漾知风起，䑳背萧萧闻雨滴。\n醉卧船中欲醒时，忽疑身是江南客。",
        "dynasty": "唐",
        "collection_info": null
    },
    {
        "uuid": "4c559022380741672019fc66441e0c9e",
        "title": "泛小䑳二首 二",
        "author": "白居易",
        "content": "船缓进，水平流。\n一茎竹篙剔船尾，两幅青幕覆船头。\n亚竹乱藤多照岸，如从凤口向湖州。",
        "dynasty": "唐",
        "collection_info": null
    },
    {
        "uuid": "458376aae2581dfb36c443c9ccaf9a55",
        "title": "梦行简",
        "author": "白居易",
        "content": "天气妍和水色鲜，闲吟独步小桥边。\n池塘草绿无佳句，虚卧春窗梦阿怜。",
        "dynasty": "唐",
        "collection_info": null
    },
    {
        "uuid": "baae83270fc80441ef5094cbdaa02204",
        "title": "题新居呈王尹兼简府中三掾",
        "author": "白居易",
        "content": "弊宅须重葺，贫家乏羡财。\n桥凭川守造，树倩府僚栽。\n朱板新犹湿，红英暖渐开。\n仍期更携酒，倚槛看花来。",
        "dynasty": "唐",
        "collection_info": null
    },
    {
        "uuid": "961631cb8df5a13b946501b05d18c3ed",
        "title": "云和",
        "author": "白居易",
        "content": "非琴非瑟亦非筝，拨柱推弦调未成。\n欲散白头千万恨，只消红袖两三声。",
        "dynasty": "唐",
        "collection_info": null
    },
    {
        "uuid": "2e2f4998253b63a55a1b7288428aa72e",
        "title": "春老",
        "author": "白居易",
        "content": "欲随年少强游春，自觉风光不属身。\n歌舞屏风花障上，几时曾画白头人。",
        "dynasty": "唐",
        "collection_info": null
    },
    {
        "uuid": "ead826704ae1b407417717569dc54ac7",
        "title": "春雪过皇甫家",
        "author": "白居易",
        "content": "晚来篮轝雪中回，喜遇君家门正开。\n唯要主人青眼待，琴诗谈笑自将来。",
        "dynasty": "唐",
        "collection_info": null
    },
    {
        "uuid": "dd303fae041066128519d232e3b5399e",
        "title": "崔侍御以孩子三日示其所生诗见示因以二绝句和之 一",
        "author": "白居易",
        "content": "洞房门上挂桑弧，香水盆中浴凤雏。\n还似初生三日魄，嫦娥满月即成珠。",
        "dynasty": "唐",
        "collection_info": null
    },
    {
        "uuid": "88ba739f89e1a41bc089d01ce8aabb8f",
        "title": "崔侍御以孩子三日示其所生诗见示因以二绝句和之 二",
        "author": "白居易",
        "content": "爱惜肯将同宝玉，喜欢应胜得王侯。\n弄璋诗句多才思，愁杀无儿老邓攸。",
        "dynasty": "唐",
        "collection_info": null
    },
    {
        "uuid": "c8c8812fffedb5aa0666cde2d5829fe5",
        "title": "与皇甫庶子同游城东",
        "author": "白居易",
        "content": "闲游何必多徒侣，相劝时时举一桮。\n博望苑中无职役，建春门外足池台。\n绿油剪叶蒲新长，红蜡黏枝杏欲开。\n白马朱衣两宫相，可怜天气出城来。",
        "dynasty": "唐",
        "collection_info": null
    },
    {
        "uuid": "9d2fbc7c27e2280703048c939e235167",
        "title": "洛城东花下作",
        "author": "白居易",
        "content": "记得旧诗章，花多数洛阳及逢枝似雪，已是鬓成霜。\n向后光阴促，从前事意忙。\n无因重年少，何计驻时芳。\n欲送愁离面，须倾酒入肠。\n白头无藉在，醉倒亦何妨。",
        "dynasty": "唐",
        "collection_info": null
    },
    {
        "uuid": "5771493fe4f0d638d2ed45aa9c103995",
        "title": "晚春寄微之幷崔湖州",
        "author": "白居易",
        "content": "洛阳陌上少交亲，履道城边欲暮春。\n崔在吴兴元在越，出门骑马觅何人。",
        "dynasty": "唐",
        "collection_info": null
    },
    {
        "uuid": "d2c6b79cf8faf5cc5e1b1efe61f41241",
        "title": "城东闲行因题尉迟司业水阁",
        "author": "白居易",
        "content": "闲遶洛阳城，无人知姓名。\n病乘篮轝出，老着茜衫行。\n处处花相引，时时酒一倾。\n借君溪阁上，醉咏两三声。",
        "dynasty": "唐",
        "collection_info": null
    },
    {
        "uuid": "7a4c61c90a523d9fca00a96f2d018ebb",
        "title": "寄皇甫七",
        "author": "白居易",
        "content": "孟夏爱吾庐，陶潜语不虚。\n花樽飘落酒，风案展开书。\n邻女偷新果，家僮漉小鱼。\n不知皇甫七，池上兴何如。",
        "dynasty": "唐",
        "collection_info": null
    },
    {
        "uuid": "0cffbcfebd04cba840663f7ec1300e9f",
        "title": "访皇甫七",
        "author": "白居易",
        "content": "上马行数里，逢花倾一桮。\n更无停泊处，还是觅君来。",
        "dynasty": "唐",
        "collection_info": null
    },
    {
        "uuid": "e233d33fb39b60cfb34404013e66099a",
        "title": "除苏州刺史别洛城东花",
        "author": "白居易",
        "content": "乱雪千花落，新丝两鬓生。\n老除吴郡守，春别洛阳城。\n江上今重去，城东更一行。\n别花何用伴，劝酒有残莺。",
        "dynasty": "唐",
        "collection_info": null
    },
    {
        "uuid": "a20eda62b7a3d37e445d3ce4cb5e95c5",
        "title": "奉和汴州令狐令公二十二韵",
        "author": "白居易",
        "content": "客有东征者，夷门一落帆。\n二年方得到，五日未为淹。\n在浚旌重葺，游梁馆更添。\n心因好善乐，貌为礼贤谦。\n俗阜知敦劝，民安见察廉。\n仁风扇道路，阴雨膏闾阎。\n文律操将柄，兵机钓得钤。\n碧幢油叶叶，红斾火襜襜。\n景象春加丽，威容晓助严。\n枪森赤豹尾，纛咤黑龙髯。\n门静尘初敛，城昏日半衔。\n选幽开后院，占胜坐前檐。\n平展丝头毯，高褰锦额帘。\n雷搥柘枝鼓，雪摆胡腾衫。\n髮滑歌钗坠，妆光舞汗霑。\n回灯花簇簇，过酒玉纤纤。\n馔盛盘心殢，醅浓盏底黏。\n陆珍熊掌烂，海味蟹螯咸。\n福履千夫祝，形仪四座瞻。\n羊公长在岘，傅说莫归岩。\n眷爱人人遍，风情事事兼。\n犹嫌客不醉，同赋夜厌厌。",
        "dynasty": "唐",
        "collection_info": null
    },
    {
        "uuid": "67020926aeb5b75cf2f5daa754487f60",
        "title": "船夜援琴",
        "author": "白居易",
        "content": "鸟栖鱼不动，月照夜江深。\n身外都无事，舟中只有琴。\n七弦为益友，两耳是知音。\n心静即声淡，其间无古今。",
        "dynasty": "唐",
        "collection_info": null
    },
    {
        "uuid": "8250f1646e6229c54ebcfead7a99442b",
        "title": "荅刘和州禹锡",
        "author": "白居易",
        "content": "换印虽频命未通，历阳湖上又秋风。\n不教才展休明代，为罚诗争造化功。\n我亦思归田舍下，君应厌卧郡斋中。\n好相收拾为闲伴，年齿官班约略同。",
        "dynasty": "唐",
        "collection_info": null
    },
    {
        "uuid": "277aec88f3925057104a55dd7ae283a8",
        "title": "渡淮",
        "author": "白居易",
        "content": "淮水东南阔，无风渡亦难。\n孤烟生乍直，远树望多圆。\n春浪棹声急，夕阳帆影残。\n清流宜映月，今夜重吟看。",
        "dynasty": "唐",
        "collection_info": null
    },
    {
        "uuid": "c15989e703d4ea94fc331a2de385490d",
        "title": "赴苏州至常州荅贾舍人",
        "author": "白居易",
        "content": "杭城隔岁转苏台，还拥前时五马回。\n厌见簿书先眼合，喜逢桮酒暂眉开。\n未酬恩宠年空去，欲立功名命不来。\n一别承明三领郡，甘从人道是粗才。",
        "dynasty": "唐",
        "collection_info": null
    },
    {
        "uuid": "f567829aa42346c54144a1ffd9b86f16",
        "title": "去岁罢杭州今春领吴郡惭无善政聊写鄙怀兼寄三相公",
        "author": "白居易",
        "content": "为问三丞相，如何秉国钧。\n那将最剧郡，付与苦慵人。\n岂有吟诗客，堪为持节臣。\n不才空饱暖，无惠及饥贫。\n昨卧南城月，今行北境春。\n铅刀磨欲尽，银印换何频。\n杭老遮车辙，吴童扫路尘。\n虚迎復虚送，惭见两州民。",
        "dynasty": "唐",
        "collection_info": null
    },
    {
        "uuid": "45add89e0715a74f2fac6718ab372dd4",
        "title": "宣武令狐相公以诗寄赠传播吴中聊奉短草用申酬谢",
        "author": "白居易",
        "content": "新诗传咏忽纷纷，楚老吴娃耳徧闻。\n尽解呼为好才子，不知官是上将军。\n辞人命薄多无位，战将功高少有文。\n谢朓篇章韩信钺，一生双得不如君。",
        "dynasty": "唐",
        "collection_info": null
    },
    {
        "uuid": "dbdd4494653c1789f4c024de06035fc5",
        "title": "自咏",
        "author": "白居易",
        "content": "形容瘦薄诗情苦，岂是人间有相人。\n只合一生眠白屋，何因三度拥朱轮。\n金章未佩虽非贵，银榼常携亦不贫。\n唯是无儿头早白，被天磨折恰平均。",
        "dynasty": "唐",
        "collection_info": null
    },
    {
        "uuid": "0b1dfaf9fb861c144b9523320e2ffe7a",
        "title": "吟前篇因寄微之",
        "author": "白居易",
        "content": "君颜贵茂不清羸，君句雄华不苦悲。\n何事遣君还似我，髭鬚早白亦无儿。",
        "dynasty": "唐",
        "collection_info": null
    },
    {
        "uuid": "593714d074847c8bc758a7cfff194658",
        "title": "紫薇花",
        "author": "白居易",
        "content": "紫薇花对紫微翁，名目虽同貌不同。\n独占芳菲当夏景，不将颜色託春风。\n浔阳官舍双高树，兴善僧庭一大丛。\n何似苏州安置处，花堂栏下月明中。",
        "dynasty": "唐",
        "collection_info": null
    },
    {
        "uuid": "9df556f08510a89672b1553aabb4f048",
        "title": "自到郡斋仅经旬日方专公务未及宴游偷闲走笔题二十四韵兼寄常州贾舍人湖州崔郎中仍呈吴中诸客",
        "author": "白居易",
        "content": "渭北离乡客，江南守土臣。\n涉途初改月，入境已经旬。\n甲郡标天下，环封极海滨。\n版图十万户，兵籍五千人。\n自顾才能少，何堪宠命频。\n冒荣惭印绶，虚奖负丝纶。\n候病须通脉，防流要塞津。\n救烦无若静，补拙莫如勤。\n削使科条简，摊令赋役均。\n以兹为报効，安敢不躬亲。\n襦袴提于手，韦弦佩在绅。\n敢辞称俗吏，且愿活疲民。\n常未征黄霸，湖犹借寇恂。\n媿无铛脚政，徒忝犬牙邻。\n制诰夸黄绢，诗篇占白苹。\n铜符抛不得，琼树见无因。\n警寐钟传夜，催衙鼓报晨。\n唯知对胥吏，未暇接亲宾。\n色变云迎夏，声残鸟过春。\n麦风非逐扇，梅[雨]异随轮。\n武寺山如故，王楼月自新。\n池塘闲长草，丝竹废生尘。\n暑遣烧神酎，晴教晒舞茵。\n待还公事了，亦拟乐吾身。",
        "dynasty": "唐",
        "collection_info": null
    },
    {
        "uuid": "585ef114106abaa43ec6c8a5e6d1ea97",
        "title": "题笼鹤",
        "author": "白居易",
        "content": "经旬不饮酒，踰月未闻歌。\n岂是风情少，其如尘事多。\n虎丘惭客问，娃馆妬人过。\n莫笑笼中鹤，相看去几何。",
        "dynasty": "唐",
        "collection_info": null
    },
    {
        "uuid": "5c1c650657cee26bae7c43c06126f8ae",
        "title": "荅客问杭州",
        "author": "白居易",
        "content": "为我踟蹰停酒盏，与君约略说杭州。\n山名天竺堆青黛，湖号钱唐泻绿油。\n大屋檐多装鴈齿，小航船亦画龙头。\n所嗟水路无三百，官繫何因得再游。",
        "dynasty": "唐",
        "collection_info": null
    },
    {
        "uuid": "6790efe1052f2e5a8cb140d11e84a6f8",
        "title": "登阊门闲望",
        "author": "白居易",
        "content": "阊门四望郁苍苍，始觉州雄土俗强。\n十万夫家供课税，五千子弟守封疆。\n阖闾城碧铺秋草，乌鹊桥红带夕阳。\n处处楼前飘管吹，家家门外泊舟航。\n云埋虎寺山藏色，月耀娃宫水放光。\n曾赏钱唐嫌茂苑，今来未敢苦夸张。",
        "dynasty": "唐",
        "collection_info": null
    },
    {
        "uuid": "0fb89e867bcce814eb49b9ee00a9fe9f",
        "title": "代诸妓赠送周判官",
        "author": "白居易",
        "content": "妓筵今夜别姑苏，客棹明朝向镜湖。\n莫泛扁舟寻范蠡，且随五马觅罗敷。\n兰亭月破能迴否，娃馆秋凉却到无。\n好与使君为老伴，归来休染白髭鬚。",
        "dynasty": "唐",
        "collection_info": null
    },
    {
        "uuid": "95977d055edb17c16cfb251231e29cf5",
        "title": "秋寄微之十二韵",
        "author": "白居易",
        "content": "娃馆松江北，稽城浙水东。\n屈君为长吏，伴我作衰翁。\n旌斾知非远，烟云望不通。\n忙多对酒榼，兴少阅诗筒。\n淡白秋来日，疎凉雨后风。\n余霞数片绮，新月一张弓。\n影满衰桐树，香凋晚蕙丛。\n饥啼春谷鸟，寒怨络丝虫。\n览镜头虽白，听歌耳未聋。\n老愁从此遣，醉笑与谁同。\n清旦方堆案，黄昏始退公。\n可怜朝暮景，销在两衙中。",
        "dynasty": "唐",
        "collection_info": null
    },
    {
        "uuid": "39f8e7263ffa47a82d085624f8423dd2",
        "title": "池上早秋",
        "author": "白居易",
        "content": "荷芰绿参差，新秋水满池。\n早凉生北槛，残照下东篱。\n露饱蝉声懒，风干柳意衰。\n过潘二十岁，何必更愁悲。",
        "dynasty": "唐",
        "collection_info": null
    },
    {
        "uuid": "86fb24306ea700bd41da05f1d4f048a8",
        "title": "郡西亭偶咏",
        "author": "白居易",
        "content": "常爱西亭面北林，公私尘事不能侵。\n共闲作伴无如鹤，与老相宜只有琴。\n莫遣是非分作界，须教吏隐合为心。\n可怜此道人皆见，但要修行功用深。",
        "dynasty": "唐",
        "collection_info": null
    },
    {
        "uuid": "79de6a77d54fc5c7e408ac8139a0a289",
        "title": "故衫",
        "author": "白居易",
        "content": "闇淡绯衫称老身，半披半曳出朱门。\n袖中吴郡新诗本，襟上杭州旧酒痕。\n残色过梅看向尽，故香因洗嗅犹存。\n曾经烂熳三年着，欲弃空箱似少恩。",
        "dynasty": "唐",
        "collection_info": null
    },
    {
        "uuid": "dc0398468259e114924e19f650973fce",
        "title": "郡中夜听李山人弹三乐",
        "author": "白居易",
        "content": "风琴秋拂匣，月户夜开关。\n荣启先生乐，姑苏太守闲。\n传声千古后，得意一时间。\n却怪钟期耳，唯听水与山。",
        "dynasty": "唐",
        "collection_info": null
    },
    {
        "uuid": "a0e3e54c3eb32f50b6caca72ac37dc7b",
        "title": "东城桂三首 一",
        "author": "白居易",
        "content": "子堕本从天竺寺，根盘今在阖闾城。\n当时应逐南风落，落向人间取次生。",
        "dynasty": "唐",
        "collection_info": null
    },
    {
        "uuid": "00e3fb193e1642607c7031c2fc84c027",
        "title": "东城桂三首 二",
        "author": "白居易",
        "content": "霜雪压多虽不死，荆榛长疾欲相埋。\n长忧落在樵人手，卖作苏州一束柴。",
        "dynasty": "唐",
        "collection_info": null
    },
    {
        "uuid": "b0cc019c32cea8b06aa98bcdee0ff221",
        "title": "东城桂三首 三",
        "author": "白居易",
        "content": "遥知天上桂花孤，试问嫦娥更要无。",
        "dynasty": "唐",
        "collection_info": null
    },
    {
        "uuid": "de7c585e28706158ec5b8189026e8004",
        "title": "闻行简恩赐章服喜成长句寄之",
        "author": "白居易",
        "content": "吾年五十加朝散，尔亦今年赐服章。\n齿髮恰同知命岁，官衔俱是客曹郎。\n荣传锦帐花联萼，彩动绫袍鴈趂行。\n大抵着绯宜老大，莫嫌秋鬓数茎霜。",
        "dynasty": "唐",
        "collection_info": null
    },
    {
        "uuid": "1dfe05b1f298aba412b7589ce9eb23fb",
        "title": "唤笙歌",
        "author": "白居易",
        "content": "露坠萎花槿，风吹败叶荷。\n老心欢乐少，秋眼感伤多。\n芳岁今如此，衰翁可奈何。\n犹应不如醉，试遣唤笙歌。",
        "dynasty": "唐",
        "collection_info": null
    },
    {
        "uuid": "a13bd0a3a0d7cc2ff79b48ef98e3f5ea",
        "title": "对酒吟",
        "author": "白居易",
        "content": "一抛学士笔，三佩使君符。\n未换银青绶，唯添雪白鬚。\n公门衙退掩，妓席客来铺。\n履舃从相近，讴吟任所须。\n金衔嘶五马，钿带舞双姝。\n不得当年有，犹胜到老无。\n合声歌汉月，齐手拍吴歈。\n今夜还先醉，应烦红袖扶。",
        "dynasty": "唐",
        "collection_info": null
    },
    {
        "uuid": "ddf74c189dc752fb8a057c74f24838aa",
        "title": "偶饮",
        "author": "白居易",
        "content": "三盏醺醺四体融，妓亭檐下夕阳中。\n千声方响敲相续，一曲[云]和戛未终。\n今日心情如往日，秋风气味似春风。\n唯憎小吏樽前报，道去衙时水五筒。",
        "dynasty": "唐",
        "collection_info": null
    },
    {
        "uuid": "50af6de841930787de49f392ccbd89ee",
        "title": "早发赴洞庭舟中作",
        "author": "白居易",
        "content": "阊门曙色欲苍苍，星月高低宿水光。\n棹举影摇灯烛动，舟移声拽管弦长。\n渐看海树红生日，遥见包山白带霜。\n出郭已行十五里，唯消一曲慢霓裳。",
        "dynasty": "唐",
        "collection_info": null
    },
    {
        "uuid": "1f4cbf533ce9ee27e93139ccab4d145f",
        "title": "宿湖中",
        "author": "白居易",
        "content": "水天向晚碧沉沉，树影霞光重迭深。\n浸月冷波千顷练，苞霜新橘万株金。\n幸无案牍何妨醉，纵有笙歌不废吟。\n十隻画船何处宿，洞庭山脚太湖心。",
        "dynasty": "唐",
        "collection_info": null
    },
    {
        "uuid": "1a77beed99d6187d0f25ab278fb51263",
        "title": "拣贡橘书情",
        "author": "白居易",
        "content": "洞庭贡橘拣宜精，太守勤王请自行。\n珠颗形容随日长，琼浆气味得霜成。\n登山敢惜驽骀力，望阙难伸蝼蚁情。\n疎贱无由亲跪献，愿凭朱实表丹诚。",
        "dynasty": "唐",
        "collection_info": null
    },
    {
        "uuid": "623dc7180bb691c0f18b1f10d02ea425",
        "title": "夜泛阳坞入明月湾即事寄崔湖州",
        "author": "白居易",
        "content": "湖山处处好淹留，最爱东湾北坞头。\n掩映橘林千点火，泓澄潭水一盆油。\n龙头画舸衔明月，鹊脚红旗蘸碧流。\n为报茶山崔太守，与君各是一家游。",
        "dynasty": "唐",
        "collection_info": null
    },
    {
        "uuid": "fd078f4d5953aa59fe93cda318d2cae6",
        "title": "泛太湖书事寄微之",
        "author": "白居易",
        "content": "烟渚云帆处处通，飘然舟似入虚空。\n玉桮浅酌巡初匝，金管徐吹曲未终。\n黄夹缬林寒有叶，碧琉璃水净无风。\n避旗飞鹭翩翻白，惊鼓跳鱼拨剌红。\n涧雪压多松偃蹇，岩泉滴久石玲珑。\n书为故事留湖上，吟作新诗寄浙东。\n军府威容从道盛，江山气色定知同。\n报君一事君应羡，五宿澄波皓月中。",
        "dynasty": "唐",
        "collection_info": null
    }
]