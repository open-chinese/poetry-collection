[
    {
        "uuid": "4871ee82268601eb5a5db515f97432c9",
        "title": "再过溧阳县见李侍御二首  其一",
        "author": "项安世",
        "content": "中朝文字家，独嘆仁公门。\n时时落人间，欬唾如云奔。\n岁月坐成晚，今为隣里尊。\n向来崔魏徒，十九归邱原。\n宛在水中央，灵光兀孤蹲。\n庭空鸟雀入，日晏烟尘昏。\n我来重太息，心事与谁论。\n丈人笑谢客，久矣欲忘言。",
        "dynasty": "宋",
        "collection_info": null
    },
    {
        "uuid": "ee05b4ae2477f30cec8c5c9b12f5dab0",
        "title": "再过溧阳县见李侍御二首  其二",
        "author": "项安世",
        "content": "忆昔儿子时，仁公两朱轓。\n吟篇与醉墨，零落遍湘沅。\n少长听鸣驺，清霜粲华轩。\n风流故多奇，欲说非一言。\n但闻天下士，扰扰向龙门。\n岂知千丈髮，着此三家村。\n周余乔木尽，始见邯郸孙。\n兹行亦奇伟，可以诧仍昆。",
        "dynasty": "宋",
        "collection_info": null
    },
    {
        "uuid": "c183f648cc80b605723cba380c2895bd",
        "title": "后樊",
        "author": "项安世",
        "content": "后樊百君子，相对两玉人。\n酴醾三月暮，篠簜四时春。\n俱怀冰雪姿，不竞桃李辰。\n何以树之背，恐受俗子尘。",
        "dynasty": "宋",
        "collection_info": null
    },
    {
        "uuid": "a7e4714699eef2e8566734c53877c46c",
        "title": "二十二日步上方广寺观莲华峰云气异甚",
        "author": "项安世",
        "content": "晓发名溪庄，午饭马迹库。\n下车着芒鞋，扶杖陟冈路。\n碾槽深侧足，石磴高举步。\n初登黄茅岭，稍入青箬雾。\n苔深洒綦偪，露重湿袍袴。\n水声浩呼涌，山气汩驰骛。\n傍倾眩欲落，上滑危屡仆。\n寻幽不惮险，已倦宁得住。\n荒程迷远近，杂径恶叉互。\n喜经茶园头，渐见莲岳处。\n喘汗扇方干，惊魂招始驻。\n引领烦山僧，鞺鞳开阁户。\n尖峯岌前陈，鸣水横下注。\n浮岚出奇巧，顷刻纷异趣。\n憧憧行市人，枭枭上烟炷。\n浓敷步障青，淡抹轻纨素。\n昏然俱晦冥，粲若忽陈露。\n穿窗来有情，扫迹去如怒。\n旋观不忍舍，留宿当至暮。\n谁传西岭书，赠我碧云句。\n云当上封顶，共看扶桑树。\n弃置且行行，妙高台上去。",
        "dynasty": "宋",
        "collection_info": null
    },
    {
        "uuid": "12d1a4ff9ed87e174c5c64ff6dd5b64f",
        "title": "高台寺",
        "author": "项安世",
        "content": "高台夫如何，山后此为最。\n手摩白云顶，足蹑飞鸟背。\n我从樟树来，上上八十里。\n向来所历峯，下视皆积块。\n空中闻夜雨，声若万马溃。\n却问山前人，天晴正收刈。",
        "dynasty": "宋",
        "collection_info": null
    },
    {
        "uuid": "01a3970710db594d36fbac35d1a0e175",
        "title": "福岩寺",
        "author": "项安世",
        "content": "三日行东山，今朝度西岭。\n山前福岩寺，高下得要领。\n下通赤帝庙，上彻祝融顶。\n回环生气势，开闢见光景。\n湘江献五曲，岳市陈万井。\n青林间香稻，一一辨疆顷。\n颇怜东山隘，对此意方逞。\n居高能尽下，熟玩令人省。",
        "dynasty": "宋",
        "collection_info": null
    },
    {
        "uuid": "4b4ab9be00544708b5af22f531fb867f",
        "title": "六日坐法华寺东廊揽秀亭",
        "author": "项安世",
        "content": "西亭有名字，未若东亭宽。\n东亭揽秀者，一目万峯峦。\n云兴势浩浩，海立波漫漫。\n左见桂阳路，右见舂陵滩。\n入山恨不早，行路良独难。\n晚来无頼处，渺渺送归翰。",
        "dynasty": "宋",
        "collection_info": null
    },
    {
        "uuid": "4d1e5bb55abbdbc4a8bf2238fc25d62d",
        "title": "跋罗商卿守黑铭",
        "author": "项安世",
        "content": "大江从西来，傲岸有矜色。\n日与峡争雄，百战无虚刻。\n行逢天阔处，漭沆四无壁。\n始知向来事，何啻蜗两国。\n泯然从此逝，到海不逢敌。\n居平吾语子，无与世为的。\n我高人肯下，己胜谁甘北。\n孰谓饶人痴，未闻开殿击。\n吾非若溪水，宁与世争皙。\n卿言皆好好，吾见甘棫棫。\n老子邑中黔，诸公天下白。\n加我任纁缁，推渠作圭璧。\n君看千载下，人数孟之侧。\n当时争功人，枉被蝼蚁食。\n之子真吾徒，敏捷流辈百。\n昔我惟子忧，教子孔氏克。\n隔宿不见之，已作老聃黑。\n快哉吾阿蒙，非復吴下客。\n瞥然见鞭影，千里纔一息。\n酌酒可贺我，正传今有嫡。",
        "dynasty": "宋",
        "collection_info": null
    },
    {
        "uuid": "6b18326f50e39eebc58ef20d684072f4",
        "title": "次韵赵领示先世石刻十四韵",
        "author": "项安世",
        "content": "天葩富奇芬，龙种多异姿。\n歆向妙经术，白贺工文词。\n飘飘翰墨间，耿耿名字垂。\n哀哉赵延康，忠义反见疵。\n文工俗易爱，节苦人谁知。\n洪涛覆干坤，赤手当路歧。\n剖心奉鹓雏，血面攘魖夔。\n至今陈宋间，凛凛英气遗。\n飘零见诸孙，髣髴瞻旧仪。\n手泽皦如日，庙碑辞颇枝。\n谈仙事满纸，大节无一辞。\n想当施手日，俗论犹争驰。\n一读泪如雨，再读还自思。\n古来尽如此，何独为君悲。",
        "dynasty": "宋",
        "collection_info": null
    },
    {
        "uuid": "a6d07eaad42f98caf8157b1ca0d6bca8",
        "title": "次韵呈杨秘书",
        "author": "项安世",
        "content": "杞人惧天压，夸父追日走。\n智微思远道，力小扶戾斗。\n岂非志士节，犹在君子后。\n恭惟鲁东家，用大无不有。\n忧时甚援溺，慕主工自牖。\n时难亦勇退，义合岂株守。\n高第多伟人，言仕辄遭否。\n嗟予本何能，过涉欲濡首。",
        "dynasty": "宋",
        "collection_info": null
    },
    {
        "uuid": "e64ead80a710f18011668f39e50e8ea9",
        "title": "呈陈正己十四韵",
        "author": "项安世",
        "content": "相识十五年，未有今日谈。\n沉沉千丈绠，窈窈太古潭。\n灵关乍掣锁，宝藏初抽函。\n为于万亿秭，出此一二三。\n戢戢骑无数，津津饴正甘。\n天驱远色冥，日堕西晖酣。\n言归澣垢泽，少俟收炎惔。\n凉风转右桷，好月来东庵。\n听君十日语，饫我平生贪。\n毫釐得细数，窾隙容周谙。\n万象斗维北，八方车指南。\n明明绳尺陈，皎皎星月参。\n外物復何有，此懽诚可耽。\n愿推轻财心，慷慨倾籝甔。",
        "dynasty": "宋",
        "collection_info": null
    },
    {
        "uuid": "10236142df4211d8df379e92567d2b13",
        "title": "月砚屏",
        "author": "项安世",
        "content": "云从林末起，水遶山根发。\n古道无行人，疎星伴明月。\n不知几千年，宝画閟岩穴。\n鬰盘不可耐，飞入苍崖骨。\n春霆震阴洞，斧首快一划。\n铿然堕人间，与世瑞文籍。\n自从欧公来，百载今又获。\n当时砚屏歌，谪仙倾坐客。\n前人傥可验，此美未易测。\n吾叔旧不痴，根蒂厚所殖。\n定为子孙庆，可但几案饰。\n恨无大苏手，对之有惭色。",
        "dynasty": "宋",
        "collection_info": null
    },
    {
        "uuid": "fc363d9c821c7afe68f6cc51bf898744",
        "title": "濯足万里流",
        "author": "项安世",
        "content": "将子无涉水，水深下无极。\n鯈鱼舞浮阳，螭首闯阴碧。\n弱去一羽沉，恶来万波激。\n子兮何所求，快此蛟蜒滴。\n谏议起阳城，拾遗招李渤。\n望子子不来，羊裘号逋客。\n踞坐山石粗，晞髮朔风急。\n乱流两白足，何日踔疎逸。\n子兮宁不悲，饥甿徯唐稷。\n岂其洛之涯，而可温与石。",
        "dynasty": "宋",
        "collection_info": null
    },
    {
        "uuid": "8c2c110b94cb9f4117ff87df17e53511",
        "title": "岭上见大江及匡庐诸峰",
        "author": "项安世",
        "content": "背立梧桐岭，面对匡庐峯。\n江流过其下，渺渺去朝宗。\n万山左右卫，如阵復如墉。\n壮哉天地间，伟观人所钟。\n自有此山来，来往尝憧憧。\n岂是千载人，无有此心胸。\n定应出圣宅，山鬼閟其踪。\n兹行亦奇事，突兀肯相供。\n多言恐怒我，急下扶吾筇。",
        "dynasty": "宋",
        "collection_info": null
    },
    {
        "uuid": "0a0894929437d5c71e19626e6a2f9439",
        "title": "次韵重九",
        "author": "项安世",
        "content": "渊明平生意，岂但专一壑。\n心事如于菟，赤手未易缚。\n平陆多江湖，政恐失双脚。\n竟携东篱花，归伴南山鹤。\n千载得斯人，此道有郛郭。\n肝胆鬰轮囷，襟期渺磅礴。\n西风万物表，洗醆与更酢。\n木落山势高，江空水痕约。\n时来萸菊尊，日暮乌鸟乐。\n物理正可娱，新诗且勤作。",
        "dynasty": "宋",
        "collection_info": null
    },
    {
        "uuid": "ab3b71532f98cbc344dcd0f26119ca15",
        "title": "有感",
        "author": "项安世",
        "content": "翘翘蒌楚中，名字或行世。\n当时在人口，既久渐湮废。\n能于汗简上，千万见一二。\n想当无恙时，掀揭满天地。",
        "dynasty": "宋",
        "collection_info": null
    },
    {
        "uuid": "ab3b7f1bd4cb48a01d426fedf03553e6",
        "title": "度周卿携司马公送蒲中舍诗小程先生谒傅长官刺求跋",
        "author": "项安世",
        "content": "马公首丹籍，程子亦其次。\n大书天九门，凛凛见名字。\n度君独何心，葅歜而剥芰。\n艓子大于匙，可卧不可跂。\n中有两同行，马诗与程刺。",
        "dynasty": "宋",
        "collection_info": null
    },
    {
        "uuid": "cd5b00f1a388ac11b80119107c352adc",
        "title": "耕读堂诗",
        "author": "项安世",
        "content": "朝骛兮吾畴，象舒兮鸦疾。\n暮讽兮吾帷，风喧兮雨密。\n蓑衣兮台冠，雪炬兮萤袟。\n田丁兮学子，耦歌兮侪习。\n米甘兮蔬旨，道腴兮仁实。\n养送兮无憾，俯仰兮有适。\n尧汤兮吾辟，岂吾欺兮伊稷。",
        "dynasty": "宋",
        "collection_info": null
    },
    {
        "uuid": "646eefcfb796ab50d59fe142eac9af95",
        "title": "北窗诗",
        "author": "项安世",
        "content": "天高吾庐卑，南风不肯辱。\n頼有北邻富，垣墉岌高矗。\n辚辚飈车来，欲去泥其轴。\n回辕乃临臣，北户清以穆。\n时时唤笙奴，一枕共清熟。\n向来北窗人，此秘当已独。\n持我无絃琴，千载赓此曲。",
        "dynasty": "宋",
        "collection_info": null
    },
    {
        "uuid": "86a9de3f0e72ae56d6316c168e415901",
        "title": "题袁才举明景轩诗",
        "author": "项安世",
        "content": "孤竹两高人，不止一清字。\n平生不念恶，和气满天地。\n后来展禽氏，但以和得声。\n至其不易介，耿耿秋旻清。\n达人盖存我，不与外物较。\n冥观莹方寸，随俗等喧闹。\n由其有内外，所以立二名。\n要知出处间，何往非通明。\n入与神明居，如月出秋水。\n出与尘坌交，如莲在泥滓。\n莲虽不拒泥，终不与泥同。\n月岂必在水，亦在潢污中。\n由然与之俱，餔糟汩其泥。\n退而省其私，炯若清庙圭。\n昔者吾先师，不拒中牟费。\n所贵不磷缁，不贵作同异。\n当时解此转，惟有颛孙生。\n于人无不容，自有嘉与矜。\n嗟哉道不明，智过愚不及。\n清为水底魂，浊为瓜上集。\n乡愿乘间起，遂处二者间。\n不夷亦不惠，以此容其姦。\n吾道大明镜，皎皎当空垂。\n物来无拣择，随尔多妍媸。\n终然不失我，光景湛如一。\n不落内外尘，亦不中间立。\n我学不至此，颇识此中情。\n意语不成诗，往作轩中铭。",
        "dynasty": "宋",
        "collection_info": null
    },
    {
        "uuid": "abb167a61fc018749a4bd5a766b6f407",
        "title": "所见",
        "author": "项安世",
        "content": "客从岷山来，发棹江水头。\n江水去无时，客子行復休。\n朝餐同一壑，岁宴隔九州。\n所以阙里翁，平生爱东流。",
        "dynasty": "宋",
        "collection_info": null
    },
    {
        "uuid": "8d948e358024784f931c454c2ccaa429",
        "title": "杨侍郎之侄有文刘左史之娅靖之携文见过",
        "author": "项安世",
        "content": "蓝田鲜顽玞，邓林无曲茎。\n春宗九秋月，性静所烛精。\n柱史颜如春，和风蓄惊霆。\n两家各有子，突过阮始平。\n忽念笭箵翁，淹剧卧漳城。\n兴来枉华裾，情深出英琼。\n沉疴为之起，不觉语至暝。\n眄怀薛仲章，刚肠久逾清。\n吾衰俟三贤，潜心牧修程。",
        "dynasty": "宋",
        "collection_info": null
    },
    {
        "uuid": "48ac109dca4ab3524470e1d138f7c0fc",
        "title": "别陈监库见磨玉璞者宋衡",
        "author": "项安世",
        "content": "吾爱陈元年，书生有英气。\n语戆人不嗔，酒失心自记。\n庭前有奇石，细涤復粗磨。\n我有淇澳诗，愿与子同歌。",
        "dynasty": "宋",
        "collection_info": null
    },
    {
        "uuid": "0e214e974d3c2c2abb4cfd923caa832e",
        "title": "咏雪次铎字痛字韵二首  其一",
        "author": "项安世",
        "content": "水官不能神，经岁无此作。\n春风一回首，风花散云箔。\n飞来忽滔天，扫去不盈握。\n苍茫大千界，敛散一圭角。\n似是絮无盐，人情只轻薄。\n怀哉我来玉，小棹山阴泊。\n空江蓑笠中，此段有前约。\n扣舷歌商声，黄钟震牛铎。",
        "dynasty": "宋",
        "collection_info": null
    },
    {
        "uuid": "4ddbdc73d30fee71b6c8b14ca47475e2",
        "title": "咏雪次铎字痛字韵二首  其二",
        "author": "项安世",
        "content": "我诗已巴歈，曲短不成弄。\n君诗如郢人，白云渺云梦。\n天公震而矜，大地作一供。\n封姨不自惜，纷纷管迎送。\n须臾万象灭，此世无与共。\n惟余沧江水，不止亦不动。\n耸渠缟带袴，等用麻衣讽。\n寒梅自生香，古井亦受冻。\n松髯老不脱，岁晚见梁栋。\n此事且勿言，惟知饮当痛。",
        "dynasty": "宋",
        "collection_info": null
    },
    {
        "uuid": "c918332ef17a7a2f8882a088d66970e5",
        "title": "小潏",
        "author": "项安世",
        "content": "凿苔欲为沼，乃得数仞坻。\n盈虚有相乘，川实而邱夷。\n谁云人功为，天理固有之。\n向来小学师，此道渠得知。",
        "dynasty": "宋",
        "collection_info": null
    },
    {
        "uuid": "53897aaa46f54879d0f2ada6ed202e75",
        "title": "卢智子衡州亲迎",
        "author": "项安世",
        "content": "初闻永嘉叟，招唤作师生。\n又见金华伯，扳联作弟兄。\n双峯真有子，二老总关情。\n所愿勤诗礼，无令负甲庚。",
        "dynasty": "宋",
        "collection_info": null
    },
    {
        "uuid": "129ed181d0b781d749e5079d6f085216",
        "title": "次韵江陵张书记送行",
        "author": "项安世",
        "content": "行行得好辞，忽忽疑昼梦。\n朝餐手不释，夜卧心屡诵。\n皎若朱丝弦，清于玉壶冻。\n美人家三世，有笔修五凤。\n诗从周汉学，不记梁与宋。\n深沉大招赋，汗漫长杨讽。\n玄机捩天关，远思弥禹贡。\n诗人例空言，此士有实用。\n经权粲衡石，事物森纪统。\n上官畏争执，疲俗感哀痛。\n情虽到真核，法必任宽纵。\n有才人所难，既老心不动。\n藴玉讳求沽，韬弦耻争中。\n自言州县久，差胜市朝鬨。\n岁晚无万牛，江空偃孤栋。\n今年何因缘，诸使忽倥偬。\n倒海觅珊瑚，搜山出银瓮。\n似闻二星来，约与元帅共。\n推君上周行，为国选汤众。\n荐员每如此，物论宁不衷。\n泛水拔红蕖，腾云上青鞚。\n所悲贱子远，不及诸贤送。\n投身伴鸮鹏，矫首瞻洛雍。\n天乎祸吾宗，伯也困淹讼。\n惟君援以手，此德不可颂。\n但祈张夫子，早作汉郎从。\n展尽黄石书，归来赤松洞。\n此时从之游，必与我伯仲。",
        "dynasty": "宋",
        "collection_info": null
    },
    {
        "uuid": "9dd1ef3af7b9469695a140574144849f",
        "title": "次韵江陵曹令祈雨",
        "author": "项安世",
        "content": "吾尝言封侯万里不直钱，不如洛阳负郭二顷田。\n清风午枕睡初熟，明月一瓯吾自煎。\n门前䆉䅉新酒熟，丈夫肯受儿女怜。\n非不知鸣钟与鼎食，雨蓑风笠性所便。\n有如北人事鞍马，不信世间乃有万斛之楼舩。\n老农对我忽三嘆，此事乐矣今无年。\n忍饥死待一啜菽，又见赤日悬青天。\n高田尺寸破龟兆，下田杪忽生针毡。\n𩖡风抒水干七泽，火云炽空炮百川。\n掘残草实到黄壤，踏尽藕根倾碧圆。\n得钱买饭不及夕，岂復一饱期安眠。\n田家活计遽如许，苦语一听双潸然。\n天河谁能挽壮士，甘露更忍谈高禅。\n纷纷官吏走香火，往往聚落无炊烟。\n云雷虚无空霹雳，老稚失喜真狂颠。\n欲赓噫嘻颂祈谷，安得好语来愁边。\n我诗穷悴不足录，晴日叫号如饥鸢。",
        "dynasty": "宋",
        "collection_info": null
    },
    {
        "uuid": "aa555bdf91210807ee3b970f9bea7f20",
        "title": "贺杨枢密新建贡院三十韵",
        "author": "项安世",
        "content": "楚囿七泽荒南云，三江五湖同吐吞。\n杞梓橘柚杶干柏，芷蓠椒桂蘼兰荪。\n天英地灵聚为人，魁垒诡异难具论。\n屈原离骚二十五，句句字字皆瑶琨。\n六朝弼亮胡伯始，学士登瀛刘季孙。\n恭惟火德据天统，翼轸正值鹑贲贲。\n质肃声名海山动，谏议才气淮湖奔。\n日中则昃固其理，城復于隍吁忍言。\n生聚教训五十载，昔无萌孽今轮辕。\n尧汤立贤遍天下，九重科诏如春温。\n州家不办一椽屋，往往盛之给孤园。\n鹄袍竹笥合羞死，况欲开口人其髠。\n关西夫子杨伯起，后身把钺来西门。\n荆棘之薮瓦砾场，一日汗础千猊蹲。\n翼飞革棘不可状，铁画怒起翔鸾鹓。\n日者稽山始开闢，已有大策当临轩。\n吾州故事有元佑，追配讵肯惭东藩。\n晚生科第愧前辙，考室误使当罍樽。\n向来气习今未已，犹梦裹饭趋晨阍。\n一官却恨大早计，不得掉鞅骖鹏鵾。\n明年珍产入包贡，琳琅璀磊堆金盆。\n蓬莱弱水三十万，借以鼓吹看横鶱。\n吾侪小人科举士，一朝出守忘其源。\n台池崇深学校废，况此赑屃楹梁尊。\n第言三岁始一用，缓而不切非所敦。\n偷安幸不目前急，事至踧躩如惊猿。\n先生閒暇窥远畧，如以大手开中原。\n先为之地待其至，虽有万事无由繁。\n绣裳天上傥归去，愿广此意扶干坤。\n诸生脚迹不足道，大庇四海安元元。",
        "dynasty": "宋",
        "collection_info": null
    },
    {
        "uuid": "ac61d51bd4459bd153cf4b08171c2398",
        "title": "次韵吴襄阳寄示游楚山诗",
        "author": "项安世",
        "content": "汉江南北何萦纡，千山万山肩相扶。\n中间伟然一丈夫，岘山之楚鹿门苏。\n我行一舍到苏岭，忆与许子同奔趋。\n楚山只在城南隅，一月不到何其迂。\n远求白傅近舍湜，人情未怪瑟与竽。\n梯飈自到绝径处，使君定是昌黎徒。\n想当伐山开道时，野鸟惊去穷猿呼。\n独携千古两耆旧，卧龙凤雏与之俱。\n下看海内无所见，泪落汉水心长吁。\n我虽不得从公舆，诵公之诗读公书。\n挂之高堂心目舒，便是居士游山图。",
        "dynasty": "宋",
        "collection_info": null
    },
    {
        "uuid": "7e5b38bbf6090b235a7e144e2b49f0d8",
        "title": "高风台歌",
        "author": "项安世",
        "content": "台之高不知其几仞兮，但见燕雀仰视如冥鸿。\n风之来不知其几里兮，但见南海北海声逢逢。\n我时醉卧洞庭之北巴山东，耳边澒洞呼汹怖杀侬。\n起来欠伸拍鸿蒙，问谁作此狡狯变化惊盲聋，乃是清江江上盘园翁。\n翁本自与时人同，袍带靴笏从儿童。\n亦尝随牒作小史，亦尝建纛称元戎。\n偶然兴尽自返盘园中，意行倦止由心胸，岂与郢中小儿论雌雄。\n儿曹颠倒鷄着笼，金朱瞇眼视梦梦。\n仰见騄骥脱鞅行青空，便欲俎豆老子配食蜚廉宫。\n纷纷俗论安足穷，二三君子人中龙。\n南安太守科甲高，袖有桂馆之香风。\n庐陵相公名位高，笔有造化之春风。\n雨岩居士卧榻高，句有湖海之英风。\n三君合谋奏天公，急羁此老勿使慵。\n国于羊角九万里，奄有九霄寒露之空蒙。\n封师巽伯为附庸，不许抗表辞官封。\n向来挂冠冠愈穹，老子一笑朱颜红。",
        "dynasty": "宋",
        "collection_info": null
    },
    {
        "uuid": "c9712a003d622ca87ece587ba0534bfc",
        "title": "寄题荆南王君行牧斋",
        "author": "项安世",
        "content": "千斤黑牸将黄犊，八岁山童手坚竹。\n呵牛行前童御之，坤艮为谦直初六。\n夷山入地山已庳，微阴更在山之麓。\n观爻玩象谦復谦，不待占辞意先足。\n姬公作繇更何言，利用直堪航四渎。\n虽然用着体未明，后学相寻谁与告。\n拳拳鲁叟重抽关，此路欲行须自牧。\n有如子稚母更柔，弭耳阿童惟所逐。\n晓随鞭影上冈峦，暮载歌声返茅屋。\n不知身大童子小，但觉气和情性熟。\n王郎于我丈人行，少秉谦爻晚尤笃。\n自称身是牧牛人，不向天家请官粟。\n书来蜀道告我言，牧事年来有条目。\n成时直到东家矩，造端先自西邻牿。\n邪闲诚存定章程，石确龙潜防反覆。\n已将四语了卿法，更用一言从我卜。\n我生冉冉向无闻，此事骎骎下乔木。\n三年道路寡师友，万里奔驰妨诵读。\n角羁闻道老无成，此语最悲那可復。\n急须水落下夔门，走向牧斋听一曲。",
        "dynasty": "宋",
        "collection_info": null
    },
    {
        "uuid": "3782e20e10aee880a0d2f70901c961e9",
        "title": "次韵苏主管大矾山歌",
        "author": "项安世",
        "content": "我昔典司群玉峯，中有一峯如此雄。\n层珪累璧以亿计，垂棘悬黎知几重。\n瑶墀日上光煜爚，琪树风过声冬珑。\n依稀西母翳白凤，彷佛波神驱玉龙。\n自从失脚堕尘土，无復有梦登芙蓉。\n扁舟独钓秦淮月，忽见当年眼中雪。\n苏郎那得便欺人，云是来从武都穴。\n春深犹在玉皇家，秋杪却安淮海宅。\n谁欤有力负之走，夜半赑屃群鳌力。\n自是苏郎有仙骨，造物向君难久啬。\n遂令仙圣役鬼工，预割云根分半席。\n亦知客子是前官，送与新诗合消得。\n客今跛鳖行步悭，无復鰲背观鲸澜。\n何如举此为客寿，却送苏郎登道山。",
        "dynasty": "宋",
        "collection_info": null
    },
    {
        "uuid": "bd96eba309471f4fc0865cb7317ebd3f",
        "title": "次韵苏主管小矾山歌",
        "author": "项安世",
        "content": "大字峥嵘如石柱，小字参差似钗股。\n醉中写出矾山歌，梦中飞入矾山路。\n恍然身在家林间，壶公八柱横当前。\n并州剪刀色如水，剪取一半壶公烟。\n袖归阁置晴窗着，相伴匡床閒企脚。\n浑家惊喜看不休，一拳寒雪春未收。\n但怪长身成缩瑟，不见当年倚天立。\n昔如四辅朝帝乡，今如侏儒栏楯旁。\n元是山灵有诗癖，要来丈室亲词客。\n帝令费老下教之，千仞高崖缩盈尺。\n又怪素髮垂冰肤，不见当年青玉腴。\n昔如婑媠春风髻，今如点滴银盘酥。\n元是山灵生老思，时世梳妆非所喜。\n帝令河汉下濯之，洗尽烟岚见云子。\n四翁相对凛不他，正味森森酸齿牙。\n更着玚花成五友，同名共色相辉华。",
        "dynasty": "宋",
        "collection_info": null
    },
    {
        "uuid": "a44db55fd9d3b7a6c27fed7fb225b22a",
        "title": "次黄司户红糟韵四首  其一",
        "author": "项安世",
        "content": "督邮面上多赪红，如此妩媚非真容。\n向来清白不受采，正气本自天和钟。\n尔来施朱学时样，调羹亦復资醲丰。\n急须破瓮覆残滓，勿以软美宜新菘。",
        "dynasty": "宋",
        "collection_info": null
    },
    {
        "uuid": "d1b72e928e5a982340b0bbae11edddd1",
        "title": "次黄司户红糟韵四首  其二",
        "author": "项安世",
        "content": "江南水作桃花红，酿成十五女儿容。\n眉山先生忽惊见，一曲便欲拚千钟。\n谁传春信过江北，小槽残滴何能丰。\n相逢但欲觅苴滓，杯羹为荐霜畦菘。",
        "dynasty": "宋",
        "collection_info": null
    },
    {
        "uuid": "4d8e8982c6bf29f5f3de13cc79eeb4ba",
        "title": "次黄司户红糟韵四首  其三",
        "author": "项安世",
        "content": "主人厨中鱼尾红，把酒一笑相为容。\n燕脂炼就玉雪汁，琥珀光透琉璃钟。\n酒酣万事忽惊散，捽耳顿足歌年丰。\n连缸拗倒同一醉，尺铁为我髠园菘。",
        "dynasty": "宋",
        "collection_info": null
    },
    {
        "uuid": "427925437e77ff553266f2148937e715",
        "title": "次黄司户红糟韵四首  其四",
        "author": "项安世",
        "content": "世人两眼迷青红，百忧一笑无欢容。\n仙官美禄不肯受，白首世路夸龙钟。\n高人箕踞得所籍，焦柈不羡天厨丰。\n我欲从君觅羹法，有田种秫园栽菘。",
        "dynasty": "宋",
        "collection_info": null
    },
    {
        "uuid": "1c7a1a471975d319c632ced31b1090eb",
        "title": "赠张术人",
        "author": "项安世",
        "content": "霅川张姓彪其名，惠而过我古津亭。\n自言有术通心灵，西庚北壬甲与丁。\n配以十二珠躔经，水火木金相孕刑。\n错综三五命与星，参鈎互鞠穷年龄。\n剧谈娓娓如反瓴，又言两眼能白青。\n疈析声气区神形，穷达寿夭分渭泾。\n善而藏之不露型，但见瞳子光晶荧。\n众中谛视若有聆，犹以干支鸣说铃。\n参错开解纷相订，我生之岁剑发硎。\n我生之月神玄冥，二阳隠隠升泉扃。\n天阶熠熠舒六蓂，正值玉兔开云屏。\n两凡跳掷不暂停，此身于世如浮萍。\n扰扰万事通醉醒，死生祸福轻晨暝。\n更用剡折篿与筳，况復骨相真伶俜。\n安得双鳞悬万钉，荷君好语空叮咛。\n斥鷃傅以双凤翎，衣十二翮跄尧庭。\n此语恐是俳与伶，岂有大药须豨苓。\n他时遇我眠寒厅，君莫讳世赪而頩。",
        "dynasty": "宋",
        "collection_info": null
    },
    {
        "uuid": "472686a86427ca14c48d51867ad216c1",
        "title": "有感",
        "author": "项安世",
        "content": "大江千里从西来，凭陵三峡喧如雷。\n自矜万顷临一杯，涌起雪浪吞崔嵬。\n一过荆门楚天阔，七泽茫茫如灭没。\n波神潜声不敢发，汩汩安流到吴越。\n世间骄吝亦等耳，未见大方俱有已。\n藩篱决破定无他，令人为赋江之水。",
        "dynasty": "宋",
        "collection_info": null
    },
    {
        "uuid": "0d550264d83c808830b9883e4b557dc0",
        "title": "次韵答席蕃秀才论春秋",
        "author": "项安世",
        "content": "北冀之土南交州，瓜戎直西东泗浮。\n中间代霸若桃梗，列国聚散同夫不。\n史编断烂杂虫鼠，野记纷纶充马牛。\n惊雷破聩目开瞽，上起蔑歃终麟游。\n玄铅书字亦刀削，如木遇扁金逢欧。\n不同释子付泡幻，肯信蒙叟判浮休。\n妍皮丑骨区万态，大川小港条千洲。\n年深未免成伯帛，声乱已復还邾邹。\n崛兴啖赵倚天斧，嗣有陈胡横海舟。\n群言一划露初意，后学平济无千忧。\n当时岂为题目计，此日寖成场屋流。\n横穿异义作同体，立取贵绶驱雄驺。\n席君吾倩好兄弟，蜀郡此学多声猷。\n得来三叹出诗本，昉此一笑同茶瓯。\n愿披一十九万字，与子斟酌更献詶。",
        "dynasty": "宋",
        "collection_info": null
    },
    {
        "uuid": "a8ca0ea81670677d86ca55b7ca0a692b",
        "title": "归州女",
        "author": "项安世",
        "content": "归州女儿双髻丫，手提酒瓶头戴花。\n左手持杯右手泻，滩头劝客争邀遮。\n滩头一船百夫挽，欲上未上头捽沙。\n呼声半竭力欲尽，粟米一釂胜流霞。\n腰间五钱岂足惜，钏中十指如春芽。\n颜行属目百丈纵，三老发怒双槌挝。\n頩然相顾各分散，顷刻捩柂如轻槎。\n君不见世间勇怯皆如许，意根一断前无御。\n多少功名盖世人，一点依违笑千古。",
        "dynasty": "宋",
        "collection_info": null
    },
    {
        "uuid": "eea0963456ef1934bb050f92f49adde7",
        "title": "士师诗",
        "author": "项安世",
        "content": "画邱置学明如星，顽民殄戮何可矜。\n井田一变乡校废，斯民何往非干刑。\n三復名言子曾子，不独阳肤当守此。\n未经师傅儿犹痴，尽在哀矜君勿喜。",
        "dynasty": "宋",
        "collection_info": null
    },
    {
        "uuid": "b0e90ae74c46e150c9f40ad39a9510b5",
        "title": "三十日过班竹赋玉州之木一首",
        "author": "项安世",
        "content": "玉州之南土当木，玉州之北木为竹。\n以土筑室土则荣，以木编篱木应辱。\n无木用土固其宜，有木何忍贱用之。\n呜呼，玉州之木最可悲，不为楹桷为藩篱。",
        "dynasty": "宋",
        "collection_info": null
    },
    {
        "uuid": "f6928b59692ce2dfaa3c63fcf9da71b8",
        "title": "十月初还潭州题王氏瑞竹图",
        "author": "项安世",
        "content": "王君手持瑞竹图，要我作诗仍自书。\n我书不悭诗亦易，政坐此君难位置。\n我欲摇毫写作双竹吟，却教数节一干非商参。\n我欲援琴抚作孤竹曲，又见二妙同升异茕独。\n卜子夏，子可为我讴，一桴二米秬黍秋。\n清人一韔攒双矛，肥泉同本末异流。\n观射父，子可为我释，一少二多何卦策。\n以奇承耦震初爻，以耦承奇兑三索。\n我为二人书此言，请君持归君家看。\n展卷一问青琅玕，是易是诗然不然。",
        "dynasty": "宋",
        "collection_info": null
    },
    {
        "uuid": "f9e4ffa37000467b820cfb28391998db",
        "title": "送李知县赴蕲州广济",
        "author": "项安世",
        "content": "江头雪霁冰河折，日照江光动春色。\n青丝快马踏香泥，画鼓方舟送行客。\n已惊柳叶大如指，忽见梅花飞着额。\n草根青软湿鍼毡，枝头绿淡摇金碧。\n眼看客子过淮南，春逐樯竿起江北。\n客帆渐远春渐深，一路浓香慰行役。\n悬知上日春更好，桃李漫山献红白。\n何时我亦下沧浪，把酒兰亭访今昔。",
        "dynasty": "宋",
        "collection_info": null
    },
    {
        "uuid": "332ade7c252082b77e2ddef40556cbb4",
        "title": "赋运使张大监道州石山以张诗平地风澜险于水此心铁石听之天为韵",
        "author": "项安世",
        "content": "枚回洲边春水生，日光照縠波文平。\n绣衣使者何世上，綵舟唤客论交情。\n平生择交不择利，俗子纷纷卧之地。\n少年所识惟石君，晚岁相从不相弃。\n一官到处西復东，悲欢得失无不同。\n谁云我州大如斗，中有千岩万壑含松风。\n迩来所得尤艰难，人力不到天为剜。\n幽寻五岭犯炎雾，裹送万里穿狂澜。\n十夫舁前一夫洗，落尽煨尘见云巘。\n回首笑向道州守，此解未如人世险。\n头颅已过羊肠车，不用更通丞相书。\n老来得此万事足，摩挲苍璧相倚于。\n玉帘崭崭何齿齿，质坚德重不可徙。\n要镌𡊢口方玉池，更酌西岭玻璃水。\n小却盛之数亩园，日夕与之同卧起。\n客来莫怪我自怜，老子心情正如此。\n大山嵯峨势千寻，小山左右罗瑶簪。\n坡陀峭立各有态，面目虽异同肝心。\n叩之其声清以越，如磬之石钟之铁。\n怕令去作清庙器，潜向江头□□□。\n江头之月今几年，惯见东西南北客。\n凛然相对各无惭，惟此主人伴此石。\n主人说法石解应，夜深哦诗使之听。\n垠崖划断声雷硍，有语盘空如此硬。\n与人说石仍说诗，世间此乐谁得之。\n故人往往解此意，赠以飞瀑和天池。\n三君相视俱悠然，主人之乐无穷年。\n只愁清庙要钟磬，早晚捉去调钧天。",
        "dynasty": "宋",
        "collection_info": null
    },
    {
        "uuid": "d42e53a07a0d18950a0c74bf8319477c",
        "title": "宣帝",
        "author": "项安世",
        "content": "宣皇开口嫌俗儒，要知不是憎诗书。\n多文少实果何取，国家弃尔如粪土。\n卓然高见亦大奇，惩羹不谓真吹虀。\n汉家德意自此尽，王业岂是元成衰。",
        "dynasty": "宋",
        "collection_info": null
    },
    {
        "uuid": "764c0c408b63df19e6dcdf0493b874ed",
        "title": "衡州城下见蒸水来会",
        "author": "项安世",
        "content": "我从沅湘到石鼓，既见蒸湘喜无度。\n为谁触热向零陵，更有潇湘在前路。\n乐哉湘水是吾师，挹彼三川尽注兹。\n世人惟闻洞庭阔，谁知铧觜但如丝。",
        "dynasty": "宋",
        "collection_info": null
    },
    {
        "uuid": "f977c8b60522db7c798cf90bea7ebbf1",
        "title": "次韵鄂州吴少保南楼",
        "author": "项安世",
        "content": "武昌城头起高阁，下见二江争一壑。\n滔滔还作一江流，底用相遭苦相恶。\n庾公当日此登临，拊髀北风思远略。\n檐开历历汉阳树，多少雄心入开拓。\n暮年出手竟抢攘，千丈涛头空寂寞。\n何如乘月坐胡床，且共诸人跨鸾鹤。\n平生枉恨王公弱，要是王公高一着。\n古来经济有包荒，愦愦故应强凿凿。\n只今遗址向千年，又见神州□□索。\n凭栏堪赏亦堪嗟，长使游人望关洛。",
        "dynasty": "宋",
        "collection_info": null
    },
    {
        "uuid": "310d345e3e8437ab69d5bb2975c7e460",
        "title": "次韵张安抚李侍郎同赋茯苓酥",
        "author": "项安世",
        "content": "山人采药晞乔松，披云扶石松根空。\n捣霜饵玉得不死，大药真与神灵通。\n论功合在金石上，何意坐随脂泽融。\n谁令千古玉环秽，涴此万壑寒林风。\n煎膏桐乳彼何物，滑咽润颊夸微功。\n嗟哉可弔不可贺，吾道至此宁非穷。\n梁公一生面如铁，阿武家儿看花月。\n鲁公言言秋霜烈，作文佞仙要仙诀。\n曲江翻爱软美人，此理至今吾未彻。\n元忠独立孟青时，晚岁脂韦事凄切。\n微之年少本不凡，老作瓜蝇岂非拙。\n精金和铅怕先缺，脂麻煮茗那可说。\n千年妙质当珀化，一啜微甘差剑吷。\n作诗自警勿示人，同志相期在全节。",
        "dynasty": "宋",
        "collection_info": null
    },
    {
        "uuid": "d493080cd0bd2942fa7b5d356a6f6d10",
        "title": "凯歌",
        "author": "项安世",
        "content": "今年三月三，乐事今古稀。\n嘉陵江到武昌口，此时此日同□□。\n北人不敢恃鞍马，西人不敢凭山溪。\n德安有高悦，匹马穿重围。\n入城助守胆如斗，出城决战身如飞。\n城中扶出王与季，城外逐出信与随。\n襄阳有赵淳，默坐谁得窥。\n一日熏尽西山狐，二日网尽东津鲵。\n三日开门看江北，一人一骑无残遗。\n兴安有安丙，谈笑戮吴曦。\n僞王乱领出深谷，长史捷布登前墀。\n铜梁玉垒见天日，瞿塘滟滪无蛟螭。\n鄂州有老守，头白尚能诗。\n上言吾君善委任，下言吾相能指麾。\n国家九九八十一万岁，璘雏褒孽休狂痴。",
        "dynasty": "宋",
        "collection_info": null
    },
    {
        "uuid": "6809726b7606203776f9af7def681a25",
        "title": "和韵送方翔仲赴省  其一",
        "author": "项安世",
        "content": "无问其详问其畧，奏牍于今祖谁作。\n三年戍卒箭痍深，长夜破胆鐎铜音。\n文皇不共□□□，三五须从贾生说。\n曲江赐酒黄封瓶，仙韶度曲宫花明。\n江东六月归来早，江西先拜梭山老。",
        "dynasty": "宋",
        "collection_info": null
    },
    {
        "uuid": "dba97e7a348fbb83773ce7c6dbf8c2fe",
        "title": "和韵送方翔仲赴省  其二",
        "author": "项安世",
        "content": "苏子书中挦策畧，叶家肆裏偷新作。\n南宫卷子不须深，句顺声谐即好音。\n调古曲高虽句绝，辞严意密谁笺说。\n清泉白卤贮铜缾，磨松展楮霜毫明。\n三题奏罢宫门早，行过郎闱惊阁老。",
        "dynasty": "宋",
        "collection_info": null
    },
    {
        "uuid": "88dfad1edcfa9bfdc3589dce0dfc5b5d",
        "title": "寄友",
        "author": "项安世",
        "content": "君为閒客过登朝，我车日过南湖桥。\n听君论诗发幽秘，问君索酒浇岧峣。\n谁将君赋告天子，武皇夜唤相如起。\n明朝车马满街来，从此相望隔湖水。\n欲往从君足似挛，马嘶仆顾不能前。\n时凭栩栩枝头梦，往看娟娟池上莲。\n诗盟扫地心如失，酒债无钱甘首疾。\n绿杨门巷过春风，粉箨园林空夏日。\n半年不奈此悲凉，无计挽君归野塘。\n不如我自解章绂，却为閒客来君傍。\n饮竭君家酒千斛，吟尽君家纸千轴。\n醉中扶上木兰舟，秋浦月明秋水绿。",
        "dynasty": "宋",
        "collection_info": null
    },
    {
        "uuid": "e51339141e499a695a07a2fd990ebc25",
        "title": "以法华寺为试院拟题于子厚之西亭",
        "author": "项安世",
        "content": "三旬幞被西亭宿，卧对唐碑看不足。\n重闱锁断夕阳天，恰似当时万竿竹。\n直须彻棘对愚潇，始见西亭真面目。",
        "dynasty": "宋",
        "collection_info": null
    },
    {
        "uuid": "6dfd3df004da7448b23e3f3acecd4b79",
        "title": "为建昌南城包显道题光风霁月之阁",
        "author": "项安世",
        "content": "扁以槐堂之鉅笔，铭以云谷之高辞。\n镇以平园之籤帙，照以太极之肝脾。\n千岩万壑转芳气，青天碧海流清规。\n春晨画出舞雩咏，夜景看成彭泽诗。\n勉哉此事要真积，昔者所闻无坐驰。\n愿追策骥予陶子，勿但嘐嘐如牧皮。",
        "dynasty": "宋",
        "collection_info": null
    },
    {
        "uuid": "29d34437a052104db3fe3223667abf4e",
        "title": "杨梅",
        "author": "项安世",
        "content": "吾家里曲修家木，叶如海桐实如谷。\n闻名谓是金作丸，见面恍惊珠夺目。\n直将甘软换严酸，坐使筠笼荐金屋。\n越山五月垂垂雨，鼎实无声渠甚武。\n雕盘供蜜渍中干，犀筯下盐苏齿楚。\n蔗糖煎实茗煎仁，枯腊犹堪诧儿女。\n棱梅一种腰如束，岁岁年年官所录。\n城中贵买谁得知，城外贱科人自哭。\n君不见泸戎荔子翠眉须，从来尤物非人福。",
        "dynasty": "宋",
        "collection_info": null
    },
    {
        "uuid": "fb3e5526dc9a68e6b8898be8c429865e",
        "title": "和黄醇甫将行赴范侍郎海棠夜宴八韵",
        "author": "项安世",
        "content": "花阄酒令不须探，但对此花须醉酣。\n花头露重春的的，花树云暗天昙昙。\n美人醉后欲无力，小妇困来微带惭。\n蜀王宫畔客当去，召伯堂前人罢参。\n离歌未动酒如海，花径渐昏云作龛。\n急呼千炬夜光起，缓引百柂春波涵。\n照花莫睡共花饮，泥客作诗停客骖。\n诗成酒尽花亦落，客子一去天西南。",
        "dynasty": "宋",
        "collection_info": null
    },
    {
        "uuid": "283eb861b45fb6502aacb23512f71701",
        "title": "次韵周子问相勉求官诗",
        "author": "项安世",
        "content": "我缨却要沧浪清，我足但可云门行。\n头颅四十中底用，阿婆纵好难为新。\n强涂脂粉老自愧，旋学鬓鬟梳不成。\n忆初少日心自惊，蹙踏万里长风生。\n昂藏天马出西极，浩荡河汉方东倾。\n老矣只今无许事，菰蒲深处一鸥轻。",
        "dynasty": "宋",
        "collection_info": null
    },
    {
        "uuid": "33d781e7c03ead8c21849e2c334f158c",
        "title": "送承甫兄往长阳山从学诗",
        "author": "项安世",
        "content": "正月已暖春无寒，江深水浅沙觜干。\n东风日日送行客，我来踏遍江之干。\n昨日送客东入浙，今日送客西入湾。\n旁人但笑入湾拙，岂料此行人所难。\n吾宗豪俊自天赋，已有名字登春官。\n功名迫人不肯受，问官乞取三年闲。\n尔来政恐未能免，俛首却入樊笼间。\n挥金酾酒少时事，一笑昨梦何澜翻。\n山中范蠡有孙在，老手未试人所嘆。\n幡然愿执弟子礼，拏舟自入长阳山。\n人言此去几百里，井里萧索惟榛菅。\n度君自沮君不顾，学贵就道宁求安。\n闻猿莫起欲归想，见山只作为仁看。\n但令此志久不堕，九万地里俱平宽。\n归期已约槐花熟，努力加餐互相祝。\n今年看我亦高飞，明年上林两黄鹄。",
        "dynasty": "宋",
        "collection_info": null
    },
    {
        "uuid": "4c00bf65f8b5781297851383d5a193ba",
        "title": "次韵孙司户黄堂观醮遇雪",
        "author": "项安世",
        "content": "江陵旧识李谪仙，向来一梦今恍然。\n依然斗酒诗百篇，锼剔造化供清妍。\n妙意直到天皇先，长歌短曲何蝉联。\n龙螭蛟鰐纷连蜷，黄冠作礼邀云軿。\n珠幢玉节来蹁跹，玉川再拜瞻上玄。\n磬声缥缈空中传，僾然欲见非眇绵。\n水花冰叶来满筵，清寒彻骨思嚙毡。\n蓬莱玉霄云气连，人间化鹤三千年。\n皎皎忽悟三生缘，当时误读青瑶笺。",
        "dynasty": "宋",
        "collection_info": null
    },
    {
        "uuid": "b0a170bdc623660ca8d5b1f6f046b308",
        "title": "跋林和靖手书所作三十联",
        "author": "项安世",
        "content": "唐人作诗先作联，一联一句名几年。\n后来作者如崩川，去千百里无洄沿。\n又如商鞅坏井田，夷封沟洫开陌阡。\n吟哦一变成号颠，秦张功甫出此编。\n我读未竟心犁然，借归手抄家自传。\n藏之箧笥待后贤，庶万有一唐风还。",
        "dynasty": "宋",
        "collection_info": null
    },
    {
        "uuid": "cdb9abfc58ced914f4edd03757b1e748",
        "title": "寒食舆病上冢道中即事",
        "author": "项安世",
        "content": "二年不踏长堤路，十里春风只如故。\n高高下下桃李坡，整整斜斜杨柳渡。\n花飞絮走君莫惊，燕语鶑啼方好声。\n满地绿阴无限句，际天幽草几多情。",
        "dynasty": "宋",
        "collection_info": null
    },
    {
        "uuid": "7b9d38e0330f70e964393bd9fb34d9a1",
        "title": "又寒食日见紫荆花有怀三馆",
        "author": "项安世",
        "content": "东君老去梨花白，绯桃占断春颜色。\n剩红分付紫荆枝，回首千花尽陈迹。\n汗青庭外曲池滨，忆昔攒葩绕树深。\n不解花枝缘底事，也来江上看閒人。",
        "dynasty": "宋",
        "collection_info": null
    },
    {
        "uuid": "5d9de75b8cdfa87b492badb8c84b0e51",
        "title": "题画扇",
        "author": "项安世",
        "content": "前舟半出垂杨港，儿子把篙翁撒网。\n后舟儿小未能篙，媪自哺雏斜刺舫。\n何处两生来看鱼，野服纶巾意森爽。\n路穷有叟独施罛，短策惊鱼水声响。\n隔岸谁家盖茆竹，轩楹閴寂无来往。\n临溪晒网不知收，斜日欲归天莽苍。\n去年我作月宫游，此景西湖恣探赏。\n归来和月剪并刀，得此一泓宽梦想。\n日长弄扇忽成眠，第一桥边荡兰桨。\n觉来风雨浪粘天，急唤小舟真欲上。",
        "dynasty": "宋",
        "collection_info": null
    },
    {
        "uuid": "4f91d3be7c2923d91d298a4583dec83c",
        "title": "小桃花曲",
        "author": "项安世",
        "content": "花如郁李枝如柳，小桃起得梅花后。\n柔柔冉冉不禁风，密密排排浑是绣。\n长瓶绿水短窗前，病客相依伴昼眠。\n梦跨玉骢花畔去，黄金络脑紫籐鞭。",
        "dynasty": "宋",
        "collection_info": null
    },
    {
        "uuid": "fcb7cea01f4a960d6859541e83324332",
        "title": "寄罗主管四首  其一",
        "author": "项安世",
        "content": "四海罗夫子，干坤识此心。\n貌真南似北，人是古居今。\n老大胸怀苦，优游岁月深。\n诸公用之武，莫待二毛侵。",
        "dynasty": "宋",
        "collection_info": null
    },
    {
        "uuid": "d911c9225da42e49ad01d20772abe765",
        "title": "寄罗主管四首  其二",
        "author": "项安世",
        "content": "把酒东南望，关心歙水边。\n三君同别我，小友不论年。\n贾虎风行地，王珠月映川。\n州人亦惊倒，此客定能贤。",
        "dynasty": "宋",
        "collection_info": null
    },
    {
        "uuid": "f6c6f4f975abe6e58e8924d6c5d76fa1",
        "title": "寄罗主管四首  其三",
        "author": "项安世",
        "content": "可惜经年别，都能两日留。\n别来长似梦，书到暂忘忧。\n老子无公事，长安足俊游。\n时时论人物，江汉有轻沤。",
        "dynasty": "宋",
        "collection_info": null
    },
    {
        "uuid": "8780d46d5dc3bf79466020a98617913a",
        "title": "寄罗主管四首  其四",
        "author": "项安世",
        "content": "客有甄卿子，师行八面奇。\n谈禅兼学道，爱酒更能诗。\n闻说今同事，长怀旧接辞。\n无人自娱戏，多病欠医治。",
        "dynasty": "宋",
        "collection_info": null
    },
    {
        "uuid": "3f5d34f63f18ee7553dd3268290d53b9",
        "title": "绍兴送彭世昌归应乡举",
        "author": "项安世",
        "content": "客有功名志，时平未急才。\n泪临淮水落，眼向越山开。\n且着莱衣去，仍随桂子来。\n春明见天子，可以议云台。",
        "dynasty": "宋",
        "collection_info": null
    },
    {
        "uuid": "c783ae7db6b2a7e62cdfb088adb5eea7",
        "title": "晚晴",
        "author": "项安世",
        "content": "一雨草木润，新晴天地明。\n山川未改色，鸟雀已欢声。\n客子喜相语，田家忧未平。\n似闻陂偃拆，掘井得深坑。",
        "dynasty": "宋",
        "collection_info": null
    },
    {
        "uuid": "08bd703e833bece9ea48b8cd461f444c",
        "title": "徐一之从智子行",
        "author": "项安世",
        "content": "有士才如此，流光驶若何。\n笔端风雨快，胸次古今多。\n止止杯中物，呜呜耳后歌。\n低头聊小忍，唾手即高科。",
        "dynasty": "宋",
        "collection_info": null
    },
    {
        "uuid": "151536931f565d61ce996728e07fe17f",
        "title": "卢似之从道子行",
        "author": "项安世",
        "content": "昔我为行客，烦君作好诗。\n今吾仍是主，送子得无辞。\n文赋须勤作，经书莫暂离。\n天资诚美矣，师道可无之。",
        "dynasty": "宋",
        "collection_info": null
    },
    {
        "uuid": "78dc45eef6adcf4140f368bd04eaf878",
        "title": "鹿鸣燕次韵和权帅汤提刑时二弟皆预乡荐",
        "author": "项安世",
        "content": "使家亲劝驾，贱子辱同升。\n晓月鸰原聚，秋空雁字凌。\n燕山惭五桂，西海继三鹏。\n况藉吹嘘力，扶摇正可乘。",
        "dynasty": "宋",
        "collection_info": null
    },
    {
        "uuid": "708067d90677b06ba48f5367b0ef39c0",
        "title": "卢道子赴铨试",
        "author": "项安世",
        "content": "高才真干父，新渥继难兄。\n舟楫维湘岸，簪缨觐汉京。\n学虽工比兴，科亦要刑名。\n书律三冬足，荣华一战成。",
        "dynasty": "宋",
        "collection_info": null
    },
    {
        "uuid": "4c354491698bbda17cd48efba6b25c59",
        "title": "李浦道中得家信",
        "author": "项安世",
        "content": "李浦江边路，星沉日未生。\n逢人送家信，借火读天明。\n上说儿曹健，中言客路晴。\n促归仍劝缓，反覆见慈情。",
        "dynasty": "宋",
        "collection_info": null
    },
    {
        "uuid": "b40b20a5aac40877f96ece6878771584",
        "title": "新晴  其一",
        "author": "项安世",
        "content": "别岸连朝雨，登台夜半晴。\n殷懃见天意，反覆近人情。\n碑倚双崖立，溪容一苇横。\n昔吾今属我，我醉亦呼卿。",
        "dynasty": "宋",
        "collection_info": null
    },
    {
        "uuid": "8ada134bc2ba6f6bc5e2c8ba70f94494",
        "title": "新晴  其二",
        "author": "项安世",
        "content": "幸甚干逢甲，皤然雨变霜。\n綵衣云渐近，纹线日初长。\n预想慈怀动，先凭喜信将。\n背人三数鹊，飞去觉匆忙。",
        "dynasty": "宋",
        "collection_info": null
    },
    {
        "uuid": "9a6a0cf1c822c7c0d9a704a032d529bb",
        "title": "次韵叙李提刑往临先正治所併所闻先正论桃源事二首  其一",
        "author": "项安世",
        "content": "畴昔拜臞仙，桃源问果然。\n洞非人世外，花在此心边。\n寂寂蒸霞地，沉沉浴日天。\n南阳刘子骥，独泛问津船。",
        "dynasty": "宋",
        "collection_info": null
    },
    {
        "uuid": "3266b3ea3172bd58bc963be4be5f0852",
        "title": "次韵叙李提刑往临先正治所併所闻先正论桃源事二首  其二",
        "author": "项安世",
        "content": "今日天香去，当时昼梦然。\n试烘千岁鼎，如见一川田。\n润带仙坛石，芳连古柏烟。\n静中观篆大，依约画秦阡。",
        "dynasty": "宋",
        "collection_info": null
    },
    {
        "uuid": "c3ef289bb349e3a31b83ce241f235641",
        "title": "送襄阳成统制移建康",
        "author": "项安世",
        "content": "日日梦长干，真成下碧湍。\n雍郊辞鹿隠，钟阜看龙蟠。\n百胜传家学，三司践世官。\n谁知弓剑裏，曾带腐儒酸。",
        "dynasty": "宋",
        "collection_info": null
    },
    {
        "uuid": "591a52d5ef6185c0abf98359fbf96336",
        "title": "佛图市",
        "author": "项安世",
        "content": "雨意阴连日，秋容淡满溪。\n水穿平野断，云截远山低。\n客路朝昏畏，村墟卯酉齐。\n传闻近湖北，渐喜脱江西。",
        "dynasty": "宋",
        "collection_info": null
    },
    {
        "uuid": "234d509e34b539d055d44aaa4bb80237",
        "title": "次韵苏主管忆庄器之贤良",
        "author": "项安世",
        "content": "娟秀从牙茁，声名奋角羁。\n人愁万事早，谁料一官迟。\n宪也虽非病，桑乎可使饥。\n有穷难手援，无梦嘆吾衰。",
        "dynasty": "宋",
        "collection_info": null
    },
    {
        "uuid": "68d5de04b0e781655eaaa869e8d57c67",
        "title": "游罗汉至开先寺",
        "author": "项安世",
        "content": "半世怀吾愿，今年得此辰。\n朝廷用和议，疆埸有閒人。\n地喷双龙沫，云藏五老身。\n天寒林影薄，斜日照衣巾。",
        "dynasty": "宋",
        "collection_info": null
    },
    {
        "uuid": "7c8bed5d2ec71680c43db0533e17aead",
        "title": "宿东林寺",
        "author": "项安世",
        "content": "借宅星江上，山南已遍寻。\n犹余湓浦路，未快白公心。\n属国陈三表，归帆拂二林。\n远师堂上酒，可以恣狂吟。",
        "dynasty": "宋",
        "collection_info": null
    },
    {
        "uuid": "745d82bbbe87125b260a884e68ea1711",
        "title": "送叶吉甫往建康  其一",
        "author": "项安世",
        "content": "同是匡庐客，匡庐又送君。\n衣袍霜后薄，戈甲夜深闻。\n目断瓯溪月，心摇楚岫云。\n东西各有慕，魂梦亦相分。",
        "dynasty": "宋",
        "collection_info": null
    },
    {
        "uuid": "810f168b09066d577496e786ea720bf6",
        "title": "送叶吉甫往建康  其二",
        "author": "项安世",
        "content": "脚底东林路，船头下白沟。\n所之仍作客，何日定归休。\n眉为乡人蹙，心将世事谋。\n书生千古病，至竟欲谁瘳。",
        "dynasty": "宋",
        "collection_info": null
    },
    {
        "uuid": "789ebf2bff9d8ac2bdfa3dc27850f449",
        "title": "寄题郑氏坟亭",
        "author": "项安世",
        "content": "不识亭前路，应知孝子情。\n未甘黄壤隔，犹共白云横。\n好在当时意，端从苦处生。\n愿言珍体髮，圣学待深评。",
        "dynasty": "宋",
        "collection_info": null
    },
    {
        "uuid": "70e151d9b89a9fdbcf6e1b32a4ee62f2",
        "title": "治装将归",
        "author": "项安世",
        "content": "又作瞿唐去，长为道路行。\n滩名暗可数，风浪饱曾更。\n僮仆般移惯，衣装结束轻。\n别多难得泪，不是总无情。",
        "dynasty": "宋",
        "collection_info": null
    },
    {
        "uuid": "39fcd4799e41b7393585c08838c97bae",
        "title": "丫头岩",
        "author": "项安世",
        "content": "三十年前过，吾方似此山。\n山容今尚丱，吾鬓久成班。\n羞把娉婷嫁，长垂婑堕鬟。\n黄尘乌帽底，媿汝若为颜。",
        "dynasty": "宋",
        "collection_info": null
    },
    {
        "uuid": "55090eaf06bda7dd53ccc0e6e6991e4b",
        "title": "遣闷",
        "author": "项安世",
        "content": "夜与影同宿，昼将书共谈。\n虚凉惟称暑，阴湿恐生岚。\n眼有思家泪，心怀报国惭。\n更须辞命绂，身已住僧庵。",
        "dynasty": "宋",
        "collection_info": null
    },
    {
        "uuid": "b91e8a9b5f5baf6a67edbcadde467cc9",
        "title": "送江陵刘县丞得多字  其一",
        "author": "项安世",
        "content": "一语动愁思，良朋能几多。\n相持看鬓髮，容易隔山河。\n旧学纷疑信，新功废琢磨。\n因君戒行李，令我悟蹉跎。",
        "dynasty": "宋",
        "collection_info": null
    },
    {
        "uuid": "0c296383603a4f80f7cc1c6a456fd2cd",
        "title": "送江陵刘县丞得多字  其二",
        "author": "项安世",
        "content": "吾事方如此，诸儒说更多。\n高明俄已竟，广大日无何。\n意远身仍近，人同已易讹。\n且当行故步，未敢赴殊科。",
        "dynasty": "宋",
        "collection_info": null
    },
    {
        "uuid": "f7e04f7755f0ff5a81c91d3719306f27",
        "title": "送查仲文三首  其一",
        "author": "项安世",
        "content": "静甘明主弃，出为故人书。\n邺下刘公干，山中陶隠居。\n百年通醉醒，万事付乘除。\n只有诗魔在，时能掣巨鱼。",
        "dynasty": "宋",
        "collection_info": null
    },
    {
        "uuid": "7c8bfa91268101fe8016f8d2495626fc",
        "title": "送查仲文三首  其二",
        "author": "项安世",
        "content": "先生江海士，使者水曹郎。\n开绢印三道，怀人天一方。\n上江春水急，穿峡晚云长。\n诗酒勤陶写，中年属易伤。",
        "dynasty": "宋",
        "collection_info": null
    },
    {
        "uuid": "4a434d99b602b9e4244c545a2e71f6eb",
        "title": "送查仲文三首  其三",
        "author": "项安世",
        "content": "世味元无着，诗情自不閒。\n撩人五字句，为客万重山。\n我已移文就，公能尽兴还。\n归来宋玉宅，作赋动江关。",
        "dynasty": "宋",
        "collection_info": null
    },
    {
        "uuid": "1f3a8ed6e40919747a004607144a9881",
        "title": "送孙监酒",
        "author": "项安世",
        "content": "我已寒如水，君方冷似灰。\n有才谁肯惜，无力可相推。\n蒸水闻奇甚，糟邱亦旨哉。\n皇华重同姓，第一望归来。",
        "dynasty": "宋",
        "collection_info": null
    },
    {
        "uuid": "91017280d1ff69740ccf957eb8997cb9",
        "title": "赠叶少敏",
        "author": "项安世",
        "content": "故国三千里，五行信偶然。\n丈夫天下志，儿女客中怜。\n荆鄂十守岁，衡潭三拜年。\n新正纳殊佑，从此不孤眠。",
        "dynasty": "宋",
        "collection_info": null
    },
    {
        "uuid": "72901c725a6959f5f3cf4025603cc06d",
        "title": "赠周季隠",
        "author": "项安世",
        "content": "铁面苍髯士，金鱼玉带家。\n园林閒富贵，花竹老生涯。\n世上名何用，尊中酒幸嘉。\n向来张长史，佳句足堪夸。",
        "dynasty": "宋",
        "collection_info": null
    },
    {
        "uuid": "f7e958621acef849783bacdfa890739a",
        "title": "次韵王少清见赠",
        "author": "项安世",
        "content": "王谢风流在，千年故不磨。\n子孙奇俊甚，生长见闻多。\n容易三千首，铿鍧十二和。\n故家文物盛，寒士得同科。",
        "dynasty": "宋",
        "collection_info": null
    },
    {
        "uuid": "c0e5d1ab1c145409bf83466a40121433",
        "title": "送邓制干二首  其一",
        "author": "项安世",
        "content": "去国逢人避，书门断客传。\n闻知西岭雪，忙上右襟船。\n未了青灯话，仍衝白鸟烟。\n江湖逢倚相，将梦寄渠边。",
        "dynasty": "宋",
        "collection_info": null
    },
    {
        "uuid": "a4bd9fdc38302103623b765b9c8a8c95",
        "title": "送邓制干二首  其二",
        "author": "项安世",
        "content": "赋颂前朝爱，诗文内相传。\n九家潘岳鬓，万里米家船。\n滟滪冬无雪，蓬婆昼不烟。\n未须台阁上，迢递佐三边。",
        "dynasty": "宋",
        "collection_info": null
    },
    {
        "uuid": "44d4b76c97792596223da5b2470060b6",
        "title": "送严童子",
        "author": "项安世",
        "content": "凤历开新统，鹓鶵降异姿。\n入朝承重渥，还舍拜名师。\n杨晏皆模范，韩陈有训辞。\n后生须静实，切莫事奔驰。",
        "dynasty": "宋",
        "collection_info": null
    },
    {
        "uuid": "61d6fbee0341eb129f7392b2218750b9",
        "title": "次韵自咏  其一",
        "author": "项安世",
        "content": "生意断无几，死灰难復然。\n世方尊腊腊，吾亦梦先边。\n江水青无地，岩云白似天。\n短蓑将鬓髮，听唱谢郎船。",
        "dynasty": "宋",
        "collection_info": null
    },
    {
        "uuid": "e8030cb0482dcb16b7567021bd385019",
        "title": "次韵自咏  其二",
        "author": "项安世",
        "content": "杂剧只如此，古人谁不然。\n渭南寻竹坞，杜曲买桑田。\n石裂山衔羽，松明火带烟。\n夜深随射虎，归路恐迷阡。",
        "dynasty": "宋",
        "collection_info": null
    },
    {
        "uuid": "fe6c2af812ca5c32f36e6cca69668dd7",
        "title": "次韵赠刘正将",
        "author": "项安世",
        "content": "读子风林集，怀吾里塾时。\n道途今老大，人事几推移。\n宫省知名久，君王识面迟。\n柳亭寒气入，谁赏玉台诗。",
        "dynasty": "宋",
        "collection_info": null
    },
    {
        "uuid": "c5fef7e77916566f7a36cd6ee72a1b1d",
        "title": "送李宪权江陵帅双辘轳格",
        "author": "项安世",
        "content": "表饵计已决，艰难人尽非。\n犹烦使者斧，往载帅臣旗。\n万事本无事，一移无不移。\n因书汉三府，鸟尽未为迟。",
        "dynasty": "宋",
        "collection_info": null
    },
    {
        "uuid": "783a6cd82d40f30b08fd99b11ab9c190",
        "title": "方桥晚憩",
        "author": "项安世",
        "content": "归路方桥晚，年年此月情。\n不知临老去，更得几番行。\n浩荡东风阔，微茫远水横。\n每来心自爱，未要世人惊。",
        "dynasty": "宋",
        "collection_info": null
    },
    {
        "uuid": "ba6ab51be531feb8547befc945ab065a",
        "title": "还憩方桥",
        "author": "项安世",
        "content": "拂拂轻黄小，茸茸嫩绿蔫。\n柳条君莫折，草色我思眠。\n鬓髮从衰病，人情自少年。\n栏干一临眺，春意满坤干。",
        "dynasty": "宋",
        "collection_info": null
    },
    {
        "uuid": "ed217fa0f9c35bfa2982053e7cb94f60",
        "title": "清凉寺",
        "author": "项安世",
        "content": "楚甸延诗眼，台城壮酒杯。\n山连京口去，江自锦官来。\n百榼浇难下，千篇勇莫裁。\n非君湖海气，谁禁此崔嵬。",
        "dynasty": "宋",
        "collection_info": null
    },
    {
        "uuid": "35968432844e195063da05d00a27c733",
        "title": "新妇石",
        "author": "项安世",
        "content": "谁家丑新妇，临水久徘徊。\n月印修眉妩，风传古曲哀。\n晓妆无粉黛，春服有梅苔。\n应恨周居士，逃秦更不回。",
        "dynasty": "宋",
        "collection_info": null
    },
    {
        "uuid": "52dd39bafca86fde6c430060b69c58f3",
        "title": "赠查仲文",
        "author": "项安世",
        "content": "诸老更推挽，先生定别留。\n孰知庐阜趣，战胜汉廷游。\n直自全高隠，宁当退急流。\n典刑前辈在，余润觅东邱。",
        "dynasty": "宋",
        "collection_info": null
    },
    {
        "uuid": "b304a9f9d1849db7c74c76823596649f",
        "title": "丹阳感旧",
        "author": "项安世",
        "content": "东来復西去，却数十三年。\n三过丹阳县，俱乘万里船。\n半生行役裏，两鬓客愁边。\n属玉沧波上，清标倍炯然。",
        "dynasty": "宋",
        "collection_info": null
    },
    {
        "uuid": "157faaa2d5753418e092a4d7f07966a4",
        "title": "次韵郑检法与张秘书论命",
        "author": "项安世",
        "content": "曹刘元易识，甘石况经云。\n五物时为帝，三辰岁有君。\n平生信严子，今日得扬云。\n两手分忠孝，往承华与勋。",
        "dynasty": "宋",
        "collection_info": null
    },
    {
        "uuid": "a0b24c08e8fa189189b45f316d5fb93c",
        "title": "寒食有怀楚都",
        "author": "项安世",
        "content": "北土重寒食，东风吹故都。\n不知清野后，还有踏青无。\n荻笋烹鱼美，萎蒿裹饭腴。\n异乡悲节物，归梦速樯乌。",
        "dynasty": "宋",
        "collection_info": null
    },
    {
        "uuid": "77ffc9b183d2c234236f13310daa1a1c",
        "title": "对月",
        "author": "项安世",
        "content": "少日曾相识，重来有故情。\n殷勤前度月，依旧向人明。\n扰扰魄生死，区区轮满盈。\n何如长半掩，万古不西倾。",
        "dynasty": "宋",
        "collection_info": null
    },
    {
        "uuid": "613b08bb3731c19f393d61f7a4ccc441",
        "title": "夜雨",
        "author": "项安世",
        "content": "夜帐不知雨，晓街初见泥。\n青方归柳市，红未到桃蹊。\n远水牵归缆，荒冈入杖藜。\n招呼旧僮仆，欢喜共锄犂。",
        "dynasty": "宋",
        "collection_info": null
    },
    {
        "uuid": "73192186b0fb54c72beed010d57592cb",
        "title": "春暄",
        "author": "项安世",
        "content": "春来能几日，腊裏未开年。\n物色已如此，风光何习然。\n半醒行似醉，微困坐成眠。\n欲写融融意，都无句可传。",
        "dynasty": "宋",
        "collection_info": null
    },
    {
        "uuid": "bbe624c43544cd05ba365292c4918c8f",
        "title": "二十八日行香即事  其一",
        "author": "项安世",
        "content": "晓市众果集，枇杷盛满箱。\n梅施一点赤，杏染十分黄。\n青李不待暑，木瓜宁论霜。\n年华缘底事，亦趁贩夫忙。",
        "dynasty": "宋",
        "collection_info": null
    },
    {
        "uuid": "d8e74c7325916c3484fca00f90ceb2bc",
        "title": "二十八日行香即事  其二",
        "author": "项安世",
        "content": "柳岸蒙蒙湿，沟波点点跳。\n窗槽斜溜涌，轿顶碎声飘。\n村担果争市，山桅花满桥。\n愁听新使客，墟里说萧条。",
        "dynasty": "宋",
        "collection_info": null
    },
    {
        "uuid": "64105bf34e462cae453d7d248dac9944",
        "title": "偶吟",
        "author": "项安世",
        "content": "近市心如水，居贫道未穷。\n关门度梅雨，欹枕受槐风。\n问学十年事，文章百世公。\n读多书有味，吟少句无工。",
        "dynasty": "宋",
        "collection_info": null
    },
    {
        "uuid": "012fe30c738e6d728ac8504576dd4cc9",
        "title": "郑检法重九病起送酒索诗",
        "author": "项安世",
        "content": "闻道台参早，交亲喜可知。\n犹能白衣酒，相劝菊花时。\n带剩如干眼，梳添几寸丝。\n风骚足材料，何必项斯诗。",
        "dynasty": "宋",
        "collection_info": null
    },
    {
        "uuid": "a1a5cee09b642913fa97029aaad53232",
        "title": "张澧州挽诗  其一",
        "author": "项安世",
        "content": "持橐中朝贵，餐毡异域留。\n人皆敬先德，我已识君侯。\n气节传三世，才猷着两州。\n承家五男子，身后更何求。",
        "dynasty": "宋",
        "collection_info": null
    },
    {
        "uuid": "82671416f2f1fbdf2072f7d35a08a1c4",
        "title": "张澧州挽诗  其二",
        "author": "项安世",
        "content": "坦然无一物，此意极寥寥。\n生死东西魄，盈虚早晚潮。\n何人清夜省，举世万波摇。\n试把斯文诵，英魂或可招。",
        "dynasty": "宋",
        "collection_info": null
    },
    {
        "uuid": "633530e90579b5ec24b3619d79940f4c",
        "title": "任安抚挽诗  其一",
        "author": "项安世",
        "content": "已矣天难问，哀哉道竟孤。\n风流前辈似，胆畧世人无。\n缓急谋谟见，寻常尺寸拘。\n明时非不用，志士自多迂。",
        "dynasty": "宋",
        "collection_info": null
    },
    {
        "uuid": "831b22406ecd3405766de7d68207f846",
        "title": "任安抚挽诗  其二",
        "author": "项安世",
        "content": "新息任夫子，东坡所父师。\n只余盘叟在，犹乃故家时。\n閒抚伊吾剑，吟成绿野诗。\n中原遗老尽，旧事有谁知。",
        "dynasty": "宋",
        "collection_info": null
    },
    {
        "uuid": "bcd2f1de6de9b22ec8d6a057e24293c2",
        "title": "挽陆运使诗  其一",
        "author": "项安世",
        "content": "爰自微官日，能令巨力摧。\n青蒭回使节，红粟抗公台。\n淮右恩波阔，畿西禁网恢。\n平生希曲令，今得吏民哀。",
        "dynasty": "宋",
        "collection_info": null
    },
    {
        "uuid": "7ed2714ec3c512303de5a30eda2bf3c9",
        "title": "挽陆运使诗  其二",
        "author": "项安世",
        "content": "八秩公何憾，淋浪我自悲。\n向来淮士裏，最得阜陵知。\n故国人谁识，长身帝所思。\n竟随龙驭去，应赴白云期。",
        "dynasty": "宋",
        "collection_info": null
    },
    {
        "uuid": "dc883f1afa8d950e1ea5d1f77f1d1655",
        "title": "尤尚书挽诗  其一",
        "author": "项安世",
        "content": "今岁何迁次，干坤失巨人。\n老生啼坏木，后学嘆迷津。\n四海人才谱，三朝礼乐臣。\n併将文献去，谁与觉斯民。",
        "dynasty": "宋",
        "collection_info": null
    },
    {
        "uuid": "814d13756e81ac4578086be025420f9e",
        "title": "尤尚书挽诗  其二",
        "author": "项安世",
        "content": "旧学渊衷记，新阡玉色疑。\n似闻形嘆慨，未忍失容仪。\n海道空赍志，西州只贮悲。\n平生谢公愿，后世子云知。",
        "dynasty": "宋",
        "collection_info": null
    },
    {
        "uuid": "91a4316e0f05af483dcb9bfb8a9ba01f",
        "title": "武学蔡博士挽诗  其一",
        "author": "项安世",
        "content": "人怜蔡庆远，庆远自悠哉。\n虽欠寿将位，非无时与才。\n诸生尊谊槩，明主识奇瑰。\n独把平生去，何曾一语哀。",
        "dynasty": "宋",
        "collection_info": null
    },
    {
        "uuid": "b53e4250b9c918482077b368a751aa4c",
        "title": "武学蔡博士挽诗  其二",
        "author": "项安世",
        "content": "天子昔好武，儒臣皆讳文。\n谁能有胜具，不肯建奇勋。\n半世观行己，千年劝事君。\n底须登大耋，金印负前闻。",
        "dynasty": "宋",
        "collection_info": null
    },
    {
        "uuid": "67feb7a099b686453bbf6428c820ee61",
        "title": "司马归州挽诗  其一",
        "author": "项安世",
        "content": "玉立气如春，魁然长者人。\n三朝陈素业，两郡驾朱轮。\n国干须名族，吾衰倚大姻。\n那知沙步酒，一别遂终身。",
        "dynasty": "宋",
        "collection_info": null
    },
    {
        "uuid": "73a632f70ba3d1d08661436c13d3302b",
        "title": "司马归州挽诗  其二",
        "author": "项安世",
        "content": "矻矻秭归山，长身困远官。\n旧租无折变，新路有平宽。\n报以孙将子，森然玉与兰。\n自随梅福去，云外跨飞鸾。",
        "dynasty": "宋",
        "collection_info": null
    },
    {
        "uuid": "4465aa5d16bccbe433a3bfacf7638ef1",
        "title": "处州叶德共挽诗  其一",
        "author": "项安世",
        "content": "属厌多年所，归来近月评。\n望之重十舍，已矣又平生。\n无復论乡曲，犹能接舅甥。\n短章随嘒管，凄断不成声。",
        "dynasty": "宋",
        "collection_info": null
    },
    {
        "uuid": "c84cd47e43c8b26e22e14bf858d56c94",
        "title": "处州叶德共挽诗  其二",
        "author": "项安世",
        "content": "儒服能军事，人心以富行。\n邑中无恶少，堂上有佳名。\n死得安仁诔，生经短簿评。\n哀荣有如此，何必汉公卿。",
        "dynasty": "宋",
        "collection_info": null
    },
    {
        "uuid": "a55205c62dc294885550fdba7e748748",
        "title": "李万州挽诗  其一",
        "author": "项安世",
        "content": "仙李来南日，熙宁去国人。\n一身辞赤芾，四世尚朱轮。\n桑梓推前辈，葭莩接世姻。\n伤心挽耆旧，不独为情亲。",
        "dynasty": "宋",
        "collection_info": null
    },
    {
        "uuid": "754acce98e9a27be98c734cd297aa8fd",
        "title": "李万州挽诗  其二",
        "author": "项安世",
        "content": "令子裒遗事，而翁亦大奇。\n治安真有策，经济遂无时。\n黄壤人间恨，斯文我辈推。\n生传汉中什，死着十哀诗。",
        "dynasty": "宋",
        "collection_info": null
    },
    {
        "uuid": "c5b974436192c5f26ab20118c740020d",
        "title": "李万州挽诗  其三",
        "author": "项安世",
        "content": "灵輀朝出祖，属綍泪争挥。\n慕子啼玄草，慈亲哭綵衣。\n敬斋书秩秩，退国物菲菲。\n华屋生存处，千年遂不归。",
        "dynasty": "宋",
        "collection_info": null
    },
    {
        "uuid": "89dd3c4d1d82eb01b8ba1a7365c79242",
        "title": "李万州挽诗  其四",
        "author": "项安世",
        "content": "公今南面乐，我自涕滂沱。\n十载还乡社，三君逐逝波。\n乐郊荒水槛，巢室閟烟萝。\n前辈风流尽，吾生奈老何。",
        "dynasty": "宋",
        "collection_info": null
    },
    {
        "uuid": "72d549227ba1bc32c4c765663210816b",
        "title": "赵婺州挽诗",
        "author": "项安世",
        "content": "雪裏萧山渡，花时杨子城。\n八年如昨日，一梦隔平生。\n剖竹皆雄郡，刊碑有颂声。\n传家诸子在，早晚继科名。",
        "dynasty": "宋",
        "collection_info": null
    },
    {
        "uuid": "f431afda7283156be20024746210b2d5",
        "title": "张黎州挽诗",
        "author": "项安世",
        "content": "万里沈黎徼，民夷杂戍屯。\n金钱宽两税，水泽润千门。\n肃肃猩鼯静，潭潭壁垒尊。\n远猷嗟未究，萧瑟定安原。",
        "dynasty": "宋",
        "collection_info": null
    },
    {
        "uuid": "2375556e5ababf03f1b155e41d7f0405",
        "title": "代赵丞相作黄尚书挽诗三首  其一",
        "author": "项安世",
        "content": "剑阁重来日，瀛洲仅阅旬。\n一从充保傅，五见易冬春。\n作圣工夫久，膺图岁月新。\n九重深悼处，早晚付经纶。",
        "dynasty": "宋",
        "collection_info": null
    },
    {
        "uuid": "92fdf5825d0fb5a29a3f54b0d39d6419",
        "title": "代赵丞相作黄尚书挽诗三首  其二",
        "author": "项安世",
        "content": "讲读真无敌，忠诚素有孚。\n谈经兼体用，论事极精粗。\n日已升旸谷，天方冒海隅。\n甘盘当保义，岂料岁年徂。",
        "dynasty": "宋",
        "collection_info": null
    },
    {
        "uuid": "04a88c8f814f7881b01e9f8d046ebf66",
        "title": "代赵丞相作黄尚书挽诗三首  其三",
        "author": "项安世",
        "content": "力小惭形渥，心同傒栋隆。\n忠能当世事，信可沃宸衷。\n长往公何遽，孤鶱我最穷。\n老来难得泪，独为洒西风。",
        "dynasty": "宋",
        "collection_info": null
    },
    {
        "uuid": "1611b46268c753f3f2a147d5d35b7a97",
        "title": "黄尚书挽诗二首  其一",
        "author": "项安世",
        "content": "愤切身频痏，忧多鬓早丝。\n有功裨圣主，无命佐清时。\n论事明于掌，披图粲若棋。\n哀哉听绝语，犹抱五年悲。",
        "dynasty": "宋",
        "collection_info": null
    },
    {
        "uuid": "ef2e33eb81274ebcf612f5a9ebe5c9d8",
        "title": "黄尚书挽诗二首  其二",
        "author": "项安世",
        "content": "嗣对膺图日，群生望治时。\n忽闻公已病，相顾事堪疑。\n竟作堂堂去，空书咄咄词。\n眼中衰剉尽，持底送灵輀。",
        "dynasty": "宋",
        "collection_info": null
    },
    {
        "uuid": "ebaeb04242ebf2d86cdd9f53736fae34",
        "title": "冯元素挽诗  其一",
        "author": "项安世",
        "content": "戎服开清洛，儒书谒阜陵。\n一朝官御晚，平日壮心冰。\n此士归来夜，何人说中兴。\n秋来原上草，萧索见风棱。",
        "dynasty": "宋",
        "collection_info": null
    },
    {
        "uuid": "06e7395464aaec82e32596d92a367fc3",
        "title": "冯元素挽诗  其二",
        "author": "项安世",
        "content": "出塞千夫敌，还家一善人。\n闺门春穆穆，乡党晚恂恂。\n字画清能谨，诗章秀以醇。\n畧无边琐气，怀此最伤神。",
        "dynasty": "宋",
        "collection_info": null
    },
    {
        "uuid": "5fabcd070b362ce756925f84d2d9ec17",
        "title": "荆南帅姚参政挽诗  其一",
        "author": "项安世",
        "content": "寿相背三甲，暮龄腰十围。\n自陪初伏饮，竟作百年违。\n楚泽秋初动，洪都梦已非。\n向来千骑拥，悽恻片帆归。",
        "dynasty": "宋",
        "collection_info": null
    },
    {
        "uuid": "eaf44721be50786d1d93a3e83e2c8bc5",
        "title": "荆南帅姚参政挽诗  其二",
        "author": "项安世",
        "content": "剑履三台亚，旌旄十国连。\n春风迎上日，秋色送归船。\n露泣千山月，云愁万里天。\n堂堂宁復有，玉立照人鲜。",
        "dynasty": "宋",
        "collection_info": null
    },
    {
        "uuid": "33b70281cab3de53bb3580b933fe3a56",
        "title": "抚州吴茂荣挽诗  其一",
        "author": "项安世",
        "content": "当年郡博士，致此一先生。\n相见茂荣甫，似吾诸葛卿。\n姓名书帝府，文行最乡评。\n终老君何恨，伤时泪自倾。",
        "dynasty": "宋",
        "collection_info": null
    },
    {
        "uuid": "858b2265f02cadb63ba30986aceadb39",
        "title": "抚州吴茂荣挽诗  其二",
        "author": "项安世",
        "content": "世已尊科举，人多失老成。\n行书周族党，身欠汉公卿。\n犹藉千年润，能传万壑清。\n怆怀非一士，何恨不知名。",
        "dynasty": "宋",
        "collection_info": null
    },
    {
        "uuid": "103f7b35328ac1a743c403799698a2e0",
        "title": "王君行丈挽诗  其一",
        "author": "项安世",
        "content": "春末乐叟去，秋初仍牧斋。\n无谁问天理，有底厌吾侪。\n简易逢人乐，虚徐触事谐。\n忽逢孤绝处，千丈崒高崖。",
        "dynasty": "宋",
        "collection_info": null
    },
    {
        "uuid": "5204ccc0a4bf54e8fc9c99e21f24c30e",
        "title": "王君行丈挽诗  其二",
        "author": "项安世",
        "content": "乐叟干将剑，锋铓凛不收。\n之人独和厚，与世极沉浮。\n淑气长三月，高怀自九秋。\n洞门元不锁，依旧少从游。",
        "dynasty": "宋",
        "collection_info": null
    },
    {
        "uuid": "9153dbe04cd931b64509b825fef158ca",
        "title": "王君行丈挽诗  其三",
        "author": "项安世",
        "content": "房州迎主簿，惠我数行书。\n恸哭王郎死，凄凉楚泽虚。\n少将诗作剧，老共易同居。\n比似曾居士，规绳更不疎。",
        "dynasty": "宋",
        "collection_info": null
    },
    {
        "uuid": "1c2c5c8ad1eb21123d3391e54d93d232",
        "title": "乐君启文挽诗  其一",
        "author": "项安世",
        "content": "荆州十万户，惟我独知公。\n皓皓峣峣甚，凉凉踽踽中。\n平生尊骨鲠，到死讳雷同。\n此士埋黄壤，何人立素风。",
        "dynasty": "宋",
        "collection_info": null
    },
    {
        "uuid": "9ab32fa8fcb357145248bfe69bc8dac4",
        "title": "乐君启文挽诗  其二",
        "author": "项安世",
        "content": "艺应天王拜，名高月旦评。\n一官娱晚暮，千载遇恩荣。\n未许行畴昔，犹应得久生。\n年来频见此，老泪不禁倾。",
        "dynasty": "宋",
        "collection_info": null
    },
    {
        "uuid": "8a7b085589f4018afb7fb73506bfc7c8",
        "title": "高通直挽诗  其一",
        "author": "项安世",
        "content": "赤手开荒径，朱门照广津。\n两班通印绂，三桂袭簪绅。\n寿考尊乡曲，光华劝邑人。\n我生当恨晚，犹及望灵椿。",
        "dynasty": "宋",
        "collection_info": null
    },
    {
        "uuid": "96443edfbc670e222eaff1e5107d26d5",
        "title": "高通直挽诗  其二",
        "author": "项安世",
        "content": "甲子诸孙行，丁年北梦行。\n归来古于越，友事晋参卿。\n旋展升堂拜，方瞻赐绂荣。\n故山耆旧少，萧瑟更佳城。",
        "dynasty": "宋",
        "collection_info": null
    },
    {
        "uuid": "73bd0567f294bb6569df1a9fd960b3a4",
        "title": "曾着作之父文思判院挽诗  其一",
        "author": "项安世",
        "content": "后有儿如许，前瞻祖自然。\n诗书三世验，乡党一辞贤。\n遂失升堂愿，徒供相柩篇。\n吾衰真久矣，祇此亦关天。",
        "dynasty": "宋",
        "collection_info": null
    },
    {
        "uuid": "b7101029861fac07189081e29b206c06",
        "title": "曾着作之父文思判院挽诗  其二",
        "author": "项安世",
        "content": "忍穷能到骨，何物可愁翁。\n守口双奁静，抄书万卷空。\n朝天尊𣓨氏，胜地说壶公。\n脱屣俱无滞，斑衣泪自红。",
        "dynasty": "宋",
        "collection_info": null
    },
    {
        "uuid": "17a25b90f0dc807fb18f1ec6ae331db9",
        "title": "黄寺丞挽诗  其一",
        "author": "项安世",
        "content": "识面山阴道，论心德化堂。\n后来俱罪籍，归去各吾乡。\n晚岁欣同寓，平生谓可偿。\n来迟三两月，泪落几多行。",
        "dynasty": "宋",
        "collection_info": null
    },
    {
        "uuid": "1630fdb3ad7c02f94a70776b01c59be6",
        "title": "黄寺丞挽诗  其二",
        "author": "项安世",
        "content": "白鹿人先去，西坡事又非。\n客情何所向，老泪不禁挥。\n日短輀车急，山寒冢未腓。\n犹闻辞楚辟，来救越民饥。",
        "dynasty": "宋",
        "collection_info": null
    },
    {
        "uuid": "ebbf1ea386a8e4ac32d17f5aabd059fb",
        "title": "司马侍郎挽诗  其一",
        "author": "项安世",
        "content": "公之曾大父，昔者老先生。\n日月扶丹扆，干坤仗赤诚。\n诒谋三世重，谨始一言清。\n今日书生剉，临风作雨倾。",
        "dynasty": "宋",
        "collection_info": null
    },
    {
        "uuid": "f62eb0df05966c09bd211fa6ec9cd891",
        "title": "司马侍郎挽诗  其二",
        "author": "项安世",
        "content": "生身何恨晚，犹识孝曾孙。\n姓字惊乔木，仪型想九原。\n百年余父老，双泪落轺轩。\n此意今谁领，凭高只断魂。",
        "dynasty": "宋",
        "collection_info": null
    },
    {
        "uuid": "f1bed6dc8b959a35a32c38cfc13b9b5d",
        "title": "挽荆南帅张左司诗  其一",
        "author": "项安世",
        "content": "霄汉占贤辅，干坤失大儒。\n斯文断命脉，识者嘆穷途。\n独拥全名去，谁供一世须。\n空余千载事，不尽惜良图。",
        "dynasty": "宋",
        "collection_info": null
    },
    {
        "uuid": "aace71bbe6f620f4583354934009a681",
        "title": "挽荆南帅张左司诗  其二",
        "author": "项安世",
        "content": "自古谁无死，斯人有重轻。\n诸生望模楷，吾道倚权衡。\n一髮千钧挽，中流砥柱倾。\n平生忧国事，何意作身名。",
        "dynasty": "宋",
        "collection_info": null
    },
    {
        "uuid": "66a030479daa285d329c6ecb44e1319e",
        "title": "挽荆南帅张左司诗  其三",
        "author": "项安世",
        "content": "吾道竟如此，苍生将奈何。\n名声垂白日，身世逐沧波。\n宜世堂堂去，犹胜奄奄过。\n所嗟非一死，良愿恐蹉跎。",
        "dynasty": "宋",
        "collection_info": null
    },
    {
        "uuid": "7281a4b67099f5c8f888b80ce0a7b7b0",
        "title": "挽荆南帅张左司诗  其四",
        "author": "项安世",
        "content": "昔者登帘阁，先生病已瘳。\n从容当世事，反復万端忧。\n力尽千家活，身疲十日留。\n向来天下士，端为一城休。",
        "dynasty": "宋",
        "collection_info": null
    },
    {
        "uuid": "a45e67c662c22dca3263c2f95c2a00a2",
        "title": "挽荆南帅张左司诗  其五",
        "author": "项安世",
        "content": "世已憎吾属，天宜赦此贤。\n忍教名百代，不使寿中年。\n兰谢无传业，苹荒久绝絃。\n凄凉楚江上，鸿影独翩翩。",
        "dynasty": "宋",
        "collection_info": null
    },
    {
        "uuid": "6dd74f83e7c5572dd42aca855bb41e3f",
        "title": "挽汤丞相夫人二首  其一",
        "author": "项安世",
        "content": "册府连天汉，恩荣四十年。\n山河开象服，夙夜赞台躔。\n鸾鹄诸孙峙，箕裘令子传。\n夫人无一恨，可以见重泉。",
        "dynasty": "宋",
        "collection_info": null
    },
    {
        "uuid": "99b0a9fc151d67064b02081f48f29c1a",
        "title": "挽汤丞相夫人二首  其二",
        "author": "项安世",
        "content": "贱子无天幸，平生望六珈。\n偶然同断梗，已復嘆悲笳。\n泪落升堂日，神驰送客车。\n空惭名义重，桂省近年家。",
        "dynasty": "宋",
        "collection_info": null
    },
    {
        "uuid": "35bd8b52a2c316559aaf3517ea9b1acd",
        "title": "阴雨六韵",
        "author": "项安世",
        "content": "滨水地钟湿，关门时过春。\n读书无气力，看字费精神。\n阴雨便高枕，泥涂阻故人。\n小诗随意就，情话与谁亲。\n返照轻霞出，明朝霁色新。\n辛勤愧田父，江上晚耕匀。",
        "dynasty": "宋",
        "collection_info": null
    },
    {
        "uuid": "44ea188737669e4c136574e4d9b96d71",
        "title": "金陵纪游百韵",
        "author": "项安世",
        "content": "舣棹秦淮日，中秋万客船。\n水门高夹岸，河道曲通廛。\n港对青林直，洲横皓鹭鲜。\n会怜桃渡檝，离惜柳亭鞭。\n木志婵娟墓，香埋睥睨颠。\n赏心飞观出，旌德旧题镌。\n沙白寒笼月，波清暝宿烟。\n酒家知是否，商妇唱依然。\n儿病留三月，身閒近半年。\n游山情亹亹，弔古笔翩翩。\n寺觅清凉邃，堂窥德庆悬。\n雉墉寻古址，虎踞出层巅。\n处峻生堪戮，袁刘死合甄。\n山腰舟万竹，峯顶上千川。\n楚甸前开闢，吴山后接连。\n似垣环泰一，如阵拥中权。\n江触崖根转，潮衝石角旋。\n莫愁迷繫艇，王浚罢扬旃。\n离殿逃唐暑，精蓝变竺干。\n虽知悲李主，未免佞金仙。\n兑野情方倦，春墟兴已遄。\n门经白下过，沟傍冶亭沿。\n旧驿分携处，新园欲饯边。\n路趋钟阜近，人畏谷灵专。\n轩冕吾无欲，文移汝勿儇。\n半山悲故相，晚岁悦空诠。\n零落逢诗板，荒寒见采椽。\n骑馿当独往，挟册想深研。\n僧刻前朝诏，农耕遶舍田。\n争堆犹在眼，说字已成筌。\n后嶂当胸阔，中峰覆顶圆。\n披山安万柱，聚衲演三元。\n突兀留髠塔，炜煌志老筵。\n齐梁陈继踵，刀尺拂随肩。\n木末幽轩缀，云间小径穿。\n定林庵莽苍，功德水潺湲。\n洗砚池涵月，栽松干拂天。\n摇摇支败屋，草草订遗篇。\n坛祀阳郊僣，岩居少海偏。\n未穷山背屐，已迫日西鞯。\n朔易需明旦，周遭了胜缘。\n鷄笼残兀兀，玄武断涓涓。\n阅士常于此，倾城每往焉。\n因高营玉帐，就下列金鋋。\n忆昨南朝盛，开湖后苑妍。\n泛舟崇讌席，应诏想英躔。\n牲酒丛祠渎，香灯佛屋虔。\n草堂钟呗肃，兰籍鼓箫阗。\n蒋尉官为帝，周儒宅化禅。\n神兵功易诳，俗驾耻难湔。\n南陌开朱阙，三桥跨碧涟。\n观台夸凤翥，讲席伟牛牵。\n李白愁难解，萧延蔽莫蠲。\n浮云迷帝所，花雨眩胡袄。\n朱雀波声小，乌衣草色蔫。\n讵询华屋础，谁见大航舷。\n鬰鬰长干迥，岧岧崒堵骞。\n芳峦青宛宛，香径绿芊芊。\n秀水横塘外，平池曲槛前。\n一春来士女，千两拥辎軿。\n郭内清溪好，州东旧迹传。\n名园花隠映，甲第锦蝉联。\n门巷喧车马，楼台沸管絃。\n若非江令出，即是褚公还。\n绮院摧荒圃，瑶池逗浅溅。\n空余杨袅袅，时有芰娟娟。\n新阁虚堪爱，危桥凈可怜。\n花残思战栅，神遇想灵渊。\n步月逢娇魄，弹霜引腻咽。\n金簪花恍惚，银碗意微绵。\n復有陈宫井，深依北垒堧。\n哀声啼断绠，辱色玷清泉。\n栏石文虽暗，亭碑义更宣。\n桐雕疑陨黛，花坠忆飘钿。\n狎客谣琼树，姀嫔踏宝莲。\n自矜鱼目比，宁悟鹊毛填。\n珠玉施窗带，沉檀制屋櫋。\n鬼工三阁就，神器一朝捐。\n证圣无存瓦，台城绝断砖。\n永为前鑑渴，长使后车悛。\n右转遵琳馆，西郛记冶埏。\n谁知黄土贵，下有玉人眠。\n事变明高节，时艰别巨贤。\n光华三卞死，磊落一门全。\n俗爱风流久，人无操行坚。\n忠肝甘虎口，孝骨委蛟涎。\n子岫王公竁，寅冈将相阡。\n麒麟纷杂沓，翁仲蔼蹁跹。\n独美斯邱石，堪同信史编。\n六朝多胜槩，孤冢孰争先。\n我有耽幽癖，家无买墅钱。\n随身凭拄杖，繫脚頼行缠。\n此地闻畴素，陪京冠幅员。\n孙刘同相宅，王谢迭扶邅。\n今岁知何幸，兹来得所便。\n侵星赍糗饵，借力荷舆箯。\n吟笑髭频断，登临颈屡延。\n山川穷表裏，善恶究芗羶。\n愧匪诗三百，空成字一千。\n更须无党注，还与郑玄笺。",
        "dynasty": "宋",
        "collection_info": null
    },
    {
        "uuid": "2b9e04fed1ae9cd7874363e72a88e913",
        "title": "次韵王少清告归七首  其一",
        "author": "项安世",
        "content": "莲幕斑衣底，何因有旅愁。\n锦官城裏客，云土泽边州。\n夜夜还乡梦，年年异县秋。\n鹡鸰怜羽翼，鸿雁忆朋俦。\n便作刀头去，关山亦阻修。",
        "dynasty": "宋",
        "collection_info": null
    },
    {
        "uuid": "5ea4848ab056171a80447757d26551b4",
        "title": "次韵王少清告归七首  其二",
        "author": "项安世",
        "content": "塞垣秋易觉，八月索衣裘。\n露熟千株橘，风高百尺楼。\n人多宋玉赋，边倚卫公筹。\n水落鱼方贱，年丰酒易求。\n少留元不恶，三峡正幽幽。",
        "dynasty": "宋",
        "collection_info": null
    },
    {
        "uuid": "38c44ff87cb41f283d5fc94918914661",
        "title": "次韵王少清告归七首  其三",
        "author": "项安世",
        "content": "何处秋光好，田园占一邱。\n短鎌朝刈秫，长笛暮归牛。\n酒熟邀人饮，鷄肥与妇谋。\n傍篱开竹径，插竹护蔬畴。\n试上西郊望，翛然此兴悠。",
        "dynasty": "宋",
        "collection_info": null
    },
    {
        "uuid": "afd0b6f721f24e4393d5eb3394f819ae",
        "title": "次韵王少清告归七首  其四",
        "author": "项安世",
        "content": "短檠今幸好，文社得同修。\n何处撩乡思，催君发棹讴。\n路经行雨峡，籤数报程邮。\n客路看如许，交情可耐不。\n慇懃江上水，长为送离忧。",
        "dynasty": "宋",
        "collection_info": null
    },
    {
        "uuid": "e356abc7bf34f9647399962af102488e",
        "title": "次韵王少清告归七首  其五",
        "author": "项安世",
        "content": "江陵虽未惯，已作一年留。\n料得到锦里，剩须谈橘洲。\n枫槠夹堤岸，荷芰匝城沟。\n南入湖湘橹，北通襄汉舟。\n逢人问风土，说与话难周。",
        "dynasty": "宋",
        "collection_info": null
    },
    {
        "uuid": "a05b21885fbf9fb13321b357d1219081",
        "title": "次韵王少清告归七首  其六",
        "author": "项安世",
        "content": "生平俱异县，相与忽同矛。\n钝质铅逢错，芜心草頼耰。\n每思难话别，却恨莫同游。\n到日应残腊，来时却顺流。\n高才日千里，再见愈难侔。",
        "dynasty": "宋",
        "collection_info": null
    },
    {
        "uuid": "a40a3cfa32ffa621e7425515b77e406f",
        "title": "次韵王少清告归七首  其七",
        "author": "项安世",
        "content": "有美不自啬，相于常暗投。\n舂容惊巨轴，错落眩双眸。\n君已文如凤，吾方拙似鸠。\n早知归峡口，亦欲下沙头。\n卒卒偿诗债，惭无玉案酬。",
        "dynasty": "宋",
        "collection_info": null
    },
    {
        "uuid": "aa0ee7d7942a0b99e08e070492fac317",
        "title": "送庄贤良赴召试",
        "author": "项安世",
        "content": "丙午陂当復，王春瑞习占。\n龙楼上宝册，鹤诏下穷檐。\n地脉通闽蜀，人才出老严。\n定羞新学曲，只守旧心潜。\n剩想尧眉乐，深垂舜目谦。\n有怀天变数，无计士风廉。\n庶证方如此，君行得滞淹。\n六题聊復尔，制策待韬钤。\n久噎须详吐，沈疴与痛砭。\n一扶偷意立，尽解结喉箱。\n人士回生气，干坤振绝燄。\n宏开九县赤，永息万方黔。\n治世吾何用，媸人影自嫌。\n弃荆宜入蜀，比素讵将缣。\n逐食俱随雁，论心偶类鹣。\n雅怀钦粹淑，盛事惬窥觇。\n从此迟为圃，它年说作监。\n因声到邛僰，市肆觅疎帘。",
        "dynasty": "宋",
        "collection_info": null
    },
    {
        "uuid": "cb8b3e3eee449c95bdb4fb5802952ce3",
        "title": "五月四日贺杨秘书知吉州五十韵",
        "author": "项安世",
        "content": "自识杨夫子，于今十二年。\n甲辰来右淛，丁未向西川。\n逆旅初闻誉，抠衣亟致虔。\n未能情款款，已觉志拳拳。\n不谓攀天箐，仍逢泛水莲。\n兹为元礼御，始执晏平鞭。\n远客心危甚，仁人教竭焉。\n精能嘉旧作，虚滥鄙新妍。\n赠送时三復，经行虑十全。\n趍隅残腊月，判袂暮春天。\n度夏留巴国，开秋迓蜀船。\n追锋承诏急，繫缆为情牵。\n漕席尊同右，辕门谒并先。\n高登诸葛庙，朗咏少陵篇。\n岁月催行李，云霄入峻躔。\n侧聆参帝牒，俄见贰州权。\n进退朝绅竦，恩威俗珥悛。\n我分湘麓教，公返汝溪廛。\n城郭当来往，书题审食眠。\n误恩叨给札，假道惬登筵。\n竟日留输写，忧时共涕涟。\n岁丁昭奋纪，律值夹姑旋。\n谬上鰲扉对，惭充玉府仙。\n急惊寒暑变，遐想鬓毛迁。\n吉语闻收召，枢筹頼绎编。\n遂酬平昔愿，信有切磋缘。\n崇礼明真学，修辞戒妄编。\n河东来属尔，阳翟去翩然。\n世道重开闢，皇情极聘筵。\n復来嗟黾勉，同直幸缠绵。\n有得皆令饫，逢疑必为蠲。\n性情深灌埴，言行密裁朘。\n指点吟哦字，铺陈献纳笺。\n得师今以始，尚友昔无前。\n贤念怀符竹，愚悰慕菽饘。\n清班难共恋，良悟迫俱捐。\n骐骥先辞枥，驽骀续跨鞯。\n离群悲欲割，示训语期镌。\n王宋摛文备，曾苏草奏便。\n意精言凿凿，事析理平平。\n养气归深厚，持身趣重坚。\n吕公贤赞确，仲子戒辞专。\n永寘盘盂裏，终怀杖屦边。\n此州多白粲，故部即青毡。\n畏爱群心洽，纲条众目联。\n弛张元有见，宽猛冀无偏。\n郡有青原老，人如绿野贤。\n年高能着述，身健早林泉。\n故事堪频扣，成书为远传。\n西江足鱼雁，秋浦正相连。",
        "dynasty": "宋",
        "collection_info": null
    },
    {
        "uuid": "4795b5f45e60e2ad04753f62a9c35024",
        "title": "饯周伯寿得枝字",
        "author": "项安世",
        "content": "分原内史界，世系出苍姬。\n修贡长沙国，文章似楚辞。\n堵墙看献赋，旗影照题诗。\n昼日三千字，春风第一枝。\n相公如父子，侍讲是宗师。\n忍把直言策，轻为阿世词。",
        "dynasty": "宋",
        "collection_info": null
    },
    {
        "uuid": "5a452f064f7ede90c4760491c8cdaeab",
        "title": "送罗司理实之",
        "author": "项安世",
        "content": "衰病久忘情，相逢泪忽倾。\n见君重娶妇，于我尚如兄。\n秩满无人事，官卑有政声。\n归装诗卷送，荐牍漕台迎。\n二祖名俱重，孤身责讵轻。\n长将今仕看，勿遣后图更。",
        "dynasty": "宋",
        "collection_info": null
    },
    {
        "uuid": "a418ba7505571b5e9229ee04f18182d5",
        "title": "次韵答潘监税勉其小忍",
        "author": "项安世",
        "content": "旧日潘怀县，长怜簿官卑。\n清秋一摇落，绿鬓两衰迟。\n今代诸孙在，遗风百世知。\n四声哦激烈，九折诉嵚𡼭。\n锻炼心成癖，磨礲句少疵。\n欲赓彭泽事，重和大苏诗。\n得也聊三士，安之岂二宜。\n慇懃倩蛮素，唱我反骚辞。",
        "dynasty": "宋",
        "collection_info": null
    },
    {
        "uuid": "373b56cfc43c15ef378af1013f2e7565",
        "title": "用韵为十九弟寿",
        "author": "项安世",
        "content": "驷马开华屋，祥罴降绮栊。\n婴襦斑似锦，子佩绿于葱。\n好日逢重四，芳醪判一中。\n丰神春日柳，意气雨天虹。\n未论龟巢藕，休言珀化枫。\n诸孙今远大，吾祖旧冲融。\n努力名场近，收功鼎甲崇。\n但令贤弟贵，不怕老兄穷。",
        "dynasty": "宋",
        "collection_info": null
    },
    {
        "uuid": "daeb0450d322e2708935c81bdd50c10b",
        "title": "燎蚊",
        "author": "项安世",
        "content": "欲昏疑雾合，未暗已雷鸣。\n驱逐无长策，纷纭剧乱兵。\n昼潜如设伏，夜啸若先声。\n喙惨戈矛利，身微坌𡏖轻。\n嘬肤来汗血，皤腹去朱樱。\n壁以青油固，麾之白羽明。\n闻风聊詟息，得路即喧轰。\n婉婉工乘隙，骚骚故彻更。\n据经当烈泽，考传合熸荆。\n耿耿银缸动，荧荧爝火行。\n翼焦身尚奋，力尽势还倾。\n垒合无逃虏，膏血可筑京。\n周遭期剿绝，小大悉炮烹。\n爇左时惊合，禽纵或走横。\n奔军容蹔脱，搜谍靡余生。\n走操华容道，追刘白帝城。\n周瑜方奏凯，陆逊遂成名。\n一觉华胥梦，千年战国情。\n区区两蛮触，何足较踦赢。",
        "dynasty": "宋",
        "collection_info": null
    },
    {
        "uuid": "5bb6e6fcfc49d20eedb9842ecedd590d",
        "title": "题狄彦哲云溪隠居二首  其一",
        "author": "项安世",
        "content": "闲居郭内似村中，背市临河一径通。\n案上漆书何世字，墙头碧瓦古时宫。\n苦遭客子惊鸥鸟，闲在桥边数钓筒。\n不是庞公怕城府，也来相就作渔翁。",
        "dynasty": "宋",
        "collection_info": null
    },
    {
        "uuid": "0ef1d49b76d50503775b7c2549e2d95d",
        "title": "题狄彦哲云溪隠居二首  其二",
        "author": "项安世",
        "content": "江汉兵余八十秋，后生谁及见前修。\n开元遗事无人说，正始诸贤何处求。\n此老尚堪矜式在，吾侪欲为子孙谋。\n不嗔拱立烦鷄黍，时復敲门繫小舟。",
        "dynasty": "宋",
        "collection_info": null
    },
    {
        "uuid": "ff2332e9400eeb172bcc1ae795eb1ddd",
        "title": "江陵送赵知县二首  其一",
        "author": "项安世",
        "content": "万壑千岩相送时，灵星小雪上丰颐。\n南云北梦重分首，扑漉繁霜满瘦髭。\n功业向来真自许，头颅今日遂如斯。\n英雄老大无人识，足扣双舷只自知。",
        "dynasty": "宋",
        "collection_info": null
    },
    {
        "uuid": "6632757657e2714f33dccb0e60d87f96",
        "title": "江陵送赵知县二首  其二",
        "author": "项安世",
        "content": "别离底处最堪怜，君上吴船我蜀船。\n从此相思真万里，重来何止又三年。\n司州刺史髭如戟，国子先生瘦似椽。\n二子有情须问讯，为言重九向西川。",
        "dynasty": "宋",
        "collection_info": null
    },
    {
        "uuid": "5c2a29798c51dfa469c8b90ba930aa8b",
        "title": "次刘子野送别韵",
        "author": "项安世",
        "content": "贾谊莫思行说背，陈汤空想郅支头。\n子规枝上三更觉，白鹭山前万事休。\n櫜矢戢戈歌四夏，带牛佩犊免防秋。\n一犂先向东郊去，稻滑蔬肥百不愁。",
        "dynasty": "宋",
        "collection_info": null
    },
    {
        "uuid": "478274b6f547d113528df51323bb47cf",
        "title": "次曾宣干焕送别韵",
        "author": "项安世",
        "content": "戎事急于翻白餠，人情难似塞黄河。\n谁能戴雪三千丈，更踏衝风十二波。\n父老共倾同社酒，儿童齐唱牧牛歌。\n烦君为较田家乐，比似兵家孰少多。",
        "dynasty": "宋",
        "collection_info": null
    },
    {
        "uuid": "befd04348f2a860a7179b00a7928fbfe",
        "title": "次韵",
        "author": "项安世",
        "content": "高沙白魝记天如，葵扇桃笙度日居。\n诗裏燕虫时漫与，醉中鸥鸟正于胥。\n忽遭唤起披金甲，自笑平生论石渠。\n身世万端谁得料，一番江雨又成余。",
        "dynasty": "宋",
        "collection_info": null
    },
    {
        "uuid": "57a4bb7a50eaffcc593b8b38e6c0631d",
        "title": "伯父新园",
        "author": "项安世",
        "content": "屋后回堤可当山，屋前沟港转清湾。\n行人自笑高花外，倦客方吟积翠间。\n曲折故应怜窈窕，崎岖未觉厌跻攀。\n小桥直下前村路，百顷平园锦绣斑。",
        "dynasty": "宋",
        "collection_info": null
    },
    {
        "uuid": "6dd0b19adb2be718f0f540e327ed3c94",
        "title": "忆宗道旧游",
        "author": "项安世",
        "content": "十八年前胜共饶，两青不借一枯焦。\n狂挑药涧寻琼阙，醉踏经台问玉霄。\n华顶云开千嶂露，赤城天近九霞飘。\n祇今只羡蒲团稳，坐看双龙上石桥。",
        "dynasty": "宋",
        "collection_info": null
    },
    {
        "uuid": "62a7c41f795d2826f703a18efd8d3d82",
        "title": "用舍弟韵送妹婿郑子仁湖南漕试",
        "author": "项安世",
        "content": "笔力追风内廐黄，词源下峡九秋艎。\n经行帝子云璈地，祓饰骚人月璐章。\n亲老一生儿共婿，吾衰七见暑成凉。\n门阑正倚乘龙重，快踏层云觐九阳。",
        "dynasty": "宋",
        "collection_info": null
    },
    {
        "uuid": "c4e06be35d4e5162b4dd1ff25322774c",
        "title": "送右史纳官还乡",
        "author": "项安世",
        "content": "去国无庸似叶轻，丈夫胡忍此收名。\n迟迟自罄臣心力，恋恋犹贪主圣明。\n正尔钓丝江上去，依然羽扇箧中情。\n平生讵作求田学，要与君王佐治平。",
        "dynasty": "宋",
        "collection_info": null
    },
    {
        "uuid": "51d1d333e1aaa3183109d9b9196f6199",
        "title": "金陵送左史",
        "author": "项安世",
        "content": "临歧掺袂欲何言，罢酒开船色惘然。\n万里重逢傥无日，一杯相属岂非天。\n修鳞去蛰三池浪，倦翼归投万壑烟。\n从此登临只西首，美人家在夕阳边。",
        "dynasty": "宋",
        "collection_info": null
    },
    {
        "uuid": "104694bd63f5f27f4b3bebc78fcf180b",
        "title": "次韵张以道苕溪",
        "author": "项安世",
        "content": "诸人鼎列更茵重，客子愁边或酒中。\n云缟弁山溪正碧，画无名手句专功。\n年华若看蚁旋磨，世话何难龟蜕筒。\n明日一蓑苕霅去，与君相伴作渔翁。",
        "dynasty": "宋",
        "collection_info": null
    },
    {
        "uuid": "aef873e32650205ea8d4c2a3971445e4",
        "title": "水仙花",
        "author": "项安世",
        "content": "意浓态远十洲人，岁晏天寒七泽滨。\n奕奕云冠疑映月，僛僛翠带欲摇春。\n梅稍枉为行人瘦，柳眼虚随酒市新。\n林下水边风味永，弄珠谁见汉皋神。",
        "dynasty": "宋",
        "collection_info": null
    },
    {
        "uuid": "60b8dc26e631d1a050e4f1cf1dff57df",
        "title": "和胡抚干水仙花韵",
        "author": "项安世",
        "content": "瑶池蓬岛旧题名，岁晚江湖得此生。\n水战风摇疑体弱，雪欺霜压见神清。\n佩衿济济贤师友，兰玉诜诜好弟兄。\n笞凤鞭鸾云泽畔，向人怀抱十分倾。",
        "dynasty": "宋",
        "collection_info": null
    },
    {
        "uuid": "522b46aca33a7f42fa69fff255297e33",
        "title": "次韵张直阁水仙花二首  其一",
        "author": "项安世",
        "content": "买得名花共载归，春风满眼豫章诗。\n银台挹月杯光潋，翠被临波韈影迟。\n山鬼湘娥通系牒，梅兄矾弟绝藩篱。\n我家正在江横处，一笑相看更莫疑。",
        "dynasty": "宋",
        "collection_info": null
    },
    {
        "uuid": "f24aa5f04c644b80920c8cf2d7e5a627",
        "title": "次韵张直阁水仙花二首  其二",
        "author": "项安世",
        "content": "贝阙珠宫日月长，青鸾白凤恣翱翔。\n试烦钟子传琴操，莫向田郎问国香。\n风裏翠鬟慵整顿，月中幽恨自凄凉。\n鸥波万顷情何限，未羡春花占洛阳。",
        "dynasty": "宋",
        "collection_info": null
    },
    {
        "uuid": "7d9263cff2f02713cb697e355e0728db",
        "title": "登石头山",
        "author": "项安世",
        "content": "山腰万竹閟清寒，上彻山头望始宽。\n州渚东西分线路，台城表裏见毫端。\n青开淮甸天空阔，紫覆钟山气鬰盘。\n城下秋江来万里，独能伸手障狂澜。",
        "dynasty": "宋",
        "collection_info": null
    },
    {
        "uuid": "46b2a235307ed561cc5c86d0aba4ab5c",
        "title": "过上海寨昔人于此潴水以限北方",
        "author": "项安世",
        "content": "原田漫漫不知津，春寨清明思杀人。\n雨后烧痕无润泽，烟中日色少精神。\n郢城南地沟隍古，海寨东西径遂新。\n谁见当时经画意，只今高浪化征尘。",
        "dynasty": "宋",
        "collection_info": null
    },
    {
        "uuid": "a3ffcd7324ba3061bea769381b1d0730",
        "title": "次韵答胡季履復荆门故宅",
        "author": "项安世",
        "content": "镜裏枯疎雪点毛，笔端凌乱雨浮膏。\n侵疆稍稍龟阴復，作堵渠渠鸿雁劳。\n乔木有孙关国体，故基能筑是人豪。\n自言书就堪□□，谁谓先公论太高。",
        "dynasty": "宋",
        "collection_info": null
    },
    {
        "uuid": "9ec22076c45ff12e8e10aaf00d5cc98a",
        "title": "陪阎安抚观开漕河",
        "author": "项安世",
        "content": "为民行水不妨农，为国忧民不费公。\n肯趁好天招恶客，能于旧贯立新功。\n山头石埭千年计，海上灵查八月通。\n只恐济川舟楫快，使君难滞郢城中。",
        "dynasty": "宋",
        "collection_info": null
    },
    {
        "uuid": "9e16c8ed4526e1daa8ac3e67a5d554d1",
        "title": "立春前一日书事",
        "author": "项安世",
        "content": "明日天车始建寅，今朝犹是去年人。\n江城半夜传黄纸，嘉定新书下紫宸。\n山雪多情来送腊，湖波着色去迎春。\n旋烘寒餠缠生菜，想见家贫忆路贫。",
        "dynasty": "宋",
        "collection_info": null
    },
    {
        "uuid": "5e2d28cee7c45d87df0cb7e038fdc95d",
        "title": "丁教授家猫狗皆相乳二首  其一",
        "author": "项安世",
        "content": "周郊奉犬用刑樽，尧蜡迎猫似捕神。\n直是苏公比台谏，未知韩子喻家人。\n鹰鹯化作鸾将凤，獬廌移成驺与麟。\n煦煦徐徐何必善，使知刚毅有深仁。",
        "dynasty": "宋",
        "collection_info": null
    },
    {
        "uuid": "eaa6dd2c1184ff7133afd508fa491202",
        "title": "丁教授家猫狗皆相乳二首  其二",
        "author": "项安世",
        "content": "血人于牙犬政猛，杀鼠如邱猫事狞。\n邻子忽如亲子爱，人情何似物情平。\n再三仁者须存勇，万一天资与习成。\n恐被麋麑邀作友，或遭鼠弟□为兄。",
        "dynasty": "宋",
        "collection_info": null
    },
    {
        "uuid": "0f772dc513fc8215ce42492ea4470882",
        "title": "会葬外舅还过李万州墓下",
        "author": "项安世",
        "content": "又送人间一古今，两翁相望接云岑。\n屈伸固是干坤用，恻怆岂非天地心。\n野迥茆风声索索，山深松日影阴阴。\n平生来往风流在，应有幽人见苦吟。",
        "dynasty": "宋",
        "collection_info": null
    },
    {
        "uuid": "f8718efcbb060651b2e368a433c907f2",
        "title": "次韵田将仕年八十八岁作诗自喜三首  其一",
        "author": "项安世",
        "content": "东坡来饭辩才师，元佑真人宥密时。\n生长太平经战伐，浮沈薄宦寄喧卑。\n五朝遗老今谁在，万事当时恨独知。\n此世阅人如传舍，吾人安更用名为。",
        "dynasty": "宋",
        "collection_info": null
    },
    {
        "uuid": "37ae4b4d28ab7fba1b88160597802957",
        "title": "次韵田将仕年八十八岁作诗自喜三首  其二",
        "author": "项安世",
        "content": "铜驼陌上少年时，走马驱车远四畿。\n又见伏符明汉道，曾伤小雅咏周微。\n一生世路高和下，何恨人情瘠与肥。\n老矣胸怀百无着，自梳朝夕鬓毛稀。",
        "dynasty": "宋",
        "collection_info": null
    },
    {
        "uuid": "91ea006510bd250cc5666427a5ed9115",
        "title": "次韵田将仕年八十八岁作诗自喜三首  其三",
        "author": "项安世",
        "content": "茅檐桑户落穷居，两眼犹能读细书。\n自说此生聊尔耳，亦知余事竟何如。\n春云入眼元无迹，秋竹刳心久更虚。\n天与精神自难老，会看千岁跨龙鱼。",
        "dynasty": "宋",
        "collection_info": null
    },
    {
        "uuid": "2f19d240262b2ade3a2a495332fa18b9",
        "title": "查元信饷日铸茶因用其韵感嘆旧游",
        "author": "项安世",
        "content": "芒鞋衝雨上茶园，绿髮晞风正少年。\n重见灵光元好在，却循双鬓已苍然。\n芽生日铸无多树，瓶采千山自昔年。\n小碾芽心成雪后，微铺瓶顶便天然。",
        "dynasty": "宋",
        "collection_info": null
    },
    {
        "uuid": "1a1443ac7d8c18880a3e52e08aefcb85",
        "title": "次韵朱通判寄示盘龙山观瀑诗",
        "author": "项安世",
        "content": "百尺山头下玉龙，吾人到此得参同。\n河来积石昆崙顶，日出蓬莱碧海东。\n直自阴阳随处有，强分泉火本来空。\n君看击石还呵砚，燥湿先生一性中。",
        "dynasty": "宋",
        "collection_info": null
    },
    {
        "uuid": "13b179827411794bc83b2648c31399c7",
        "title": "迓朱侍讲",
        "author": "项安世",
        "content": "欲就前贤去不如，几年功力在三余。\n终然觉我多金矿，幸甚逢翁侍玉除。\n函丈中间亲觅诀，残编裏许细观书。\n自怜旧习如尘污，入髮成胶未易梳。",
        "dynasty": "宋",
        "collection_info": null
    },
    {
        "uuid": "53b33e6395d8c615d4bd1712c44f2643",
        "title": "次韵路德章吴斗南同迓朱侍讲",
        "author": "项安世",
        "content": "两年京洛笔生埃，忽见清诗眼为开。\n萧洒併将秋色写，雄豪更带夜潮来。\n可怜拄腹五千卷，谁与浇愁三百杯。\n莫遗晦翁闻世事，怕教兴尽却思回。",
        "dynasty": "宋",
        "collection_info": null
    },
    {
        "uuid": "b57e18729447f96f64402181c0aba52f",
        "title": "观澜阁",
        "author": "项安世",
        "content": "先生高阁水之滨，一秃翁从众主人。\n欲说观澜先自愧，况逢收潦更难陈。\n霜余过濑声逾急，日落浮霞景转新。\n千里迢迢春不断，陶潜曾点是知津。",
        "dynasty": "宋",
        "collection_info": null
    },
    {
        "uuid": "9728974a442faed8a9119d942091adf7",
        "title": "次胡仲方东湖送别韵",
        "author": "项安世",
        "content": "祇知白下棠花白，不记湖边草色新。\n鬰鬰楼台笼戍柳，荒荒苔藓画游舲。\n重来老子惭无恨，徉卧尊前醉不醒。\n投晓张帆顺风去，怕遭民吏笑明廷。",
        "dynasty": "宋",
        "collection_info": null
    },
    {
        "uuid": "0a889a43d060cf1dfe2a4d2e295813ab",
        "title": "鷄冠后庭花同赋",
        "author": "项安世",
        "content": "长日鷄冠短后庭，倚风邪伫不胜情。\n宋宗窗畔亲曾识，陈氏宫中旧得名。\n尚想蹁跹啼晓意，犹疑宛转隔江声。\n恓惶借与非常色，染出猩红特地明。",
        "dynasty": "宋",
        "collection_info": null
    },
    {
        "uuid": "d028053ad9e20eac244860fad52712b8",
        "title": "卫州东湖",
        "author": "项安世",
        "content": "自笑知州百不知，近他池馆未曾窥。\n主人正可今为客，和议初成恰是时。\n草色茸茸花覆座，波光滟艷酒浮卮。\n留连枉是凭栏久，洗得当年了事痴。",
        "dynasty": "宋",
        "collection_info": null
    },
    {
        "uuid": "4dde1441d5101b6a68dc6e1153c9aa7a",
        "title": "香海棠下会饮",
        "author": "项安世",
        "content": "近看成洞远成林，红绿参差作昼阴。\n闲有工夫随酒去，病无心力为花吟。\n调朱弄粉年应小，倚困含娇意却深。\n更向嫣然清淑外，一檐香气入衣襟。",
        "dynasty": "宋",
        "collection_info": null
    },
    {
        "uuid": "ea41a49e23bc1da142e46b2e87a06294",
        "title": "元夕刘知录招饮",
        "author": "项安世",
        "content": "曾吹藜杖到蓬莱，亲见银潢铁鏁开。\n析木津头排列宿，鳌山脚下走轻雷。\n荒城夜雪欺行李，画角晨霜送落梅。\n邻舍相呼同酒盏，也教人道上元来。",
        "dynasty": "宋",
        "collection_info": null
    },
    {
        "uuid": "087018cfebe8ce08074ae9fcb33f0a5c",
        "title": "崔成州将赴官招客剧饮次袁主管韵  其一",
        "author": "项安世",
        "content": "饮量诗才总不悭，一襟离绪竟难宣。\n横行秦徼看飞将，流落巴山记散僊。\n较第宾朋胜酒盏，留连僮仆费金钱。\n更阑上马情怀恶，髣髴沧江送画船。",
        "dynasty": "宋",
        "collection_info": null
    },
    {
        "uuid": "a4fe14f0dbf52e925f21f2f555ff9f3d",
        "title": "崔成州将赴官招客剧饮次袁主管韵  其二",
        "author": "项安世",
        "content": "段家池馆已灰烟，更说江家六百年。\n但有小桥通绿水，不妨高阁看青天。\n钟山月到东城角，淮口潮来上闸边。\n两行红旗射西日，明朝汉使点楼船。",
        "dynasty": "宋",
        "collection_info": null
    },
    {
        "uuid": "4210e6482960207b348cf8066d01fa34",
        "title": "杨帅二首  其一",
        "author": "项安世",
        "content": "谢天增霸復留恂，又到当时繫袚辰。\n宝带正看金芍药，玺书重傅玉麒麟。\n上元新历开千岁，作噩祥名冠六辛。\n恰用此年钟此杰，便乘嘉泰转洪钓。",
        "dynasty": "宋",
        "collection_info": null
    },
    {
        "uuid": "c3a71cecccc8ca2e077a633c539e9b92",
        "title": "杨帅二首  其二",
        "author": "项安世",
        "content": "更须石叟共甘公，酌得民言帝自同。\n四海人才容接裏，百城生聚抚摩中。\n似闻圣世开皇极，欲倚名贤镇士风。\n看把璇玑扶大运，久于箕翼厚于嵩。",
        "dynasty": "宋",
        "collection_info": null
    },
    {
        "uuid": "94164b74fe6b369e705632477e757c86",
        "title": "阻风",
        "author": "项安世",
        "content": "阻风多日饭无羹，病酒中年睡不成。\n扑面飞蚊来似鸭，闭船吹烛守如城。\n良朋处处愁分袂，远客朝朝怕说兵。\n石首山头逢一笑，白云相望雨新晴。",
        "dynasty": "宋",
        "collection_info": null
    },
    {
        "uuid": "13858d4563dba6f8cfb50219f31b462d",
        "title": "顺风至岳州危甚",
        "author": "项安世",
        "content": "黑云将雨向巴邱，白浪奔雷送客舟。\n一路逆风纔得顺，百年何日是无愁。\n神林浦外飞沙恶，道士矶头乱石稠。\n繫缆南津闻笑语，船船鷄酒谢神休。",
        "dynasty": "宋",
        "collection_info": null
    },
    {
        "uuid": "2e2374dd6d44f1b551cf9816f3d870cb",
        "title": "别岳州",
        "author": "项安世",
        "content": "五更鼍鼓忽逢逢，舟子闻晴上北江。\n推枕一兵辞画戟，开门三骑到篷窗。\n鹿鸣厚意陈箱篚，伐木深情缀酒腔。\n小雅风流千古在，飞吟亭下此心降。",
        "dynasty": "宋",
        "collection_info": null
    },
    {
        "uuid": "aa6cf930f5124bec3816cad0604dac9c",
        "title": "送孙司户秩满东归考试鄂渚二首  其一",
        "author": "项安世",
        "content": "千年把号趁朝班，犹着青衫候晓关。\n冷甚高僧禅榻畔，清于寒露玉壶间。\n文章奇古源西汉，诗律精深祖后山。\n师友平生能几许，又随征鴈看湘鬟。",
        "dynasty": "宋",
        "collection_info": null
    },
    {
        "uuid": "0c71c7ad8a1afb1cca7fb9bcac481fc1",
        "title": "送孙司户秩满东归考试鄂渚二首  其二",
        "author": "项安世",
        "content": "秋风一舸下沧浪，想见占繇听鹊忙。\n两夏作僧犹有债，三旬为客更须偿。\n君才有用今千里，我拙无堪尚一方。\n好去玉霄云海上，寄声江汉永相望。",
        "dynasty": "宋",
        "collection_info": null
    },
    {
        "uuid": "d57503444e0177580ea5aa5fb160ddc8",
        "title": "和高抚州用韵相招",
        "author": "项安世",
        "content": "能使邦人保里闾，不能一日自安居。\n废兴何敢于人怨，温饱从来作计疏。\n旧景陆公新景贺，大题诗句小题庐。\n慇慇唤我江西去，只用官船不用车。",
        "dynasty": "宋",
        "collection_info": null
    },
    {
        "uuid": "2a49eaa05c6a4255d919a7113d4be539",
        "title": "南康尉司射亭后轩尽见庐山为取东坡觉来满眼是庐山之句名曰觉轩",
        "author": "项安世",
        "content": "千堆白浪捲彭湖，一叶青帆映大孤。\n梦裏东坡魂尚魇，岸傍梅福笑相呼。\n开门翠壁连天是，回首惊波一事无。\n推下黄紬见真意，的知陶令是贤乎。",
        "dynasty": "宋",
        "collection_info": null
    },
    {
        "uuid": "5ddf17043424a8e185333b87fd6717a6",
        "title": "赋竟陵毛氏新港亭",
        "author": "项安世",
        "content": "倚东湖浪看西江，结小红桥渡绿窗。\n白水遶阶人径绝，青天入坐客心降。\n篔筜影外闻仙磬，菡萏香中见佛幢。\n从此竟陵城左右，陆泉毛港一双双。",
        "dynasty": "宋",
        "collection_info": null
    },
    {
        "uuid": "855bf6ab5677757f437ebf810875619f",
        "title": "重阳復晴再次前韵",
        "author": "项安世",
        "content": "一天云物护轻寒，阵阵清风约雨干。\n造物有情聊作戏，诗家无頼强寻欢。\n吾人已办泥沾帽，晓色还教日照盘。\n咫尺龙山君莫负，草枯霜野正平宽。",
        "dynasty": "宋",
        "collection_info": null
    },
    {
        "uuid": "53e524449fdf5acb7553c05587e1c6b8",
        "title": "宋帅移厨就市楼併饭胡黎州",
        "author": "项安世",
        "content": "天明喜气满沙头，小队行厨下楚楼。\n太白稳归云阙去，德星聊向雪山游。\n澹翁不为重溟怯，令子何辞九折愁。\n荣杀上官穷观主，助公持酒记觥筹。",
        "dynasty": "宋",
        "collection_info": null
    },
    {
        "uuid": "c609794769fb4b7e24ed4f1173a4bea7",
        "title": "次韵李着作送行二首  其一",
        "author": "项安世",
        "content": "羣居未信相从乐，要识相从是别离。\n芸阁掩关当宿夜，江船吹火未眠时。\n无人见鴈同持酒，有客看猿自赋诗。\n诗墨酒痕随处有，故人谁与寄将知。",
        "dynasty": "宋",
        "collection_info": null
    },
    {
        "uuid": "70acfd3b01b1386189c835368726019f",
        "title": "次韵李着作送行二首  其二",
        "author": "项安世",
        "content": "秋来定有池阳雁，飞过蓬莱报子知。\n天上旧游今似梦，觉来追忆始堪悲。\n檐前日屋融融暖，阁下风廊细细吹。\n最爱石渠明月夜，清霜飞下老梅枝。",
        "dynasty": "宋",
        "collection_info": null
    },
    {
        "uuid": "8d538e0082e3c5b50d22034d263c4694",
        "title": "和平江府倪教授送行",
        "author": "项安世",
        "content": "拜辞初下九天来，乞得斑衣学老莱。\n六月火云烘去艇，三山风露隔飞埃。\n多情送我诗盈轴，何意辞君酒一杯。\n后夜相思江雨黑，短檠寒焰锦囊开。",
        "dynasty": "宋",
        "collection_info": null
    },
    {
        "uuid": "7daf61c1f0edbc33a2a3cbc95914b294",
        "title": "又次韵沈告院送行二首  其一",
        "author": "项安世",
        "content": "前年倚席湘山下，曾得新篇胜玉葩。\n今日题舆秋浦上，又烦佳句溢琼华。\n云霄策足君方驶，风雨论心我未涯。\n正向齐山插黄菊，遥知已对紫薇花。",
        "dynasty": "宋",
        "collection_info": null
    },
    {
        "uuid": "047dd752b0077b044a2ba35c23cebf70",
        "title": "又次韵沈告院送行二首  其二",
        "author": "项安世",
        "content": "江头水落鴈初下，江上鱼肥酒可中。\n秋浦到时应正好，昔贤题后恐难工。\n三年禁直消长日，六月修廊饫午风。\n天上素餐吾已媿，更来闲处理渔筒。",
        "dynasty": "宋",
        "collection_info": null
    },
    {
        "uuid": "684c9fbc855e1d8f2b4698e89010eccb",
        "title": "又次韵邓汉卿秀才送行",
        "author": "项安世",
        "content": "春风不疗鬓边霜，闲处输君笑我忙。\n衮衮悬河烦卒吐，疎疎冷锉頼于湘。\n去钻芸帙翻成蠹，飞下芹泥只愿颃。\n鑑水旧游零落尽，相逢犹忍话髯郎。",
        "dynasty": "宋",
        "collection_info": null
    },
    {
        "uuid": "34ab6c96fcd84ffaebdb80bf42688996",
        "title": "又次韵杨秘书送行",
        "author": "项安世",
        "content": "设矩陈绳劝蹈中，雕龙炙輠戒多穷。\n有谁心肯明斯语，无限人知敬此翁。\n信有德隅当并进，可能性地独幽通。\n相分便作相逢计，此事它时验庳崇。",
        "dynasty": "宋",
        "collection_info": null
    },
    {
        "uuid": "adda1e4cdf0333a34dd77ea3c867c574",
        "title": "为吴司户作瓮天",
        "author": "项安世",
        "content": "笔端随意出洪纤，康俗山前自在禅。\n已把屋来嘲作瓮，更将诗去谄为天。\n蛆浮蠛舞无多子，鵾运鹏游即大千。\n敢向时人称万卷，不妨李渤但如拳。",
        "dynasty": "宋",
        "collection_info": null
    },
    {
        "uuid": "3814d4be47e5372292588b1f6d38de5c",
        "title": "喜晴",
        "author": "项安世",
        "content": "一年蚕麦九分成，十日云雷万感生。\n雨似梅天声陆续，浪乘桃月势峥嵘。\n猛拚岁事真无策，大放春光却有情。\n世故从来多错料，落花飞絮未须惊。",
        "dynasty": "宋",
        "collection_info": null
    },
    {
        "uuid": "45f0066e8d8b9b1d2fff2dc539f3e906",
        "title": "题胡仲方诗编",
        "author": "项安世",
        "content": "读君百二十新篇，句句停匀字字妍。\n秀似南风吹竹粉，润于春水湿花烟。\n斯文贵盛看如此，前路飞腾谅果然。\n东野长江寒到骨，一生憔悴岂关天。",
        "dynasty": "宋",
        "collection_info": null
    },
    {
        "uuid": "cd5668acc27dffade99b8bdf082a0c42",
        "title": "圩田",
        "author": "项安世",
        "content": "港裏高圩圩内田，露苗风影碧芊芊。\n家家绕屋栽杨柳，处处通渠种芰莲。\n老去何年真有此，客中半世尚茫然。\n自怜赤日黄流裏，又买扬州上水船。",
        "dynasty": "宋",
        "collection_info": null
    },
    {
        "uuid": "73b191730a42e405dc0234b36e2419cb",
        "title": "赋曹开府遗事",
        "author": "项安世",
        "content": "大隗山前苦露深，佛狸江上剑成林。\n当时不作一身计，圣主自明方寸心。\n勇去峥嵘都是胆，归来静密不闻音。\n平生羞预外庭事，此段当镌墓石阴。",
        "dynasty": "宋",
        "collection_info": null
    },
    {
        "uuid": "6cfa67a635fb8e218b0c059a3f4d1a5f",
        "title": "江月亭会饮次袁主管韵恼吴钤辖",
        "author": "项安世",
        "content": "日西移幕看澄江，夜久回屏护烛光。\n暗裏微明认渔火，醉中时醒为荷香。\n狂翻鹦鹉杯心绿，怒索蒲萄架底凉。\n苦恨重云隔明月，嫦娥更在月中央。",
        "dynasty": "宋",
        "collection_info": null
    },
    {
        "uuid": "97079129c4156855c78044853ab25f68",
        "title": "任至道招饮香海棠下",
        "author": "项安世",
        "content": "眼见名花病已轻，手攀芳树思如酲。\n飘零万片都无恨，点缀残枝更有情。\n日暮莫辞银烛照，夜寒谁为宝瓶生。\n饮阑可怕留连久，满地香红忍得行。",
        "dynasty": "宋",
        "collection_info": null
    },
    {
        "uuid": "7dfdee07a184cd6b69cefb5cef5d0e9d",
        "title": "送江陵柳教授归潭州",
        "author": "项安世",
        "content": "上苑归来十六年，青山相对各无毡。\n道林说法非吾坐，绛帐谈经觉子贤。\n举世不为寒畯地，先生未改腐儒天。\n亲朋莫讶知音少，直道传家自祖先。",
        "dynasty": "宋",
        "collection_info": null
    },
    {
        "uuid": "9597b5ba346b53ab4bbc7203f2b33c11",
        "title": "上元",
        "author": "项安世",
        "content": "月华未上鼓声喧，又向山阴过上元。\n五岁镜湖纔一熟，今年灯市始应烦。\n留连昼景通三夜，呼吸阳和达九门。\n游客不知千古意，看人看火漫奔奔。",
        "dynasty": "宋",
        "collection_info": null
    },
    {
        "uuid": "b8980e4746c97acd55adef70bb3973a9",
        "title": "元日用前韵",
        "author": "项安世",
        "content": "元日今年分外寒，先生坚卧正如山。\n乡闾草草兵戈外，雨雪栖栖道路间。\n儿女有情催我起，杯盘无绪笑人悭。\n何因得似江城鴈，未转东风已北还。",
        "dynasty": "宋",
        "collection_info": null
    },
    {
        "uuid": "700dcabb44f6d493d09c80c42340d732",
        "title": "晨起偶成",
        "author": "项安世",
        "content": "清瀼堂中自喜时，行踪渐少世人知。\n角门闭断无闲客，纸阁糊成教小儿。\n二十道钱充日用，两三石米了晨炊。\n夜眠一枕庭闱梦，此外都无事可思。",
        "dynasty": "宋",
        "collection_info": null
    },
    {
        "uuid": "f3e3936937c11a095b5751562b132337",
        "title": "送许状元赴召",
        "author": "项安世",
        "content": "十年门巷断经过，读易吟诗长薜萝。\n始向新春歌伐木，忽逢佳士赴卷阿。\n面如吕叟精神王，身似章公贵气多。\n既出不应犹为我，未知贤者意如何。",
        "dynasty": "宋",
        "collection_info": null
    },
    {
        "uuid": "a4529e4161542e4ec967659679049df4",
        "title": "五日常州借闸",
        "author": "项安世",
        "content": "踏车如市水如金，守闸如城不放人。\n共倚河渠通北使，可怜膏泽养边臣。\n平生自计更蓑笠，此日何颜玷搢绅。\n欲换小舟跳堰去，沙边渔子得相亲。",
        "dynasty": "宋",
        "collection_info": null
    },
    {
        "uuid": "c7897aa98c78d0f16baa184dcbe8420f",
        "title": "寄题临江徐氏海棠巢",
        "author": "项安世",
        "content": "红锦山颠着醉眸，赤栏桿外数花头。\n烟中月下看不足，叶裏花间睡即休。\n迷住子规疑蜀国，归来黄鹄认柯邱。\n他时我与君为对，莲叶中间作钓舟。",
        "dynasty": "宋",
        "collection_info": null
    },
    {
        "uuid": "d9b248c69fe159adff5f02f5aa5bd7ca",
        "title": "答张功甫寺丞",
        "author": "项安世",
        "content": "张叟至今怜项叟，杭州依旧忆荆州。\n亥年诗到子年答，十月书来正月收。\n了女了儿多已过，半饥半饱不须愁。\n且图今日胜前日，一任黑头成白头。",
        "dynasty": "宋",
        "collection_info": null
    },
    {
        "uuid": "4cabd6fd8b217d6f6327979512e76024",
        "title": "次韵重阳值雨",
        "author": "项安世",
        "content": "莫向西风怨雨寒，登高元自不须干。\n葛巾漉酒何妨湿，破帽沾泥亦足欢。\n唤醉自应泉洒面，养花兼得露盈盘。\n游人几许重阳恨，凭仗新诗一笑宽。",
        "dynasty": "宋",
        "collection_info": null
    },
    {
        "uuid": "c97849593b11ee8cb46b5afc41d6ec31",
        "title": "送曹提干归永嘉兼寄陈君举舍人  其一",
        "author": "项安世",
        "content": "西船满载下东州，客子相传不作羞。\n官长独称今有属，川人争诵古无俦。\n扪心但欲全吾宝，行世何尝异此舟。\n为报乡闾看解橐，清永寒露胜琳球。",
        "dynasty": "宋",
        "collection_info": null
    },
    {
        "uuid": "8afbb568f17b654ff938b29c023bf574",
        "title": "送曹提干归永嘉兼寄陈君举舍人  其二",
        "author": "项安世",
        "content": "问讯东嘉老紫薇，年来多病世人知。\n坐亲红炭犹觞客，日饭黄芽未废诗。\n左氏释经工定了，周官着论梦应衰。\n西清眷眷君王意，欲唤申公草汉仪。",
        "dynasty": "宋",
        "collection_info": null
    },
    {
        "uuid": "fce90f87c738d769654d047260e222a2",
        "title": "劝醇甫酒",
        "author": "项安世",
        "content": "欲劝临歧酒一卮，若为啼笑若为词。\n情怀作恶中年后，亲友相分久病时。\n少壮岂知人寂寞，庭闱方待子飞驰。\n饮阑百丈牵江去，挂起西川五色旗。",
        "dynasty": "宋",
        "collection_info": null
    },
    {
        "uuid": "2273cea9b23abcefba078162319fcf8e",
        "title": "二十九日出暗门循城至北关登舟",
        "author": "项安世",
        "content": "篮舆出郭转墙隈，欲老芙蕖尽意开。\n天气已凉犹索热，官身得去未忙回。\n舟行何物非诗句，病后无情是酒杯。\n一笑团栾今在目，细挑灯火话蓬莱。",
        "dynasty": "宋",
        "collection_info": null
    },
    {
        "uuid": "b75ccff9c4ce325e8997bc7fd1245596",
        "title": "不出",
        "author": "项安世",
        "content": "老子年来惊五馈，闭门不出动经旬。\n谁家花有倾城色，何处园无持酒人。\n直以故书消遣日，短于佳句柰何春。\n东君似欲相料理，柳外风来絮满身。",
        "dynasty": "宋",
        "collection_info": null
    },
    {
        "uuid": "4beb1482aa65ccb7cb62d3da7993a57c",
        "title": "寒食道中",
        "author": "项安世",
        "content": "秋千飞去过墙枝，风乙归来矮屋楣。\n春色一如前度晚，鬓毛多似去年衰。\n碧云莫唱愁红曲，黄鸟休歌代木诗。\n方寸不禁如许思，门前杨柳正开眉。",
        "dynasty": "宋",
        "collection_info": null
    },
    {
        "uuid": "70e44f9a91119d1ea918c210aa4612ad",
        "title": "林通判",
        "author": "项安世",
        "content": "东里相君新说似，茶陵军使美无穷。\n谁知楚户南公口，更说沂康别驾功。\n人借一凉鏖铄石，天开四荚照垂蓬。\n不争玉女秋期日，自醉金公生数中。",
        "dynasty": "宋",
        "collection_info": null
    },
    {
        "uuid": "e42c613144dc5722643e5982042a0867",
        "title": "醉归再用前韵",
        "author": "项安世",
        "content": "车中倒载笑儿童，马上扶行夹骥熊。\n安得风流如杜甫，偶然日夕似山公。\n幸无风雨成三厄，遇有圣贤须一中。\n数寄短章劳侍史，捲舒时得近春葱。",
        "dynasty": "宋",
        "collection_info": null
    },
    {
        "uuid": "e15d783bcf059579b90f050c2e5a6d04",
        "title": "新茶",
        "author": "项安世",
        "content": "夭夭雀舌变枪旗，旟旆旃旌忽四驰。\n槐火已登新鼎味，松风犹动故园思。\n森森苦口难追俗，脉脉甘津恐后时。\n何似当初陆鸿渐，莫将名字世人知。",
        "dynasty": "宋",
        "collection_info": null
    },
    {
        "uuid": "7456724cfc4f3f4f4389e1a9cda7cb8c",
        "title": "以琴高鱼茶芽送范蜀州",
        "author": "项安世",
        "content": "溪上幽人拾旧查，洞中丁户采新芽。\n欲乘赤鲤惭仙骨，自瀹霜毫爱乳花。\n莋路跨骡胜五马，邮筒得酒散双衙。\n武夷道士知君否，正拥风鸾裏月茶。",
        "dynasty": "宋",
        "collection_info": null
    },
    {
        "uuid": "a204085d01cb65c9535e259c4d0df493",
        "title": "还家即事",
        "author": "项安世",
        "content": "丁令归来故国时，乡人相见喜兼悲。\n鬓毛憔悴精神在，邑里荒残府寺熙。\n坐处不堪推老大，亲旁犹幸作婴儿。\n莫言破虏前回事，得雨如今即是奇。",
        "dynasty": "宋",
        "collection_info": null
    },
    {
        "uuid": "66738e2fe751461bb93c11c4852a30b1",
        "title": "谢张直阁示南湖编",
        "author": "项安世",
        "content": "少时机杼入思惟，老去工夫更不疑。\n二十卷诗除我读，一生心事更谁知。\n字逢生处安逾稳，语到平时出转奇。\n直与诚斋分坐席，定知传习是宗师。",
        "dynasty": "宋",
        "collection_info": null
    },
    {
        "uuid": "794e00c661a6f6c56f2c50ded99a6340",
        "title": "胡仲方归自武陵已过贱生尚烦追贺託柑致颂褒拟过情辄次韵为谢",
        "author": "项安世",
        "content": "老后人间百不堪，形容今似过时柑。\n液枯自断仙无分，面皱犹宜佛作龛。\n更说吴姬儿女事，且寻湘颂友生谈。\n行装闻逐春风动，商乐无因馈相参。",
        "dynasty": "宋",
        "collection_info": null
    },
    {
        "uuid": "57524bf05cae43e2a393ac82a12dcb7c",
        "title": "春晴",
        "author": "项安世",
        "content": "东风澜浪满人间，小雨禁持故作悭。\n宿雾翳妆浓着色，新阳晞沐巧梳鬟。\n桃花落尽春无恙，柳絮飞忙日正闲。\n报答年光无酒伴，尽拈佳句为江山。",
        "dynasty": "宋",
        "collection_info": null
    },
    {
        "uuid": "31a110be624f9042212ba6b75755b4e8",
        "title": "风水洞",
        "author": "项安世",
        "content": "君言洞好定非虚，只恐诗佳洞不如。\n两脚若能随杖屐，一生何用更轩车。\n听风听水纵横说，随醉随醒烂漫书。\n不解九重城裏路，有人尘土化衣裾。",
        "dynasty": "宋",
        "collection_info": null
    },
    {
        "uuid": "993bb69e8b025f241a97dca780cfd200",
        "title": "送敬甫弟赴省试",
        "author": "项安世",
        "content": "阿连明日去观光，鹤髮今年喜倍常。\n船裏万端须过虑，客中无事不周防。\n三经训诂勤翻阅，一纸平安数寄将。\n反覆庭闱千万意，早收名第献高堂。",
        "dynasty": "宋",
        "collection_info": null
    },
    {
        "uuid": "8f988fb23a3b21e400e2ca2617b5f6fa",
        "title": "和二十六日雪晴",
        "author": "项安世",
        "content": "雪中欢喜看瑶陵，雪后扶舆弄绮晴。\n造物为人添眼界，病夫随处得心倾。\n江南江北融融暖，春草春花日日生。\n冻死穷檐吾不恨，欣欣同宇尽敷荣。",
        "dynasty": "宋",
        "collection_info": null
    },
    {
        "uuid": "a7b03455c07dfc4e0af8de060fb88df9",
        "title": "富阳道中早行",
        "author": "项安世",
        "content": "山腰宿雾远模糊，水面柔云近有无。\n青女妆成连夜粉，鲛人啼尽一川珠。\n阳光稍稍褰层箔，春色徐徐展画图。\n试向东风揩病目，驾天青浪麦平铺。",
        "dynasty": "宋",
        "collection_info": null
    },
    {
        "uuid": "f19afb9fe693de832dd393d97933aac9",
        "title": "晚晴",
        "author": "项安世",
        "content": "一首新诗转晚晴，楼台西畔断霞明。\n浮云过眼元无事，好月于人却有情。\n鹊噪画檐何太喜，鶑啼绿树已新声。\n前村处处闻呼唤，明日沙田趁润耕。",
        "dynasty": "宋",
        "collection_info": null
    },
    {
        "uuid": "f3129266a737bbb78694f25174147014",
        "title": "三月一日入襄州界先寄吴待制二首  其一",
        "author": "项安世",
        "content": "明德宫中大练衣，风流小阮世人知。\n断无流水游龙梦，只有珊瑚碧树词。\n天上仙人持紫橐，边头武吏簸红旗。\n男儿自要粗官作，肯被青云富贵欺。",
        "dynasty": "宋",
        "collection_info": null
    },
    {
        "uuid": "5626c45809e5ecaed42b3289c5b59d23",
        "title": "三月一日入襄州界先寄吴待制二首  其二",
        "author": "项安世",
        "content": "儿时梦到汉南州，四十头颅未省游。\n此段风流愧人物，今年行役藉君侯。\n仲山甫有遗墟在，诸葛公存旧事不。\n欲借蹇馿驮醉帽，从公一一访前修。",
        "dynasty": "宋",
        "collection_info": null
    },
    {
        "uuid": "fb39c3bb8d9cfafe6e5bfb0d46b5bc2a",
        "title": "二十二日入荆门界",
        "author": "项安世",
        "content": "四望亭前粉雉明，百栏桥上竹枝横。\n荒荒白日春将晚，渺渺黄冈草未生。\n独客更无杨柳伴，远村时见李花惊。\n白碑南路翻堪意，不恨衝泥踏水行。",
        "dynasty": "宋",
        "collection_info": null
    },
    {
        "uuid": "e1d474d89ffba28f73d6a99e21d1cc91",
        "title": "送湖南卢提刑赴召三首  其一",
        "author": "项安世",
        "content": "幸甚他乡识老诚，孰知真意彻幽明。\n通身实地无奇巧，接面春风有至情。\n王事直须穷昼夜，宦途元不计公卿。\n无端自被功名迫，汉节衝寒上玉京。",
        "dynasty": "宋",
        "collection_info": null
    },
    {
        "uuid": "6112d55732185a02d30858d670141e86",
        "title": "送湖南卢提刑赴召三首  其二",
        "author": "项安世",
        "content": "世间除我更谁穷，老去知心仅有公。\n玉局当年已无分，星沙今日更愁侬。\n饥乌绕树啼寒月，独鴈辞羣叫朔风。\n四斗官醪作供给，先生只此是遭逢。",
        "dynasty": "宋",
        "collection_info": null
    },
    {
        "uuid": "7eb7398e70244b90172aecfad6927211",
        "title": "送湖南卢提刑赴召三首  其三",
        "author": "项安世",
        "content": "先生休嘆不逢时，此地非公已再危。\n赤立一丝无藉手，青衿二百正张颐。\n千缗兄镪仍三料，五顷夫田更八池。\n但得门东无叫怒，老身寒饿不须悲。",
        "dynasty": "宋",
        "collection_info": null
    },
    {
        "uuid": "3cff9bf5506edba0794b12f886cccffd",
        "title": "送杨制机赴召",
        "author": "项安世",
        "content": "一年两别故难堪，一世斯人况不凡。\n髮共素心明耿耿，骨如修节瘦蔪蔪。\n日开黄道天三接，夜榜清湘月半帆。\n各自青灯同晓梦，芒鞋踏遍武夷岩。",
        "dynasty": "宋",
        "collection_info": null
    },
    {
        "uuid": "9c438604cff4fd136e103f04704478f8",
        "title": "访东坡题高风堂屏间",
        "author": "项安世",
        "content": "樊口齐安一水间，少年行役鬓成班。\n云开甲子三秋雨，日射淮南一带山。\n战血浓时云梦远，受恩深处老身闲。\n登临莫唱纶巾曲，栖鹘危巢再可攀。",
        "dynasty": "宋",
        "collection_info": null
    },
    {
        "uuid": "87aa9e3f25e821e6a54e08e7440fa246",
        "title": "再到东坡",
        "author": "项安世",
        "content": "江山不用借花辉，满坂黄泥落叶稀。\n四海共知坡下路，昔人犹想梦中归。\n小桥暗井千年话，秋菊寒泉一缕霏。\n恐被先生浮大白，尊前休说是和非。",
        "dynasty": "宋",
        "collection_info": null
    },
    {
        "uuid": "f900042b39ffeb14a3cfcc205e7d0c04",
        "title": "又赋",
        "author": "项安世",
        "content": "属玉风前藕叶香，残蝉声裏柳枝黄。\n生前天遣耕云土，身后人来问雪堂。\n樊口战船旗似锦，黄坡突骑剑如霜。\n先生傥有归来梦，更觉春江雨后忙。",
        "dynasty": "宋",
        "collection_info": null
    },
    {
        "uuid": "d4dd222d1d31f8bf8b90519fe4367e45",
        "title": "白莲",
        "author": "项安世",
        "content": "似云如月画图难，似立如行意象宽。\n太华峰头天欲晓，魏王池上日初残。\n超超韵出千花外，浩浩香来六月寒。\n正用一夔当大夏，可须浮艷满春阑。",
        "dynasty": "宋",
        "collection_info": null
    },
    {
        "uuid": "be24e85974e2f681980e6d9a6fc637dc",
        "title": "次韵贺叶运干改官",
        "author": "项安世",
        "content": "伊人匪□即东如，于我谁何伴退居。\n纔到九门催引见，速来平地学追胥。\n雷轰古县栽秾李，水满芳塘泛碧渠。\n戏把闲忙问同异，莞然微笑刃之余。",
        "dynasty": "宋",
        "collection_info": null
    },
    {
        "uuid": "d6f5e42a67099a81a1aa884505409ca4",
        "title": "杨侍郎  其一",
        "author": "项安世",
        "content": "牙帐森森画戟红，心源澹澹玉壶空。\n身如岘首羊太傅，意似鹿门庞德翁。\n一贯精觕千虑到，两忘真贋万情融。\n观公尚得今人爱，始觉东家道未穷。",
        "dynasty": "宋",
        "collection_info": null
    },
    {
        "uuid": "af654e0752af6bb461240dd011d7771c",
        "title": "杨侍郎  其二",
        "author": "项安世",
        "content": "漕河水入汉江流，逆浪吹邻上比州。\n为送新篇归岘首，亦知旧荫满沙头。\n每思吾道长城在，常喜斯民命脉留。\n圣宋卜年周十倍，须公同住八千秋。",
        "dynasty": "宋",
        "collection_info": null
    },
    {
        "uuid": "3dccfa018c24f61012980b4fe62221e8",
        "title": "得桃源丁知县书",
        "author": "项安世",
        "content": "为报桃川老令威，病夫三岁不开帷。\n窗中见日知晨暮，瓶裏看花记岁时。\n新读子书多乙者，旧吟诗藁尽丁之。\n无人肯共闲人语，满腹闲情独自知。",
        "dynasty": "宋",
        "collection_info": null
    },
    {
        "uuid": "6fcb8bf5c10eaa9e64d17b14111e45df",
        "title": "寄题吴氏社仓",
        "author": "项安世",
        "content": "淹剧无悰易怆神，社仓新记重关心。\n前朝诏在恩沦骨，遗老书存泪满襟。\n永念君仁多善稼，肯因师死下乔林。\n皇天老眼明于镜，勉植书楼万桂阴。",
        "dynasty": "宋",
        "collection_info": null
    },
    {
        "uuid": "37ce8a796b874848d4ac12240085ac4c",
        "title": "越昌谣",
        "author": "项安世",
        "content": "夜繫扁舟鹦鹉边，洲边人语更堪怜。\n烟煨影裏招魂魄，瓦砾堆中立市廛。\n明府到时惟赤地，吾侪今日见青天。\n子孙孙子恩难报，愿太夫人寿八千。",
        "dynasty": "宋",
        "collection_info": null
    },
    {
        "uuid": "242c743a12b3b5b6bcb3e98ab80683bf",
        "title": "送范安抚喜雨诗",
        "author": "项安世",
        "content": "一寸甘腴一寸金，只今谁可旱天霖。\n赎锾尽免疲民血，重役新宽战士心。\n蛇掣电光开九阖，龙呼云气出重阴。\n书生不放饥肠歇，纔减忧劳便苦吟。",
        "dynasty": "宋",
        "collection_info": null
    },
    {
        "uuid": "dd0eaf5974d589b4df76869cec2aae6d",
        "title": "又和毛子和郑荐玉",
        "author": "项安世",
        "content": "长腰如玉稳如金，千里西城待一霖。\n忧国元戎真沥血，还家倦客更关心。\n卧听檐吹长疑滴，起看江云只愿阴。\n但得街头官酒贱，速呼毛郑与同吟。",
        "dynasty": "宋",
        "collection_info": null
    },
    {
        "uuid": "fc5207e14403825d196e86d5901feefa",
        "title": "重午饮赵园再和",
        "author": "项安世",
        "content": "香玉尊前剥嫩金，已逢佳节又逢霖。\n从教岁月催华髮，谁识干坤有赏心。\n家在山林仍近市，手栽花木渐成阴。\n更开石井依桐叶，我欲时来作一吟。",
        "dynasty": "宋",
        "collection_info": null
    },
    {
        "uuid": "637d1301f78bf69f5f6d6bf7d609d042",
        "title": "次韵卢漕木芙蓉二首  其一",
        "author": "项安世",
        "content": "风波久厌水中央，初日精神入槛光。\n木末端来就词客，墙头应是误行郎。\n高花大叶宜图障，浅绿深红照豆觞。\n壮观秋容惟有此，霜边倒尽雨边荒。",
        "dynasty": "宋",
        "collection_info": null
    },
    {
        "uuid": "f26960189d808bddcb648189cedb0f9d",
        "title": "次韵卢漕木芙蓉二首  其二",
        "author": "项安世",
        "content": "吹残池面旆中央，幻出台前艷粉光。\n衣典欲催愁杜老，鬓霜难拒笑潘郎。\n风来尚恐波生陆，暑退犹疑叶可觞。\n拟种陶朱三百树，广文茅屋未应荒。",
        "dynasty": "宋",
        "collection_info": null
    },
    {
        "uuid": "09f776cfe4d89e5c8b077d928e319007",
        "title": "次韵高秀才木芙蓉",
        "author": "项安世",
        "content": "流落秋江世未知，知心未有子西诗。\n苏韩句外新相识，孔孟门中许独窥。\n不怨碧桃真义命，最宜青女好襟期。\n娉婷耻向东风嫁，羞杀邯郸道上姬。",
        "dynasty": "宋",
        "collection_info": null
    },
    {
        "uuid": "df6507a9d7c093e752f761707a6b51ef",
        "title": "次李校书韵嘲阁下红梅",
        "author": "项安世",
        "content": "託迹千花冀可曹，冰姿何敢露秋毫。\n祗随婢子希红药，肯信仙家有碧桃。\n照影日华烘玉颊，承恩衢勺醉香醪。\n自抛臈雪茆檐梦，应羡春风画阁高。",
        "dynasty": "宋",
        "collection_info": null
    },
    {
        "uuid": "425d4f85807cb4c44235f7bb3c4b6997",
        "title": "已赋四花復得红因念阁下旧赏遂足五花之韵",
        "author": "项安世",
        "content": "吾衰不復梦蓬瀛，忽见红梅眼暂惊。\n独树正当云阁起，艷妆斜照石渠明。\n懒随朔雪传春信，长倚东风诧晓酲。\n岁晚江湖逢驿使，羞多无奈脸霞生。",
        "dynasty": "宋",
        "collection_info": null
    },
    {
        "uuid": "07908a5058aa7344d0dee3115149881e",
        "title": "食角黍怀江陵",
        "author": "项安世",
        "content": "经年不食三闾饵，一日相逢似故人。\n旋剥青菰香满手，试餐黄颗软粘唇。\n蔗浆下筯甘无敌，昌本浮杯小作巡。\n正是乡人行乐处，画旗鼍鼓隘江津。",
        "dynasty": "宋",
        "collection_info": null
    },
    {
        "uuid": "b423077f5407df413d6528159965f271",
        "title": "阻北风简叶岳州",
        "author": "项安世",
        "content": "风颠下枪刺泥深，水长移船入港频。\n帝子有情留客子，主人何幸得乡人。\n星辰相纬周三卫，日月为常汉九宾。\n公若赐环吾解缆，一般风色两家春。",
        "dynasty": "宋",
        "collection_info": null
    },
    {
        "uuid": "12d9f911f9380bbdc268eea30302347e",
        "title": "再送黄醇甫四川制干二首  其一",
        "author": "项安世",
        "content": "未冠声名璧水流，已嗔袍笏壮龄收。\n更堪绿鬓劳乌绶，好去青天上碧油。\n百岁重亲谁得似，十年三策未经酬。\n归来展尽平生话，莫负东阳沈隠侯。",
        "dynasty": "宋",
        "collection_info": null
    },
    {
        "uuid": "ee12645de26a951bd5cb216d073f0b1a",
        "title": "再送黄醇甫四川制干二首  其二",
        "author": "项安世",
        "content": "柏氏诸龙我独蛇，乐翁羣玉子无瑕。\n高曾未远情终在，闽楚相望迹自赊。\n晓镜雪侵莲府绿，夜堂风入绛帷纱。\n天将广厦包全蜀，李监门阑喜可涯。",
        "dynasty": "宋",
        "collection_info": null
    },
    {
        "uuid": "37029f83d86ff3a452ff75cd7ae2cc83",
        "title": "次韵江陵王抚干送行",
        "author": "项安世",
        "content": "江西回首白云深，磊石山边问水程。\n少日经行嗟老大，壮心零落笑平生。\n官曹无计逃寒冷，书册惟堪记姓名。\n悔不早师王处士，药炉琴轸自关情。",
        "dynasty": "宋",
        "collection_info": null
    },
    {
        "uuid": "d4bee6d31ee834d1fd62edc55a44e19b",
        "title": "暑雨",
        "author": "项安世",
        "content": "屋下黄流可榜舟，屋头青瓦更鸣沟。\n江吞平野鱼龙乐，雨闭深林鸟雀愁。\n云气守闾围溽暑，水风排闼荐凉秋。\n小窗一梦平生足，闲着渔蓑伴白鸥。",
        "dynasty": "宋",
        "collection_info": null
    },
    {
        "uuid": "59026346731e9ba3f5cdd70e2361b470",
        "title": "谢襄阳郑帅送酒",
        "author": "项安世",
        "content": "有如雍府今方伯，无乃吾家古郑君。\n鼻祖向人元不负，耳孙于我尚能勤。\n三更月冷冰如水，五日风调麦似云。\n更有闲心到闲客，汉江蒲绿两相分。",
        "dynasty": "宋",
        "collection_info": null
    },
    {
        "uuid": "8e3a4d2b00999d3e60398d05ef31b13e",
        "title": "归自寸金堤绕城南转至望涉楼下柳阴扶路草色际天春意融怡不可名状",
        "author": "项安世",
        "content": "十里河堤接郡城，城边杨柳密于屏。\n行人尽日翠阴裏，啼鸟数声残酒醒。\n七泽观前无限草，高沙湖外一时青。\n斜阳极目春如海，只有平庵两鬓星。",
        "dynasty": "宋",
        "collection_info": null
    },
    {
        "uuid": "6fb934b4a0b1fcc5688be6b21827d274",
        "title": "江梅蜡梅同赋",
        "author": "项安世",
        "content": "淡白轻黄着绛跗，截肪蒸栗玉肌肤。\n品题道骨谁高下，着莫清香似有无。\n野服黄冠离世士，缟裙瑶佩列仙儒。\n春风底处无红紫，谁肯衝寒到玉湖。",
        "dynasty": "宋",
        "collection_info": null
    },
    {
        "uuid": "84b4a7934cd964830c55f5a13f0e93c9",
        "title": "咏蜡梅",
        "author": "项安世",
        "content": "枯疎寒影变丰庞，的皪冰肌染沁黄。\n难免世人栀蜡议，頼凭天骨蕙兰香。\n情知不作和羹计，老去谁能弄粉妆。\n却笑南枝心未死，寿阳新额小红裳。",
        "dynasty": "宋",
        "collection_info": null
    },
    {
        "uuid": "e3456c36680f141d40f0c6d28f9e6257",
        "title": "次韵张参议送行",
        "author": "项安世",
        "content": "君王菲食继唐虞，北望中原忆故墟。\n嗟我怀人无惮远，参卿军事且烦渠。\n急须把酒浇天口，早与归朝说地舆。\n湖水小儒无籍在，十年犹佩兔园书。",
        "dynasty": "宋",
        "collection_info": null
    },
    {
        "uuid": "c2f990efc333dac2cad617a8295bb030",
        "title": "次韵陶节推问疾",
        "author": "项安世",
        "content": "酒病诗狂失已多，之人未弃肯来过。\n悔将虫篆疲锼刻，旋讲熊经学按摩。\n容我力湔卢骆体，与君同赴闵颜科。\n瑶琴一曲春风裏，思遶龙门看洛河。",
        "dynasty": "宋",
        "collection_info": null
    },
    {
        "uuid": "448c6803e8557741ed73561bfc1ead70",
        "title": "绍兴孙察推席上",
        "author": "项安世",
        "content": "孙郎觅句有新声，场屋当年更老成。\n曾草摩空殿前赋，却来晚饭越中行。\n僧廊罢雪窗犹曙，佛塔无风铎自鸣。\n客到莫嫌花酒少，三从事与两卿卿。",
        "dynasty": "宋",
        "collection_info": null
    },
    {
        "uuid": "f880346b5a5752c66e2a9dc6404ffa7c",
        "title": "过阳罗洑",
        "author": "项安世",
        "content": "阳罗洑外黄陂路，滠口湖边孝感河。\n钲鼓已通南草市，腥羶欲涴大江波。\n家家户外无惊犬，日日辕门有凯歌。\n端藉圣朝威德厚，亦烦诸将战功多。",
        "dynasty": "宋",
        "collection_info": null
    },
    {
        "uuid": "429900a41665ef4fe3d37ff13ff3945b",
        "title": "南湖遣兴",
        "author": "项安世",
        "content": "朝回日日到南湖，不惜金钱散仆夫。\n同舍盍簪如有约，吾庐高枕更何殊。\n年华过雨春都尽，草色连天路欲无。\n乐事只今惟有酒，速倾家酿倒金壶。",
        "dynasty": "宋",
        "collection_info": null
    },
    {
        "uuid": "38e4779c23457930bfbc9a4c3ab36dac",
        "title": "和邓子及见贺韵",
        "author": "项安世",
        "content": "虚舟不记坎和流，槁木何心春共秋。\n幸自一生甘辟谷，更须万户苦封留。\n颇惩吾族骓千里，且学乡人橘满洲。\n平生惟良资共理，病夫何以副旁求。",
        "dynasty": "宋",
        "collection_info": null
    },
    {
        "uuid": "6d180a32250dd2934a2dcc103a38f441",
        "title": "贺周子问得子",
        "author": "项安世",
        "content": "旬时织女渡银潢，付与天孙紫锦囊。\n又向素娥圆满后，悬知丹桂异时香。\n金鱼玉带传家旧，犀果银钱照坐光。\n鹤髮含饴天下乐，百年重庆侍高堂。",
        "dynasty": "宋",
        "collection_info": null
    },
    {
        "uuid": "b276b9d2b3fa944abb8f10d8f0374cc1",
        "title": "和刘子野见贺韵",
        "author": "项安世",
        "content": "汗青久别如山历，头白重分似斗城。\n静着易林师子贡，共评诗品得钟嵘。\n忽惊蒙水新衔宠，恍忆巴山旧印荣。\n翠幕红灯莫相问，风流何似十年情。",
        "dynasty": "宋",
        "collection_info": null
    },
    {
        "uuid": "1bcfcb42b4111240253baef9ca14538a",
        "title": "和揭尉见贺韵",
        "author": "项安世",
        "content": "茸茸弱线初迎復，轧轧阳机已转坤。\n梅放小红明纸帐，竹分寒绿寿藤尊。\n不愁故将逢陵尉，且喜仙官近市门。\n还向陈年作新句，贺人今日拜春恩。",
        "dynasty": "宋",
        "collection_info": null
    },
    {
        "uuid": "202742e521bae68d9c064a71c91af575",
        "title": "和彭世昌",
        "author": "项安世",
        "content": "有山有水胜吾闾，非旧非亲借屋居。\n醉尉诃人何所恨，老彭于我未全疏。\n右车牙少愁看栗，左目眵多怕读书。\n比似渊明更穷绝，併无门巷与舟车。",
        "dynasty": "宋",
        "collection_info": null
    },
    {
        "uuid": "f1671b6188c3c51147a8443e8527746d",
        "title": "曾宣干谓余貌似诚斋杨公作此报之",
        "author": "项安世",
        "content": "客来唤我似诚斋，始晤行藏合打乖。\n虽负江湖真格律，且赢土木僞形骸。\n生来仕宦无多日，老去徉狂只少谐。\n莫怪今朝欢喜极，被人题箇好先牌。",
        "dynasty": "宋",
        "collection_info": null
    },
    {
        "uuid": "66dd03a853a96c3cccb35f1ce65b2a20",
        "title": "读撄宁诗集效其体寄荆门赵守二首  其一",
        "author": "项安世",
        "content": "玉州政事荆州说，邻叟讙呼病叟闻。\n转地光风芽甲暖，照天寒鉴骨分毛。\n花村犬睡沈抱柝，秧地人归劝耦耘。\n安得旌旗来北梦，放教恩泽到南云。",
        "dynasty": "宋",
        "collection_info": null
    },
    {
        "uuid": "b1c67982c1b60fb175e779fe61542937",
        "title": "读撄宁诗集效其体寄荆门赵守二首  其二",
        "author": "项安世",
        "content": "多谢君侯尊古德，新开诗集向春风。\n隔生始见斯文贵，未死谁邻此老穷。\n纸上岁时犹可数，句中恩怨已成空。\n若为唤得撄宁起，看破浮云合更工。",
        "dynasty": "宋",
        "collection_info": null
    },
    {
        "uuid": "02d0792e22948e1be62270e86cba6205",
        "title": "大雪同官皆不入独坐道山简南湖张直阁",
        "author": "项安世",
        "content": "久矣招渠不受催，忽然过我已佳哉。\n更于羣玉峯峦裏，拣得孤吟时节来。\n入竹叶间添茗供，点梅梢上献诗材。\n箇般清绝今谁有，未必南湖此日开。",
        "dynasty": "宋",
        "collection_info": null
    },
    {
        "uuid": "f5597013f1c3c8bb081a875530306d69",
        "title": "和人谢送笔",
        "author": "项安世",
        "content": "词源浩浩笔渠渠，合珥华簪从属车。\n洗眼看题挥月字，惊心犹似仰空书。\n云林旧截双鸣管，霜野新蒐八窍居。\n遣送文房惭瘦劣，千军挥扫正椽如。",
        "dynasty": "宋",
        "collection_info": null
    },
    {
        "uuid": "b7cef43b11e8b01e9d800c694023bd97",
        "title": "偶题",
        "author": "项安世",
        "content": "暗水斜穿橘坞凉，回波直下藕塘香。\n似牙如背白羊岸，已迭又湾青草傍。\n闸裏放船思槜李，石间行酒认天章。\n一时唤起平生梦，江北江南道路长。",
        "dynasty": "宋",
        "collection_info": null
    },
    {
        "uuid": "8fbaa48fb2ec468cd22d2b84a5035166",
        "title": "读三国志",
        "author": "项安世",
        "content": "曹刘有志混华戎，无奈吴儿两炬红。\n赤壁焰烧云梦泽，夷陵光照永安宫。\n人间自此鼎三足，天上无由日再中。\n惟有葛公心未死，夜深寒月照孤忠。",
        "dynasty": "宋",
        "collection_info": null
    },
    {
        "uuid": "a23b373d68e3762ed9caa78e31842341",
        "title": "李校书轮对乞于故相家取上皇退位御笔上喜曰此万万年表照也",
        "author": "项安世",
        "content": "校书对罢天颜喜，再拜龙墀出殿来。\n勑使传宣新宰相，驿书驰问旧元台。\n上皇慈笔归中秘，学士忠名遍九垓。\n榻畔祥风翻谏纸，朝衣收得异香回。",
        "dynasty": "宋",
        "collection_info": null
    },
    {
        "uuid": "688cd0c296c8d79ec8c6c34a2ab54d8b",
        "title": "少保席间道襄州朋旧",
        "author": "项安世",
        "content": "持杯相向各言衰，忆得襄州未老时。\n晓踏青山寻秀句，夜簪红药听新词。\n只言坐上皆豪逸，谁信人间有别离。\n头白归来堪自贺，独依雄楚看题诗。",
        "dynasty": "宋",
        "collection_info": null
    },
    {
        "uuid": "f1c656f3d917b8b06c873dafe372a1b4",
        "title": "酴醾牡丹同赋",
        "author": "项安世",
        "content": "小园疎雨挟东风，败萼残英一夜空。\n世上已无桃与李，箇中方是白和红。\n綵霞承露娇如滴，玉雪生香暖不融。\n可使低徊万花裏，剪裁多少费春工。",
        "dynasty": "宋",
        "collection_info": null
    },
    {
        "uuid": "0d977cbf932b2f4f3f61564e214975ac",
        "title": "陈宣干至晐",
        "author": "项安世",
        "content": "十年无事书生病，一日谈兵志士忙。\n虏退便收前印绶，秋来仍着战衣裳。\n天寒白兆腥风起，月黑黄陂燐火光。\n试问蕲州陈大着，几多流血浸沙场。",
        "dynasty": "宋",
        "collection_info": null
    },
    {
        "uuid": "0c8d9d875853f8597db765400c54d316",
        "title": "次韵曾宣干",
        "author": "项安世",
        "content": "无钵无箪晓自斋，一銎一衲晚逾乖。\n战场实事膏兼血，广坐虚谈冢共骸。\n虏事方然人尚尔，世途何者我犹谐。\n道林自有山花鸟，收起棚前傀儡牌。",
        "dynasty": "宋",
        "collection_info": null
    },
    {
        "uuid": "d007730a413d3f8d2020d09b24c3c2c8",
        "title": "上泉",
        "author": "项安世",
        "content": "阴崖古木挂藤萝，下有神龙阅世多。\n荇带水衣闲自舞，鯈鱼石蟹戏相过。\n岂知霖雨为何事，自喜红尘不到他。\n落叶满林迷去路，牧童相引到山阿。",
        "dynasty": "宋",
        "collection_info": null
    },
    {
        "uuid": "e78713ab344679346d97f7c97ab9090d",
        "title": "和陈信民除夕",
        "author": "项安世",
        "content": "已知时节到门阑，犹有私情惜旧残。\n千户神桃俄已换，一声鬼竹岂其难。\n痴人星髮愁春镜，稚子花襦簇晓盘。\n岁岁年年祇此是，且随流俗贺更端。",
        "dynasty": "宋",
        "collection_info": null
    },
    {
        "uuid": "49a17311659ebd84623b970299bb0a08",
        "title": "送张司户",
        "author": "项安世",
        "content": "谁道卢门病客多，先生有药起沈疴。\n儒家自昔无追拒，贱子经年頼琢磨。\n点铁成金聊尔耳，绝尘瞠后拟如何。\n他时若谒安昌第，只愿论文不愿他。",
        "dynasty": "宋",
        "collection_info": null
    },
    {
        "uuid": "1999e9c38c222eee86ceb70d63007e95",
        "title": "八日泊故人亭观二水合流处",
        "author": "项安世",
        "content": "各自南来共北流，孤亭直下对中洲。\n湘流几日发阳朔，潇水伴吾离永州。\n预戒篙工泊江口，急穿巾子上山头。\n哦诗未了寒催客，却下篷窗唤解舟。",
        "dynasty": "宋",
        "collection_info": null
    },
    {
        "uuid": "b186a67106771e513c2efdc0eefeeceb",
        "title": "和邓子及冬至谢送笔墨韵",
        "author": "项安世",
        "content": "年华添线又浮灰，忽忽穷愁不易裁。\n惟有病人知客意，故衝寒雪送诗材。\n昔夸三窟今成缚，少倚千寻老作煤。\n妙用反从穷裏得，一阳端自剥中来。",
        "dynasty": "宋",
        "collection_info": null
    },
    {
        "uuid": "644f41473bae4939ac90d88e278e6746",
        "title": "题谷湖诗",
        "author": "项安世",
        "content": "少年塞上传书檄，晚岁湖边结薜萝。\n犹有诗编传旧梦，更无心事向惊波。\n人生难料君重出，戍务方殷意若何。\n鬓髮浪苍肝胆在，铁山泾水待铙歌。",
        "dynasty": "宋",
        "collection_info": null
    },
    {
        "uuid": "3184d2adb4da5b0773db06e4c93bda5c",
        "title": "七夕谢孟漕品味",
        "author": "项安世",
        "content": "金井琅玕戒女功，木桃瓜李奏民风。\n天河夜酌尊罍满，帝子秋盘餠饵丰。\n戢戢玉莲参藕艇，忻忻火枣会梨宫。\n星轺着意来看客，不与寻常乞巧同。",
        "dynasty": "宋",
        "collection_info": null
    },
    {
        "uuid": "bb07f112aed789ec3e1febcea5f49555",
        "title": "江梅",
        "author": "项安世",
        "content": "千林憔悴独含春，笑倚黄昏未识颦。\n红小粉疎烟幂幂，影低香远水粼粼。\n从教雪路宁愁冷，遮莫茆檐可怕贫。\n欲问横枝缘底瘦，似无如有最禁人。",
        "dynasty": "宋",
        "collection_info": null
    },
    {
        "uuid": "6c0998ff1d682da1f7e44aac8297abd1",
        "title": "午日",
        "author": "项安世",
        "content": "一杯聊解独醒譁，老眼犹明缠臂花。\n煮角沈筒随地俗，赐衣题墨又天涯。\n千年菖本须眉古，九蘂戎葵节纛华。\n景物向人何所欠，明时不用赋怀沙。",
        "dynasty": "宋",
        "collection_info": null
    },
    {
        "uuid": "3508c0fe6fe73b52f1e6e820c77b52d1",
        "title": "郑子仁生日用其去臈见寿韵  其一",
        "author": "项安世",
        "content": "宝璋华芾庆祥罴，又是当年应梦时。\n煜煜金芝生五岳，煌煌珠树出三危。\n赋成鹦鹉凌云笔，诗到𩢱鱼在野思。\n时论同归家最近，新秋腾上未为迟。",
        "dynasty": "宋",
        "collection_info": null
    },
    {
        "uuid": "b97bc19689ed0f1de8c00c1fd43ad200",
        "title": "郑子仁生日用其去臈见寿韵  其二",
        "author": "项安世",
        "content": "月日巧当真四六，风流合是妙词章。\n金华洞府神仙骨，丽泽书堂翰墨香。\n陇麦秋时椿自好，林鶑老去鹤偏长。\n绿槐宫阙熏风裏，看引诸儒对殿廊。",
        "dynasty": "宋",
        "collection_info": null
    },
    {
        "uuid": "7b14fc4cd64205f604ead6b3b9446e1a",
        "title": "任安道生日  其一",
        "author": "项安世",
        "content": "桐川酒正夏王孙，四百遐龄旧德存。\n解与狄仪传酿法，不妨吾祖自昌言。\n三分历草初除一，百万春花欲化浑。\n夺得年头作生日，尽收芳气入芳罇。",
        "dynasty": "宋",
        "collection_info": null
    },
    {
        "uuid": "664ea89c412be04b7a111fe102b1c97f",
        "title": "任安道生日  其二",
        "author": "项安世",
        "content": "豪风横雨洗新春，掣电惊雷起蛰鳞。\n七百里开云土润，八千年庆大椿辰。\n太牢醇酎春台上，金马公车要路亲。\n凛凛河图门户在，稳将才业嗣前人。",
        "dynasty": "宋",
        "collection_info": null
    },
    {
        "uuid": "bdb3bd342b0a8dbaf44f5b112e4cde23",
        "title": "任安道生日  其三",
        "author": "项安世",
        "content": "九分纔是一分春，从此看春更七旬。\n行世功名初发脚，出门富贵即随身。\n棋逢要路方高着，马得亨衢定轶尘。\n伏枥自怜吾久矣，傍观甘作烂柯人。",
        "dynasty": "宋",
        "collection_info": null
    },
    {
        "uuid": "2bd6a7e35757fa0b92f4186fd8301862",
        "title": "任咏道生日",
        "author": "项安世",
        "content": "月当天上连山易，日占人间闰路棋。\n华岳金精供爽气，广寒银阙献高枝。\n鳏鱼渴凤尘缘凈，寿鹤灵龟内景迟。\n好把文章收富贵，却将功行享耆颐。",
        "dynasty": "宋",
        "collection_info": null
    },
    {
        "uuid": "3800bf8f0bc025eacb7c8ebea86e42d0",
        "title": "刘武子生日",
        "author": "项安世",
        "content": "封姨吹堕小乌巾，日御横飞十二辰。\n汉代皇孙中校尉，唐家供奉谪仙人。\n六宫旧唱香奁妩，诸老争偷锦段新。\n大小山中千树桂，寿君千岁转诗论。",
        "dynasty": "宋",
        "collection_info": null
    },
    {
        "uuid": "37916cfc9eee9e75a278c7d55a1668c4",
        "title": "叶显甫生日",
        "author": "项安世",
        "content": "客裏今年庆事新，星香三日两生辰。\n已歌西母如椿寿，又赞东床似玉人。\n卯观妙传仙祖诀，霞觞同泛我家春。\n年年红紫芳菲月，不负功名富贵身。",
        "dynasty": "宋",
        "collection_info": null
    },
    {
        "uuid": "c90a909ec2e23acf0fdc844e4d08d67b",
        "title": "乐景夔生日",
        "author": "项安世",
        "content": "四十九年蘧伯玉，又从湘水向洮河。\n还家趁及垂弧燕，阖郡喧传衣锦过。\n风月平分秋恰半，亲朋来祝寿如何。\n亮功人是长生日，预卜他年事业多。",
        "dynasty": "宋",
        "collection_info": null
    },
    {
        "uuid": "a2a300ca1295876792450674bb8690c8",
        "title": "叔父生日  其一",
        "author": "项安世",
        "content": "新年一百二十日，此酒年年须共斟。\n竹岭松溪仙派远，龙山梦泽寿乡深。\n戎葵百段缠头锦，卢橘千丸买酒金。\n造物商量供酒费，怕教一事恼闲心。",
        "dynasty": "宋",
        "collection_info": null
    },
    {
        "uuid": "55802f02e647616eb41149642d6dc0e4",
        "title": "叔父生日  其二",
        "author": "项安世",
        "content": "黄尘赤日万家团，中有金茎露一盘。\n酒气熏天心独醒，市声摇屋鼻方鼾。\n长生只用仁为药，至乐惟将静作欢。\n嘉庆堂前齐指处，鬓毛如雪脸如丹。",
        "dynasty": "宋",
        "collection_info": null
    },
    {
        "uuid": "7c2ce5722b7363f50b2ffe14cb1a79d2",
        "title": "叔父生日  其三",
        "author": "项安世",
        "content": "一年生日最佳时，三老团栾总秀眉。\n北榭空明新眼界，东床消息称心期。\n竹林风景长宜酒，椒颂年华剩索诗。\n试拂两弦听细摘，曲中元是閟宫词。",
        "dynasty": "宋",
        "collection_info": null
    },
    {
        "uuid": "df773e12e67ac4f895481aa29d067804",
        "title": "叔父生日  其四",
        "author": "项安世",
        "content": "蓂花秃尽大椿生，月色昏时寿宿明。\n眼见扶疎都变密，气钟和淑更能清。\n弟兄相对谈前事，门户如今尽慰情。\n除却偷闲无善颂，暮年多暇即为荣。",
        "dynasty": "宋",
        "collection_info": null
    },
    {
        "uuid": "aba8f3e911fa5b2e638772757fd39075",
        "title": "大人生日  其一",
        "author": "项安世",
        "content": "明日君开祝寿场，今朝臣捧寿亲觞。\n愿亲有俾昌而大，与国无穷禄尔康。\n台上菊迟今始绽，堂前桂晚后弥芳。\n仙翁作计深长在，待看孙曾笏满床。",
        "dynasty": "宋",
        "collection_info": null
    },
    {
        "uuid": "f867ce2e4e75369038e9b60e61307a96",
        "title": "大人生日  其二",
        "author": "项安世",
        "content": "欲繫银章望日边，先裁綵服拜亲前。\n自家及国欢情一，以顺移忠喜事连。\n兔管鸾笺松字日，金风玉露菊花天。\n十分领取无穷寿，否极如今合泰然。",
        "dynasty": "宋",
        "collection_info": null
    },
    {
        "uuid": "0f16e718cb3292178db75b5c56a7abbc",
        "title": "承甫兄生日用去腊见惠之韵",
        "author": "项安世",
        "content": "留住东风一荚蓂，伴他南极老人星。\n暂栖鸾凤官无小，晚插貂蝉梦自灵。\n五十买臣多富贵，八千庄叟定年龄。\n腰间六印都如斗，依旧双髦帖鬓青。",
        "dynasty": "宋",
        "collection_info": null
    },
    {
        "uuid": "402fd665a1e12fcabb80006e03f2731b",
        "title": "又代作  其一",
        "author": "项安世",
        "content": "风收十四叶尧蓂，云捧三千岁寿星。\n人讶绣鸾淹彩翼，天教纹鶒效殊灵。\n中书将相无穷考，上古春秋不计龄。\n长见烛花香帕畔，小桃红嫩柳新青。",
        "dynasty": "宋",
        "collection_info": null
    },
    {
        "uuid": "6683ac0bee3e023b29ee4017ea09dec7",
        "title": "又代作  其二",
        "author": "项安世",
        "content": "羲仲量沙数砌蓂，甘公聚米算周星。\n无边海福兼山寿，不尽天英与地灵。\n翰苑文章看李白，岩廊风度待张龄。\n春风万里岷江水，吹作香醪尽意青。",
        "dynasty": "宋",
        "collection_info": null
    },
    {
        "uuid": "fb472db9bdbf055deb62522721e77f74",
        "title": "十五弟生日",
        "author": "项安世",
        "content": "合宫雷雨下江城，重把贤书旧贡升。\n入月穿天搜伏兔，抟风击水化新鹏。\n当年吉梦浑家喜，今日成名望汝能。\n千岁灵龟须自养，朵颐无用酒如渑。",
        "dynasty": "宋",
        "collection_info": null
    },
    {
        "uuid": "bb7f43e484912861d0444db5305b5cea",
        "title": "十六弟生日  其一",
        "author": "项安世",
        "content": "长庚飞下祝融墟，瑞入清台夏五书。\n八荚花开羲叔历，一枝桂长羿妃居。\n南熏解养秋风鹗，梦泽能生北海鱼。\n看上扶摇龙尾道，曼声传唱绕周庐。",
        "dynasty": "宋",
        "collection_info": null
    },
    {
        "uuid": "81e677374149dcb89801c80a4b57735f",
        "title": "十六弟生日  其二",
        "author": "项安世",
        "content": "一弦光上五云端，恰共乘弧势一般。\n畴昔熊罴和梦到，只今鵰鹗待秋抟。\n红榴色借丹枝重，碧藕香摇翠袖寒。\n堂上双亲虽白髮，情怀偏向试闱懽。",
        "dynasty": "宋",
        "collection_info": null
    },
    {
        "uuid": "b5e410d5c3f4cfb077f9842fccba07ba",
        "title": "十六弟生日  其三",
        "author": "项安世",
        "content": "艾花开过天中节，桂树飞来月上弦。\n唤起西堂春草思，吟成小雅杖华篇。\n庭闱心事关儿子，场屋声名有岁年。\n好把文章收富贵，却将功行作神仙。",
        "dynasty": "宋",
        "collection_info": null
    },
    {
        "uuid": "db372abdf36b4179ed733bd5e6b6d7f4",
        "title": "代作五首  其一",
        "author": "项安世",
        "content": "昼漏如今天共永，寿辰于此数难量。\n三千花实桃犹小，五日春秋木未长。\n羲宅巧占尧火正，娥宫新学羿弦张。\n两轮朝暮无穷照，可怕金乌玉兔忙。",
        "dynasty": "宋",
        "collection_info": null
    },
    {
        "uuid": "241677ecc9784189f58cec7d4d1df1fa",
        "title": "代作五首  其二",
        "author": "项安世",
        "content": "一点阴机初昼迟，十分阳德正开离。\n后王诰命章施日，天地文明盛丽时。\n历草自生萧相叶，桂花须占郄诜枝。\n千钟顿止真堪畏，万石他年更不疑。",
        "dynasty": "宋",
        "collection_info": null
    },
    {
        "uuid": "e70cfd1c76aed1869069664c8c445ed0",
        "title": "代作五首  其三",
        "author": "项安世",
        "content": "苍龙元住五云东，此日黄昏却正中。\n琴瑟铜壶添水箭，翩翻珠户记桑蓬。\n上弦月色如银白，南极星光似烛红。\n岁岁年年尊酒畔，小荷香雾绿槐风。",
        "dynasty": "宋",
        "collection_info": null
    },
    {
        "uuid": "e65d1d690620b0bcc720aeefadaf57db",
        "title": "代作五首  其四",
        "author": "项安世",
        "content": "流霞元是吾家饮，生日曾供老杜诗。\n色借榴心芳露重，香分荷气碧泉滋。\n重闱永夜宜开酌，六礼今年看结褵。\n可但椿长并桂永，灵妃萧史寿无期。",
        "dynasty": "宋",
        "collection_info": null
    },
    {
        "uuid": "67ecc0f67bb8699482943e374345528a",
        "title": "代作五首  其五",
        "author": "项安世",
        "content": "孟尝当户三千客，镇恶成名百二关。\n天以高名钟是月，人于季孟得其间。\n八风巡日开云荚，半壁腾空映雾寰。\n共祝星郎千岁喜，天孙早晚渡银湾。",
        "dynasty": "宋",
        "collection_info": null
    },
    {
        "uuid": "ffc609a745351196347e67a717aacd7f",
        "title": "十七弟生日用其韵",
        "author": "项安世",
        "content": "寿星合在角亢旁，为尔来临翼轸乡。\n日向绣床添永算，云纵书观发嘉祥。\n修程九万开荣路，曲礼三千阅寿觞。\n冬弟春兄同此日，天教鸿雁自成行。",
        "dynasty": "宋",
        "collection_info": null
    },
    {
        "uuid": "6f9041452f2406c9ee16a293a99db33f",
        "title": "十九弟生日  其一",
        "author": "项安世",
        "content": "西堂旧作春池梦，南国今逢小满天。\n重四巧排黄阁印，百分宜泛紫金船。\n夜闻素月初生桂，晓看丹枝已属贤。\n万种春红都敛避，一庭槐日翠阴圆。",
        "dynasty": "宋",
        "collection_info": null
    },
    {
        "uuid": "7ca0961e0f7c87ff918f289797189cde",
        "title": "十九弟生日  其二",
        "author": "项安世",
        "content": "茧丝成綍夏初新，柳色如袍尚带春。\n已见出墙添笋稚，即看调鼎长梅人。\n书随雁序升秋汉，研拂龙旗对晚宸。\n勉为家门成胜事，六枝仙桂一株椿。",
        "dynasty": "宋",
        "collection_info": null
    },
    {
        "uuid": "8e3b03430c02b2bbf68cbd2a0a9fa018",
        "title": "三弟校尉生日用去腊见寿韵",
        "author": "项安世",
        "content": "八千尧历畀秋春，万里嵩高下甫申。\n儿女只今多似栉，弟兄他日老于亲。\n共夸戏綵随鸠杖，不羡横挝倚凤宸。\n看取天台游观主，前衔虚作汉朝臣。",
        "dynasty": "宋",
        "collection_info": null
    },
    {
        "uuid": "6e8fe790efca0578eed5b3ff2ca07f80",
        "title": "敬甫生日",
        "author": "项安世",
        "content": "苹尾生熏梅作霖，葵心粲笑草明金。\n杓星指处老人现，弦月升时欢伯临。\n王母西池逢药喜，天孙斜汉有嘉音。\n宫槐又报黄消息，早擢丹枝媚綵襟。",
        "dynasty": "宋",
        "collection_info": null
    },
    {
        "uuid": "5394f1bb2cd998412031f27845792488",
        "title": "任□□生日",
        "author": "项安世",
        "content": "盘堆鬰薁粲豳风，钟泛函林拂嶰筒。\n一朵杖华千里到，六双蓂荚五云中。\n初庚恰向今晨足，鼎甲悬知后日崇。\n新息陂头多赤雁，看排行序上层空。",
        "dynasty": "宋",
        "collection_info": null
    },
    {
        "uuid": "3fe98fe820ed66c0ab36e838887cf563",
        "title": "任司户生日",
        "author": "项安世",
        "content": "晓殿蓂花一荚飞，晚檐桂树小些儿。\n人间已过重阳后，天上将开瑞庆时。\n新息陂长钟世德，嘉陵滩浅报官期。\n待君饮却长生酒，又到江亭贺上卮。",
        "dynasty": "宋",
        "collection_info": null
    },
    {
        "uuid": "121cd857884705ee37457d4d8788d59d",
        "title": "任以道总干生日辘轳体",
        "author": "项安世",
        "content": "身长如玉脸如童，抱朴存真道气冲。\n陇上木牛新拄颊，箧中芸蠹旧蟠胸。\n周正已报初阳匝，商历方开远算洪。\n不竞红尘桃李月，雪中松桧自舂容。",
        "dynasty": "宋",
        "collection_info": null
    },
    {
        "uuid": "1b833f9c54376a4be04b3db57833dd3a",
        "title": "四伯父生日  其一",
        "author": "项安世",
        "content": "春入芳兰喜气浓，天风吹下庆重重。\n大儿稳护梁州罽，小女登高监宅龙。\n南亩新年付熊骥，北窗长日慕乔松。\n阿咸多病宜偕隠，自洗山罍劝嗣宗。",
        "dynasty": "宋",
        "collection_info": null
    },
    {
        "uuid": "5003cdba56921a7c61164c46f2097d7a",
        "title": "四伯父生日  其二",
        "author": "项安世",
        "content": "三月三日天气新，兰亭饮散鷄呼晨。\n酴醾影裏看月姊，翼轸星中占老人。\n千二百岁广成寿，六十四日东皇春。\n请诵古人诗一句，五枝芳桂一枝椿。",
        "dynasty": "宋",
        "collection_info": null
    },
    {
        "uuid": "a5d8f56984f8023ce7a402dcd63b93de",
        "title": "代宜孙",
        "author": "项安世",
        "content": "潭潭厦屋照春天，初作生申第一筵。\n清畅惠和三月四，炽昌耆艾万年千。\n窦郎植桂枝枝茂，荀里生龙箇箇贤。\n汲井餐葵同此润，捧觞来赋从孙篇。",
        "dynasty": "宋",
        "collection_info": null
    },
    {
        "uuid": "9b81ed9b6419e1f8ad1ed395189cc3fb",
        "title": "吴给事挽词  其一",
        "author": "项安世",
        "content": "我来镜水问遗民，想见堂堂报国身。\n五月陂塘三百里，千年庙学一番新。\n世传风烈今无数，自许经行得最亲。\n一读金陵补天议，始知高处更惊人。",
        "dynasty": "宋",
        "collection_info": null
    },
    {
        "uuid": "eecce82be826166f9361e39996878aca",
        "title": "吴给事挽词  其二",
        "author": "项安世",
        "content": "少年胸次已吞秦，暮日肝肠独许陈。\n正笏于今无此杰，垂车在昔有先民。\n伤心岁晚逢诸老，屈指才难更几人。\n寿乐哀荣公不恨，年来于此自酸辛。",
        "dynasty": "宋",
        "collection_info": null
    },
    {
        "uuid": "038155af4c8a674afeb73f2d57aac336",
        "title": "寒食哭承甫兄墓",
        "author": "项安世",
        "content": "半世驱驰未白头，无穷心事等闲休。\n生前可是门阑盛，身后宁知祸患稠。\n雄凤已将凰共隠，灵椿仍与桂同秋。\n茫茫三海连东漕，不尽重云片雁愁。",
        "dynasty": "宋",
        "collection_info": null
    },
    {
        "uuid": "fc0f7f945f73c38928413e42dc14414c",
        "title": "用韵哭叶运干",
        "author": "项安世",
        "content": "兰熏玉腻掌中雏，霅凈苕深镜裏居。\n忍向芳洲爱鹦鹉，便随清梦化扶胥。\n病多正要人扶杖，年少翻令我哭渠。\n江汉西风吹老眼，一襟寒泪苦无余。",
        "dynasty": "宋",
        "collection_info": null
    },
    {
        "uuid": "c543eb3d5e570355c177e464413b1bb6",
        "title": "荆□范侍郎挽词三首  其一",
        "author": "项安世",
        "content": "布韦得路如公几，少壮登朝至老衰。\n东观西雍盈记石，南宫北省徧絇丝。\n童童戟纛开淮楚，奕奕图书冠马龟。\n回首人间心事足，去寻天上玉楼期。",
        "dynasty": "宋",
        "collection_info": null
    },
    {
        "uuid": "2682ae99345687b07f3d999603988d5d",
        "title": "荆□范侍郎挽词三首  其二",
        "author": "项安世",
        "content": "功畏人知不遣闻，双双荣国孝曾孙。\n果州汲绠无遗力，荆府调胹有德言。\n此日美人俱厌代，何时病士得开门。\n西风一掬涪翁泪，滴向公家两鬰尊。",
        "dynasty": "宋",
        "collection_info": null
    },
    {
        "uuid": "0685a3f9659ea5ca6598d8f159220d6f",
        "title": "荆□范侍郎挽词三首  其三",
        "author": "项安世",
        "content": "岁戊戌秋倾鲁盖，公杨勋甫共吴船。\n攀萝自此门阑密，寓茇经年里闬连。\n二十六番新火变，四千石帅旧情坚。\n万间忽作堂堂坏，杜屋无茅始可怜。",
        "dynasty": "宋",
        "collection_info": null
    },
    {
        "uuid": "6be26f9de0caeda9d491ae7c803d4407",
        "title": "挽程尚书词",
        "author": "项安世",
        "content": "人间一日履声藏，天上文昌落正芒。\n直谅无朋今魏汲，师承有法古韦康。\n思陵册府严招聘，孝庙经帷盛表章。\n岁晚山林谁得似，十年高卧乐羲皇。",
        "dynasty": "宋",
        "collection_info": null
    },
    {
        "uuid": "0eb76618eb578d15e7a3d8d3ce108438",
        "title": "程枢密父待制挽词二首  其一",
        "author": "项安世",
        "content": "忆送双旌帝北门，岂知此别是终身。\n项亭诗到鲜于锦，羊岘书来暖似春。\n只有死当封晋魏，不令生得定燕秦。\n世间荣事翻成屈，独抱功名向古人。",
        "dynasty": "宋",
        "collection_info": null
    },
    {
        "uuid": "1c8b36df2800b41de0b728666be34760",
        "title": "程枢密父待制挽词二首  其二",
        "author": "项安世",
        "content": "阜陵按射殿南闱，同执雕弓侍赭衣。\n病我已逢明主赐，失公弥觉旧人稀。\n旌旗北伐心徒在，香火西清梦已非。\n不只隻鷄无路去，亦知身世渐同归。",
        "dynasty": "宋",
        "collection_info": null
    },
    {
        "uuid": "e15c288ce35c07b849c4707b29bf894b",
        "title": "七日吕城守闸",
        "author": "项安世",
        "content": "官闸嶒𡵓昼闭涂，商舡嘈囐夜衔舻。\n卧听篙子湾湾月，坐待州家急急符。\n石罅漏泉鸣锦瑟，篷窗筛雨落玭珠。\n梦魂不受重门隔，自着斑衣过练湖。",
        "dynasty": "宋",
        "collection_info": null
    },
    {
        "uuid": "4ea1ff685bae784a6312aabb261554ca",
        "title": "二十四日省宿次杨文公集贤宿直韵兼拟其体",
        "author": "项安世",
        "content": "云气阴阴绕殿庐，雨声摵摵响阶除。\n熏炉翠被延周蝶，黄墨朱缸订鲁鱼。\n野性登朝常蹙踖，亲年须禄向踌躇。\n叨陪大典论疑信，滥等诸儒课密疏。\n汉殿修文开白虎，海邦张乐享爰居。\n绮寮蕙草青霏入，瑶圃梅梢玉雪初。\n史藁堆床殊未已，诗材满地欲焉如。\n倦投东观中郎笔，起读西昆病监书。\n节想清忠侔汲直，词钦雅丽出唐余。\n高情炯炯轩裳外，长向金门忆饭蔬。",
        "dynasty": "宋",
        "collection_info": null
    },
    {
        "uuid": "be92dcc84c83e694f565896d66cab8f0",
        "title": "题屏风墨梅二首  其一",
        "author": "项安世",
        "content": "一段西山雪，中含太古梅。\n无香亦无色，免被百花猜。",
        "dynasty": "宋",
        "collection_info": null
    },
    {
        "uuid": "60f210ef28b08b1be9e715946bf727d3",
        "title": "题屏风墨梅二首  其二",
        "author": "项安世",
        "content": "天上和羹事，巢由不忍闻。\n疎花将瘦影，閒卧一溪云。",
        "dynasty": "宋",
        "collection_info": null
    },
    {
        "uuid": "8ede397cee9cb01d0c9de8eda67b15bc",
        "title": "菱浦谣",
        "author": "项安世",
        "content": "绵绵千丈丝，就此一寸的。\n但愿的成莲，莫教莲蒂薏。",
        "dynasty": "宋",
        "collection_info": null
    },
    {
        "uuid": "f02766d692d1a3ee4a41091065f80151",
        "title": "竹枝歌",
        "author": "项安世",
        "content": "山女带山花，狂夫未着家。\n蛮歌君莫笑，曾入汉琵琶。",
        "dynasty": "宋",
        "collection_info": null
    },
    {
        "uuid": "3535de08cc7937cf5fe80c56eb8edbfe",
        "title": "欵乃歌",
        "author": "项安世",
        "content": "霭乃出深树，湘山日落时。\n若非尧女哭，即是楚臣啼。",
        "dynasty": "宋",
        "collection_info": null
    },
    {
        "uuid": "6536e6e9f0a8fafd77d0a937c9e1638f",
        "title": "二十六日慈竹二首  其一",
        "author": "项安世",
        "content": "慈竹村村种，鞭行不出林。\n吾亲在何许，回首白云深。",
        "dynasty": "宋",
        "collection_info": null
    },
    {
        "uuid": "8ad3992aad47482de75004b7a40b0bb5",
        "title": "二十六日慈竹二首  其二",
        "author": "项安世",
        "content": "郁郁带春阴，依依遶故林。\n何人化南裔，草木有仁心。",
        "dynasty": "宋",
        "collection_info": null
    },
    {
        "uuid": "bbc57da88fcae7ea8fce00debccd2109",
        "title": "次韵颜运使伏龙山诸葛祠堂二首  其一",
        "author": "项安世",
        "content": "羽扇白纶巾，堂堂六尺身。\n我评秦汉下，宇宙只斯人。",
        "dynasty": "宋",
        "collection_info": null
    },
    {
        "uuid": "c9c3729e734f7172e26a85eaf92f5fd7",
        "title": "次韵颜运使伏龙山诸葛祠堂二首  其二",
        "author": "项安世",
        "content": "大义炯如新，千年报国身。\n宁从东海死，不作帝秦人。",
        "dynasty": "宋",
        "collection_info": null
    },
    {
        "uuid": "ddeabe958b7c7f4ae059541b70d294b5",
        "title": "五月八日离金陵",
        "author": "项安世",
        "content": "舟移石头岸，路转马鞍矶。\n惟有长干塔，相看未忍违。",
        "dynasty": "宋",
        "collection_info": null
    },
    {
        "uuid": "f80767aea1de1421e935b12148da7a1e",
        "title": "雨中二绝句  其一",
        "author": "项安世",
        "content": "急雨暗洲渚，颠风吹客船。\n不知何世画，水墨水江天。",
        "dynasty": "宋",
        "collection_info": null
    },
    {
        "uuid": "50b6872c854139218b037b73d9cdebc0",
        "title": "雨中二绝句  其二",
        "author": "项安世",
        "content": "雨过山色青，风来水花白。\n不是风雨来，何因见颜色。",
        "dynasty": "宋",
        "collection_info": null
    },
    {
        "uuid": "95f7ae98f152a2adc7934f03b6f45abd",
        "title": "鷄唱歌",
        "author": "项安世",
        "content": "莫歌鷄唱晓，老泪不禁弹。\n昔为祖士雅，今作杜齐安。",
        "dynasty": "宋",
        "collection_info": null
    },
    {
        "uuid": "6ed87141cd27fb9610bb07526d94178d",
        "title": "题上遇雨",
        "author": "项安世",
        "content": "风声千岩万壑，雨意三江五湖。\n横笛平生幽愿，小舟归去良图。",
        "dynasty": "宋",
        "collection_info": null
    },
    {
        "uuid": "ecafad21c815b98cded18eca42c2f003",
        "title": "红梅",
        "author": "项安世",
        "content": "瘦影从来雪不如，宿酲谁见绮霞舒。\n道山堂下春风面，还向天涯伴校书。",
        "dynasty": "宋",
        "collection_info": null
    },
    {
        "uuid": "6bc9afe937869f127ccc493029d80c2a",
        "title": "初春二首  其一",
        "author": "项安世",
        "content": "时阔江空无片云，草枯木脱最愁人。\n东风小作撩人意，已觉人间无奈春。",
        "dynasty": "宋",
        "collection_info": null
    },
    {
        "uuid": "b5a4597ad423721f3fcde22f8694986e",
        "title": "初春二首  其二",
        "author": "项安世",
        "content": "不寒不暖风色好，似醉似眠春意深。\n嫩绿深红无一点，柳情花思自盈襟。",
        "dynasty": "宋",
        "collection_info": null
    },
    {
        "uuid": "f88d1f336cf3bac735600f964df61941",
        "title": "县廨海棠盛开二绝句  其一",
        "author": "项安世",
        "content": "梅蘂纔开杏又红，今年春事太匆匆。\n堂前燕子归来到，双海棠花已满丛。",
        "dynasty": "宋",
        "collection_info": null
    },
    {
        "uuid": "0021f61f98c1b5981ea92058801ea3ed",
        "title": "县廨海棠盛开二绝句  其二",
        "author": "项安世",
        "content": "美人宿酒未全醒，困倚妆台睡不成。\n一半醉颜无处画，似红如白最多情。",
        "dynasty": "宋",
        "collection_info": null
    },
    {
        "uuid": "fa027376bec1cc19650d514c928f9b2f",
        "title": "纸阁  其一",
        "author": "项安世",
        "content": "也知无鬼瞰高明，纸阁中间万事轻。\n不愿人呼贵公子，只图身作富书生。",
        "dynasty": "宋",
        "collection_info": null
    },
    {
        "uuid": "ab64f3c7da1419c1431be16fde109230",
        "title": "纸阁  其二",
        "author": "项安世",
        "content": "薄似秋云莹似冰，清于寒士懒于僧。\n凭谁更得移蟾法，剪取光明不用灯。",
        "dynasty": "宋",
        "collection_info": null
    },
    {
        "uuid": "f3f5fc69ef38bd8765104885916212c0",
        "title": "春色三首  其一",
        "author": "项安世",
        "content": "花因实盛村村有，树为花繁处处明。\n浩荡九州春色裏，输他桃李最多情。",
        "dynasty": "宋",
        "collection_info": null
    },
    {
        "uuid": "a81603046eaea5d4e2269e80d7677221",
        "title": "春色三首  其二",
        "author": "项安世",
        "content": "春风十九归桃李，白白红红得最多。\n未抵垂杨春最惜，娇娇袅袅奈渠何。",
        "dynasty": "宋",
        "collection_info": null
    },
    {
        "uuid": "5248b6f73c0bbb3fcf7ad684d450523e",
        "title": "春色三首  其三",
        "author": "项安世",
        "content": "堕粉瓢红迹已陈，却将春色付何人。\n东君老去都平施，绿幕连天一样新。",
        "dynasty": "宋",
        "collection_info": null
    },
    {
        "uuid": "3526ba1b8ad297e16ea2b48a36f5c483",
        "title": "安园送春三首  其一",
        "author": "项安世",
        "content": "春归重到是何时，满劝教渠醉似泥。\n长短亭前芳草满，醉中归去路应迷。",
        "dynasty": "宋",
        "collection_info": null
    },
    {
        "uuid": "29cb4bc760a8f61b840de7f652181076",
        "title": "安园送春三首  其二",
        "author": "项安世",
        "content": "未信飞花取次空，遶园千步觅春风。\n元来都在榴花上，百摺芳心一併红。",
        "dynasty": "宋",
        "collection_info": null
    },
    {
        "uuid": "271e17796704ef5b3e0059739bb34d91",
        "title": "安园送春三首  其三",
        "author": "项安世",
        "content": "春风从此不须归，伴我逍遥更莫疑。\n閒事胸中无一点，相看日日是春时。",
        "dynasty": "宋",
        "collection_info": null
    },
    {
        "uuid": "126f5a9fe8e39f229bab6e1ddf8d06c3",
        "title": "立夏日南风大作二首  其一",
        "author": "项安世",
        "content": "堤边树子最无情，恰则春归第一程。\n舞向南风浑不住，叶间羞损旧啼鶑。",
        "dynasty": "宋",
        "collection_info": null
    },
    {
        "uuid": "37fcb214684f9757bd78e0587eb5fc2a",
        "title": "立夏日南风大作二首  其二",
        "author": "项安世",
        "content": "满城杨柳绿依依，背着春风自在飞。\n却是杨花有才思，一时收拾伴春归。",
        "dynasty": "宋",
        "collection_info": null
    },
    {
        "uuid": "27c34ad53e005e7e220ac8bda0989824",
        "title": "长亭解",
        "author": "项安世",
        "content": "行人处处论亭邮，总为长亭怕永州。\n不道长亭更长去，也应行到日西休。",
        "dynasty": "宋",
        "collection_info": null
    },
    {
        "uuid": "b2fe3248c1b8e08a4cdd58469ee3d90b",
        "title": "游云门山读亭中诗板拟丐使者以石易之",
        "author": "项安世",
        "content": "唐人诗板四十五，丽句亭中岁月深。\n烦公丐我一碑石，与张万壑松风音。",
        "dynasty": "宋",
        "collection_info": null
    },
    {
        "uuid": "ed7177d33b9a01d3e8cf16be8f13669c",
        "title": "将往襄阳一日大雨",
        "author": "项安世",
        "content": "谁报江神我欲西，怕传新句落檀溪。\n江头一雨泥三尺，车没双轮马没蹄。",
        "dynasty": "宋",
        "collection_info": null
    },
    {
        "uuid": "1c5d80944b6dedfd69bd4d03cdb0217a",
        "title": "留荆门蒙泉上三日无诗将去作二绝句谢之  其一",
        "author": "项安世",
        "content": "倚云上头寒碧下，三日团圆看似痴。\n领畧山灵无此客，与君何处更须诗。",
        "dynasty": "宋",
        "collection_info": null
    },
    {
        "uuid": "e79a05eebf50f210f1c8d461da0e6892",
        "title": "留荆门蒙泉上三日无诗将去作二绝句谢之  其二",
        "author": "项安世",
        "content": "我诗只在篮舆上，兀兀荒陂自语时。\n坐看飞云行看水，此时无我更寻诗。",
        "dynasty": "宋",
        "collection_info": null
    },
    {
        "uuid": "f1c569ec52e09d69b3288523b90dd4a2",
        "title": "望三迭泉谷帘泉而不能至",
        "author": "项安世",
        "content": "只游玉峡并三峡，未到帘泉与迭泉。\n少日跻攀今老矣，且随筋力度残年。",
        "dynasty": "宋",
        "collection_info": null
    },
    {
        "uuid": "58ba44f83420c22fd84d2db61f8b233e",
        "title": "次韵连通州祷雨弥勒像二绝句  其一",
        "author": "项安世",
        "content": "欲呼弥勒下天宫，云叶森森意已浓。\n尘世为霖消底物，葛陂龙是向来筇。",
        "dynasty": "宋",
        "collection_info": null
    },
    {
        "uuid": "3667c7ddc78e04dfbbf05e022733de7c",
        "title": "次韵连通州祷雨弥勒像二绝句  其二",
        "author": "项安世",
        "content": "田父占云控血诚，治中得句写江清。\n若为古堰千龟裂，得似词源万斛倾。",
        "dynasty": "宋",
        "collection_info": null
    },
    {
        "uuid": "4544849a6ded51abbbce2ac7a19cf66a",
        "title": "用韵寄四川总领陈郎中  其一",
        "author": "项安世",
        "content": "天上归来睡九春，一封黄牒拜除新。\n赤城洞府今为主，抚掌群仙总是宾。",
        "dynasty": "宋",
        "collection_info": null
    },
    {
        "uuid": "d04968df365877ef10863b3890409923",
        "title": "用韵寄四川总领陈郎中  其二",
        "author": "项安世",
        "content": "笔稀秋老墨花春，散作烟云段段新。\n闻有清诗心便渴，径烦珍字写西宾。",
        "dynasty": "宋",
        "collection_info": null
    },
    {
        "uuid": "a2935c9a10301ef5bda03cae840625b8",
        "title": "巴河",
        "author": "项安世",
        "content": "纷纷剑客走淮濆，破虏红袍海内闻。\n行到巴河打叉处，居人犹识旧将军。",
        "dynasty": "宋",
        "collection_info": null
    },
    {
        "uuid": "a3bb4111811ba832bb05fdcb3b51d317",
        "title": "忠州",
        "author": "项安世",
        "content": "耕凿林庐满四山，人家境象极宽閒。\n不妨五马云根住，小市孤城自掩关。",
        "dynasty": "宋",
        "collection_info": null
    },
    {
        "uuid": "e63dfca14362a7e34c679653e2e07234",
        "title": "过滑澾岭",
        "author": "项安世",
        "content": "连山赤埴号胶泥，想见林深叫竹鷄。\n一路新晴天借我，稳扶篮笋上山蹊。",
        "dynasty": "宋",
        "collection_info": null
    },
    {
        "uuid": "ac2fc93fc1d4ce1cb0283c3d0d33156b",
        "title": "石滑澾岭  其一",
        "author": "项安世",
        "content": "脚穿行到石滑澾，耳鸣听得提葫芦。\n乱山无数日欲落，一声美酒宽征夫。",
        "dynasty": "宋",
        "collection_info": null
    },
    {
        "uuid": "ba762e6ae91cd5f090451c3bdc6c5393",
        "title": "石滑澾岭  其二",
        "author": "项安世",
        "content": "滑澾岭上十年前，黄泥白石故依然。\n旧时茅舍无寻处，一我能消几十年。",
        "dynasty": "宋",
        "collection_info": null
    },
    {
        "uuid": "d90a7af49d020029177912b4e581cb49",
        "title": "二十九日过小将军大将军岭",
        "author": "项安世",
        "content": "复岭参差意出群，行人遥指两将军。\n黥彭只么空山老，不向中原早策勋。",
        "dynasty": "宋",
        "collection_info": null
    },
    {
        "uuid": "7affe6fb48e1f40fe17a5c39a0990506",
        "title": "辑句招王国正四首  其一",
        "author": "项安世",
        "content": "璧门金阙倚天开，兴罢张帆载酒回。\n日看省曹阍者面，鞭笞鸾凤相追陪。",
        "dynasty": "宋",
        "collection_info": null
    },
    {
        "uuid": "2437553575cc8fc67579da33a8dae855",
        "title": "辑句招王国正四首  其二",
        "author": "项安世",
        "content": "青春欲尽急还乡，万里桥西一草堂。\n富贵功名何足道，先生有道出羲皇。",
        "dynasty": "宋",
        "collection_info": null
    },
    {
        "uuid": "895d56795146a0dcceedcbb36cd7d0ee",
        "title": "辑句招王国正四首  其三",
        "author": "项安世",
        "content": "投老归来一幅巾，翛然三月闭柴荆。\n固知贫病人须弃，客至从嗔不出迎。",
        "dynasty": "宋",
        "collection_info": null
    },
    {
        "uuid": "37b69304c5562da1cb0895bdcee1a6b0",
        "title": "辑句招王国正四首  其四",
        "author": "项安世",
        "content": "万里相逢贪握手，蓬门今始为君开。\n留连城郭今如此，有底忙时不肯来。",
        "dynasty": "宋",
        "collection_info": null
    },
    {
        "uuid": "7986c90c0f652eeffd4ba063799ecd2a",
        "title": "舟中怀夔门亲旧八绝 卢运使",
        "author": "项安世",
        "content": "双峯握节国西门，直气森森老更尊。\n一榻独容徐孺子，人间□尽有陈蕃。",
        "dynasty": "宋",
        "collection_info": null
    },
    {
        "uuid": "10dc93f9b6e61eaaf08f1df9d474f072",
        "title": "舟中怀夔门亲旧八绝 杨教授",
        "author": "项安世",
        "content": "泝江而上岂他杨，便是刘家执戟郎。\n拂拭千年旧行处，墨池文字日争光。",
        "dynasty": "宋",
        "collection_info": null
    },
    {
        "uuid": "420860f126958efcd38a672254d33ed9",
        "title": "舟中怀夔门亲旧八绝 庞巨渊",
        "author": "项安世",
        "content": "蜀士如何苦摈夔，盛山庞子最能诗。\n天门万里凭谁叫，衡鑑当今四路持。",
        "dynasty": "宋",
        "collection_info": null
    },
    {
        "uuid": "f78e79f379f06adc0b3c36e76d8616ec",
        "title": "舟中怀夔门亲旧八绝 卢武子",
        "author": "项安世",
        "content": "武子才高八面宜，一身何事不兼之。\n精神可惜须完养，瘦骨伶俜玉一枝。",
        "dynasty": "宋",
        "collection_info": null
    },
    {
        "uuid": "81488e6ccfb29bd297dcd31ab442f614",
        "title": "舟中怀夔门亲旧八绝 卢道子",
        "author": "项安世",
        "content": "我爱卢家道子贤，悼亡之后只萧然。\n虎儿向我能求字，玉雪肌肤更可怜。",
        "dynasty": "宋",
        "collection_info": null
    },
    {
        "uuid": "055789155ae315be08227851167aadbd",
        "title": "舟中怀夔门亲旧八绝 潘和叔",
        "author": "项安世",
        "content": "潘郎于我最情长，劝我新滩莫么忙。\n落日繫舟崖石下，斯人风味故难忘。",
        "dynasty": "宋",
        "collection_info": null
    },
    {
        "uuid": "5ab5a4d19e856b25f1fe3435f3ca9f18",
        "title": "舟中怀夔门亲旧八绝 卢智子",
        "author": "项安世",
        "content": "圣门坦坦万人行，欲入先须去路明。\n为报只今卢智子，莫教辜负项先生。",
        "dynasty": "宋",
        "collection_info": null
    },
    {
        "uuid": "f3e02ef2dc94c266d9f3a4e340f531ea",
        "title": "舟中怀夔门亲旧八绝 卢似之",
        "author": "项安世",
        "content": "伯庸皇考锡嘉名，所愿儿如此水清。\n莫羡泾人多稻米，长教渔父濯尘缨。",
        "dynasty": "宋",
        "collection_info": null
    },
    {
        "uuid": "06f67f7865b8117192d67509e9c38aec",
        "title": "顺风",
        "author": "项安世",
        "content": "十叶干蒲万斛船，满江箫鼓看登仙。\n不牵百丈摇双橹，坐见红旗上碧川。",
        "dynasty": "宋",
        "collection_info": null
    },
    {
        "uuid": "2f15e1f3c366ace4f4bb092b6ec68381",
        "title": "风回二绝句  其一",
        "author": "项安世",
        "content": "南风欲转北风颠，一夜涛声趣枕边。\n更着三更篷上雨，十风无頼扰清眠。",
        "dynasty": "宋",
        "collection_info": null
    },
    {
        "uuid": "4daea043685cbb0d41bc178be720588b",
        "title": "风回二绝句  其二",
        "author": "项安世",
        "content": "缆作野叉浮水面，矴如狸爪下船头。\n长年笑语归船去，卧听颠风更不愁。",
        "dynasty": "宋",
        "collection_info": null
    },
    {
        "uuid": "572fce0c36561f67edfe40fe0bb3ec92",
        "title": "二十七日衡阳义宰以奚奴墨梅侑客",
        "author": "项安世",
        "content": "铁石心肠宋广平，赋含脂粉太多情。\n固应却有柔荑手，淡拂横枝彻骨清。",
        "dynasty": "宋",
        "collection_info": null
    },
    {
        "uuid": "726e93b713d084935e47cd848fe0edd8",
        "title": "晚自岳麓归",
        "author": "项安世",
        "content": "千张绿锦变明青，岳麓峰前暝霭生。\n万顷玻璃成玛瑙，潇湘江上夕阳明。",
        "dynasty": "宋",
        "collection_info": null
    },
    {
        "uuid": "630b774a0d89b334e5efdc708db71e9d",
        "title": "送都大茶马入觐八绝句  其一",
        "author": "项安世",
        "content": "六月长江白水秋，夜寒银汉入江流。\n台星直下穿云梦，知是西来使者舟。",
        "dynasty": "宋",
        "collection_info": null
    },
    {
        "uuid": "7cb036e92114c90975af9922e6dbd3c9",
        "title": "送都大茶马入觐八绝句  其二",
        "author": "项安世",
        "content": "使者东南甲第开，日边云气近蓬莱。\n要令二□知名字，故遣穷边万里回。",
        "dynasty": "宋",
        "collection_info": null
    },
    {
        "uuid": "98455f933ff7053e4214e910e65ad944",
        "title": "送都大茶马入觐八绝句  其三",
        "author": "项安世",
        "content": "横绝干坤作四封，秦川马驿与天通。\n北关门到菖蒲海，尽在轺车玉节中。",
        "dynasty": "宋",
        "collection_info": null
    },
    {
        "uuid": "0f9d0c3b249c84db0988046dbfd1e2c8",
        "title": "送都大茶马入觐八绝句  其四",
        "author": "项安世",
        "content": "巴滇绿骏足如风，西域天驹骨似龙。\n日日马纲来不断，君王心已在除。",
        "dynasty": "宋",
        "collection_info": null
    },
    {
        "uuid": "20803095af7b06ce0949d2c693f4d135",
        "title": "送都大茶马入觐八绝句  其五",
        "author": "项安世",
        "content": "北人从古笑南方，只有楼舩解把江。\n今日因公致天马，□□闻说已心降。",
        "dynasty": "宋",
        "collection_info": null
    },
    {
        "uuid": "7386f687e8fa872964c1b305c13566c7",
        "title": "送都大茶马入觐八绝句  其六",
        "author": "项安世",
        "content": "蜀道三千鬓髮新，九重兴念玉关人。\n芝函宝蹟从天下，唤取归来作近臣。",
        "dynasty": "宋",
        "collection_info": null
    },
    {
        "uuid": "06121d3f300316bcb1f7662e422c1120",
        "title": "送都大茶马入觐八绝句  其七",
        "author": "项安世",
        "content": "翩翩不下楚江鸥，水宿风餐得自由。\n闻道鸾凰上霄汉，亦知惊起却回头。",
        "dynasty": "宋",
        "collection_info": null
    },
    {
        "uuid": "ac2d0caab82b0fffad4ba58779285538",
        "title": "送都大茶马入觐八绝句  其八",
        "author": "项安世",
        "content": "何世真无千里马，如今始得九方歅。\n何如牝牡骊黄外，更相权奇磊落人。",
        "dynasty": "宋",
        "collection_info": null
    },
    {
        "uuid": "a1215abc173847dad3ad703040e936d3",
        "title": "入鄂州",
        "author": "项安世",
        "content": "重来啧啧两街人，惭愧无功及吏民。\n正是去年平贼后，椎牛酾酒满春城。",
        "dynasty": "宋",
        "collection_info": null
    },
    {
        "uuid": "12af366c794c9c27e3cda75241ddbe78",
        "title": "次韵答荆南王君行见寄七首  其一",
        "author": "项安世",
        "content": "熟知宦海波如席，不碍沧洲白鸟双。\n诗来正与我意合，一笑澹然明六窗。",
        "dynasty": "宋",
        "collection_info": null
    },
    {
        "uuid": "f7d96cb940d5c51730f976b9c9f14196",
        "title": "次韵答荆南王君行见寄七首  其二",
        "author": "项安世",
        "content": "主家一妾三千当，教我育我如恐伤。\n如今弃妾归南阳，使我一苇凌苍茫。",
        "dynasty": "宋",
        "collection_info": null
    },
    {
        "uuid": "44dc13148cbeac6a8a1a3e536212230b",
        "title": "次韵答荆南王君行见寄七首  其三",
        "author": "项安世",
        "content": "我来不饮粤山酒，三百五十九日斋。\n先生付我一大事，正恐乘醉着青鞋。",
        "dynasty": "宋",
        "collection_info": null
    },
    {
        "uuid": "08802e1fe407681714aca7a5039c00f4",
        "title": "次韵答荆南王君行见寄七首  其四",
        "author": "项安世",
        "content": "开缄忽见王安丰，手阅七言诗一通。\n端能道人意中事，千载之下有国风。",
        "dynasty": "宋",
        "collection_info": null
    },
    {
        "uuid": "eac47e69371e0a29cd26aecfc88f14f1",
        "title": "次韵答荆南王君行见寄七首  其五",
        "author": "项安世",
        "content": "美人读易见三圣，恍惚不堕老与关。\n菰蒲中士有如此，使我日日望龙山。",
        "dynasty": "宋",
        "collection_info": null
    },
    {
        "uuid": "8c9cb92d182c4cfee68ff5e7a42aeefc",
        "title": "次韵答荆南王君行见寄七首  其六",
        "author": "项安世",
        "content": "太守风味今寒儒，惠我佳句春华敷。\n越中溪山犹可似，太守好事天下无。",
        "dynasty": "宋",
        "collection_info": null
    },
    {
        "uuid": "83c7d6e76210199416a2e6e8cf1260e0",
        "title": "次韵答荆南王君行见寄七首  其七",
        "author": "项安世",
        "content": "锦城虽好劣吾庐，作吏不如归读书。\n千羡万羡王隠居，有田可耕湖可渔。",
        "dynasty": "宋",
        "collection_info": null
    },
    {
        "uuid": "c138c188cca7511444d2cb5c9067e30c",
        "title": "雪后日出三绝句  其一",
        "author": "项安世",
        "content": "驱车清晓入瑶林，玉色珠光冷不禁。\n天意向人相暖热，云头初日万黄金。",
        "dynasty": "宋",
        "collection_info": null
    },
    {
        "uuid": "1449de6cdff21b7cc7cb678895f1015b",
        "title": "雪后日出三绝句  其二",
        "author": "项安世",
        "content": "勾芒设色满邱园，着粉施朱总可怜。\n未抵天公真画手，金光明裏玉山川。",
        "dynasty": "宋",
        "collection_info": null
    },
    {
        "uuid": "3a02a888415dd2d51431657153a7775c",
        "title": "雪后日出三绝句  其三",
        "author": "项安世",
        "content": "六日阴寒一夜成，梦回秋月照窗明。\n开门一雪深三尺，展尽寒威便放晴。",
        "dynasty": "宋",
        "collection_info": null
    },
    {
        "uuid": "c5beafe7c4782c0bc3b7e3fcf7187677",
        "title": "上元雷雪",
        "author": "项安世",
        "content": "巫峡苍江一夜雷，南云北梦万花开。\n天作自作烧灯会，不放金莲放玉梅。",
        "dynasty": "宋",
        "collection_info": null
    },
    {
        "uuid": "418dc02135a1ff06df648ccaf3bf8d97",
        "title": "道山梅开最迟作四绝句  其一",
        "author": "项安世",
        "content": "晓窗依约见凝脂，争挽南枝问别离。\n幸有今年春较早，避人何事却开迟。",
        "dynasty": "宋",
        "collection_info": null
    },
    {
        "uuid": "e3cafdb38fffa6348253a60360c54dc9",
        "title": "道山梅开最迟作四绝句  其二",
        "author": "项安世",
        "content": "走下青泥湿素綦，竹篱苔径有横枝。\n疎花数点凄凉甚，已甚樱桃似雪时。",
        "dynasty": "宋",
        "collection_info": null
    },
    {
        "uuid": "36a3a5bb7b5713edd8b4915f7b96acee",
        "title": "道山梅开最迟作四绝句  其三",
        "author": "项安世",
        "content": "一年人事几推移，只倚梅花似旧时。\n起懒妆迟花亦老，却教青鬓不成丝。",
        "dynasty": "宋",
        "collection_info": null
    },
    {
        "uuid": "5f9077401b72ae4df27c710740c3eeae",
        "title": "道山梅开最迟作四绝句  其四",
        "author": "项安世",
        "content": "避妬含羞作态迟，等閒虚度上春时。\n东风已到垂杨树，倚頼清香欲告谁。",
        "dynasty": "宋",
        "collection_info": null
    },
    {
        "uuid": "a98a61f8e2937d843ce5305283e8b4e9",
        "title": "二月十七日辞郢州值襄阳人至",
        "author": "项安世",
        "content": "谩说离家已半年，春风吹草绿如烟。\n马军恰与征人会，此出那知不繫天。",
        "dynasty": "宋",
        "collection_info": null
    },
    {
        "uuid": "05091429dda91918a7aa1e3302eb07d7",
        "title": "西渡亭别罗郢州",
        "author": "项安世",
        "content": "十七年间四别离，江南江北几驱驰。\n相逢转觉工夫密，不作寻常血气衰。",
        "dynasty": "宋",
        "collection_info": null
    },
    {
        "uuid": "a2122166a2489ca60481a0a9b25168f7",
        "title": "次韵吴少保春日四首  其一",
        "author": "项安世",
        "content": "正从濠上看鯈鱼，忽向宫中佩虎符。\n出处自殊心自一，依前鱼乐满江湖。",
        "dynasty": "宋",
        "collection_info": null
    },
    {
        "uuid": "fd5baeac7863b8cda7e1e3c595476e95",
        "title": "次韵吴少保春日四首  其二",
        "author": "项安世",
        "content": "春昼迟时思不迟，笔飞成阵墨成池。\n不书虎卧龙跳字，即赋鲸鱼翡翠诗。",
        "dynasty": "宋",
        "collection_info": null
    },
    {
        "uuid": "8efac1c1a1ea2bd7df627967bb80da31",
        "title": "次韵吴少保春日四首  其三",
        "author": "项安世",
        "content": "米家书画最难忘，唤起眉间大宅阳。\n酒病春愁都洗尽，贴黄小字荐贤章。",
        "dynasty": "宋",
        "collection_info": null
    },
    {
        "uuid": "ba4d525b710aced6106aa9180585a5e6",
        "title": "次韵吴少保春日四首  其四",
        "author": "项安世",
        "content": "弹压江湖景有归，指麾物象思无违。\n不周风顶飞栏上，抚掌人间得失微。",
        "dynasty": "宋",
        "collection_info": null
    },
    {
        "uuid": "359c868e34c1a521f92a9fdd39a76f5f",
        "title": "贺范安抚上事十绝  其一",
        "author": "项安世",
        "content": "前肩苏叟后陪朱，父子经筵世已无。\n谁见诸孙同盛事，槐龙阴下六丝絇。",
        "dynasty": "宋",
        "collection_info": null
    },
    {
        "uuid": "f1938cc37afedeb5ac5e49d3a4862757",
        "title": "贺范安抚上事十绝  其二",
        "author": "项安世",
        "content": "泰陵初政似昭陵，荣国亲扶晓日升。\n欲把经纶付乔木，内前车马已腾腾。",
        "dynasty": "宋",
        "collection_info": null
    },
    {
        "uuid": "b5efb8a4f0f163ad7d4a6571d7015c80",
        "title": "贺范安抚上事十绝  其三",
        "author": "项安世",
        "content": "忽引风帆下玉京，傍人惟见此身荣。\n君侯未解眉间摺，元是忠文去国情。",
        "dynasty": "宋",
        "collection_info": null
    },
    {
        "uuid": "cb7037b4bb13025b08b1c704342cf75e",
        "title": "贺范安抚上事十绝  其四",
        "author": "项安世",
        "content": "泥仙高退故难量，国子先生更善藏。\n不枉中朝推范吕，小申公畔有荥阳。",
        "dynasty": "宋",
        "collection_info": null
    },
    {
        "uuid": "0a1b5a052bc8eb3b8790880ef022d673",
        "title": "贺范安抚上事十绝  其五",
        "author": "项安世",
        "content": "太史当年责了翁，二程佳处似春风。\n固应却有诸孙在，重把阳春教郢中。",
        "dynasty": "宋",
        "collection_info": null
    },
    {
        "uuid": "9341ebc9ffa7c2e4364fa545b31807aa",
        "title": "贺范安抚上事十绝  其六",
        "author": "项安世",
        "content": "涨江迎造忽吞天，说与江神莫太颠。\n公是乘槎天上客，曾经倒海试孤骞。",
        "dynasty": "宋",
        "collection_info": null
    },
    {
        "uuid": "e18e7d4613c98466ffa09f5135a8f1aa",
        "title": "贺范安抚上事十绝  其七",
        "author": "项安世",
        "content": "十日焚云七泽焦，六千里楚未开窑。\n使君恰与秋同到，一箑风吹万愠消。",
        "dynasty": "宋",
        "collection_info": null
    },
    {
        "uuid": "dd52063eaf6acfe91814b43bbcfe4160",
        "title": "贺范安抚上事十绝  其八",
        "author": "项安世",
        "content": "因声调笑古扬州，下水如何占上流。\n却倩枚回洲上月，照将余润到瓜州。",
        "dynasty": "宋",
        "collection_info": null
    },
    {
        "uuid": "e345bd5d107ed9c6b82f80b927ebc5d9",
        "title": "贺范安抚上事十绝  其九",
        "author": "项安世",
        "content": "东观归来病史官，枕棱刓尽席痕斑。\n自从公去关门睡，直到公来未启关。",
        "dynasty": "宋",
        "collection_info": null
    },
    {
        "uuid": "b747b2be83dd5bbb82f8f654a13f46be",
        "title": "贺范安抚上事十绝  其一○",
        "author": "项安世",
        "content": "是人从古为秋悲，病骨逢秋更可知。\n说与世人应未信，今年新有羡秋诗。",
        "dynasty": "宋",
        "collection_info": null
    },
    {
        "uuid": "fd03898957d23566649ea4b5046b475d",
        "title": "寄湖北张总领六绝句  其一",
        "author": "项安世",
        "content": "故人天上厌晨趋，走向人间看五湖。\n已煮太湖东畔海，更飞青草北边蒭。",
        "dynasty": "宋",
        "collection_info": null
    },
    {
        "uuid": "5d353229ecce62b708e04b337bdfcf80",
        "title": "寄湖北张总领六绝句  其二",
        "author": "项安世",
        "content": "六千里楚旧堂堂，六十年来尔许荒。\n败券殃民为第一，诸余报发总寻常。",
        "dynasty": "宋",
        "collection_info": null
    },
    {
        "uuid": "aadb6bc94959fb1d3482ddadfad08c12",
        "title": "寄湖北张总领六绝句  其三",
        "author": "项安世",
        "content": "只道军储入较量，谁知民命更禁当。\n增钱新有梁肤使，破产旧遭周侍郎。",
        "dynasty": "宋",
        "collection_info": null
    },
    {
        "uuid": "f49349eeae8336c3d70d4974e076f482",
        "title": "寄湖北张总领六绝句  其四",
        "author": "项安世",
        "content": "券贱官家币日轻，券高民失旧家生。\n靴中运指何年了，一度称提一度惊。",
        "dynasty": "宋",
        "collection_info": null
    },
    {
        "uuid": "484a3f4252b9b178d59137b28ac1e3e6",
        "title": "寄湖北张总领六绝句  其五",
        "author": "项安世",
        "content": "杭州之券每新抄，行地仍宽价自豪。\n不出荆州三十载，烂如袍絮若为高。",
        "dynasty": "宋",
        "collection_info": null
    },
    {
        "uuid": "18d6378489938e3c7ab8c3c606b7d947",
        "title": "寄湖北张总领六绝句  其六",
        "author": "项安世",
        "content": "吴楚如今共一天，两州分券亦堪怜。\n若教尽展杭州券，应不秤提自直钱。",
        "dynasty": "宋",
        "collection_info": null
    },
    {
        "uuid": "0838a92520f92b6436e14936c38096a1",
        "title": "寄赵帐干",
        "author": "项安世",
        "content": "晦明风雨朝朝出，远近高低寺寺行。\n汉体八分唐七字，王孙题处总关情。",
        "dynasty": "宋",
        "collection_info": null
    },
    {
        "uuid": "cb6da93f6dcac147760e7dfa41153a95",
        "title": "竹小口候风",
        "author": "项安世",
        "content": "河边高柳种成帷，隔尽朝阳与夕曦。\n卧看绿阴凉吹裏，纷纷黄叶下如簁。",
        "dynasty": "宋",
        "collection_info": null
    },
    {
        "uuid": "443466cc924df03fd3d7fb252658d5bc",
        "title": "次韵送刘都干赴金陵  其一",
        "author": "项安世",
        "content": "六朝宫殿台城古，千徼貔貅幕府尊。\n消得能诗如小谢，去吟佳句张辕门。",
        "dynasty": "宋",
        "collection_info": null
    },
    {
        "uuid": "60bb2b1a13469648e39b706e358417dd",
        "title": "次韵送刘都干赴金陵  其二",
        "author": "项安世",
        "content": "美人去作江东云，此酒何时共一樽。\n若上高楼望吴越，亦须回首念荆门。",
        "dynasty": "宋",
        "collection_info": null
    },
    {
        "uuid": "b8a38870cefb85ac733539635a871f35",
        "title": "次韵送刘都干赴金陵  其三",
        "author": "项安世",
        "content": "坐中无子不復乐，幕下得君应更尊。\n相思不似此江水，日日解到西州门。",
        "dynasty": "宋",
        "collection_info": null
    },
    {
        "uuid": "e96e2a961ce0d737d4a2f4c36bd6cfde",
        "title": "次韵送刘都干赴金陵  其四",
        "author": "项安世",
        "content": "商妇唱歌歌断魂，吴姬压酒酒盈樽。\n金陵子弟相呼唤，醉着轻衫过市门。",
        "dynasty": "宋",
        "collection_info": null
    },
    {
        "uuid": "7f1e0fcde35014a0d16cc47c9161f681",
        "title": "次韵送刘都干赴金陵  其五",
        "author": "项安世",
        "content": "且可勤买抛青春，酌以瘿藤之文樽。\n与君只欲醉中别，切莫更歌驹在门。",
        "dynasty": "宋",
        "collection_info": null
    },
    {
        "uuid": "2bf043c4ac8908b366b496d26480c9d4",
        "title": "次韵送刘都干赴金陵  其六",
        "author": "项安世",
        "content": "风急柳丝飞漠漠，雨余花片落阴阴。\n行人正用此时去，忍听逢逢船鼓音。",
        "dynasty": "宋",
        "collection_info": null
    },
    {
        "uuid": "43dfdde4a76a7602c3771fa0df5b8195",
        "title": "次韵送刘都干赴金陵  其七",
        "author": "项安世",
        "content": "桃花逐水水初长，草色迷春春正阴。\n客子带将春色去，离歌肠断不成音。",
        "dynasty": "宋",
        "collection_info": null
    },
    {
        "uuid": "2f5457aeed5d400551390af72c575a77",
        "title": "次韵送刘都干赴金陵  其八",
        "author": "项安世",
        "content": "涌金门外青莲荡，朱雀桁边细柳阴。\n小艇年年寄湖海，教成儿女作吴音。",
        "dynasty": "宋",
        "collection_info": null
    },
    {
        "uuid": "c4f92f86b4faf4b03703fccc006bb9be",
        "title": "以霜柿饷郑检法",
        "author": "项安世",
        "content": "髮毛似霜纷纷白，心地如砂炯炯丹。\n细数诸公谁称此，陶窗居士最宜餐。",
        "dynasty": "宋",
        "collection_info": null
    },
    {
        "uuid": "200439b129ff5455490a8a3926a96784",
        "title": "赠石首李令  其一",
        "author": "项安世",
        "content": "风荻点头如我助，江豚吐气欲谁冤。\n岸边有客来求脍，只与餐鱼莫与言。",
        "dynasty": "宋",
        "collection_info": null
    },
    {
        "uuid": "f258dae3008d57db5e3eef7f0bad6a0f",
        "title": "赠石首李令  其二",
        "author": "项安世",
        "content": "老子头颅新似雪，元兄邱壠旧成阴。\n莫谈三十年前事，愁损河阳一县心。",
        "dynasty": "宋",
        "collection_info": null
    },
    {
        "uuid": "eea9d78d47a01ec81796d58125cd31ba",
        "title": "过彭泽县",
        "author": "项安世",
        "content": "去家百里便言归，犹道无成白首非。\n万里青天行蜀道，此心何日得无违。",
        "dynasty": "宋",
        "collection_info": null
    },
    {
        "uuid": "f30d34264f0413eb3c2419fb3dac065e",
        "title": "南康刘知录惠贶诗编",
        "author": "项安世",
        "content": "枫疎栗雏康山老，石出舟横汇泽贫。\n挂钵西街三十日，不知邻屋是诗人。",
        "dynasty": "宋",
        "collection_info": null
    },
    {
        "uuid": "0c582116ce9edad6ef1b188b425a795a",
        "title": "次韵胡季履鹅梨绝句",
        "author": "项安世",
        "content": "饤坐只供儿女爱，蒸来堪与俗人言。\n故应世上逃名者，火枣同功赴一原。",
        "dynasty": "宋",
        "collection_info": null
    },
    {
        "uuid": "ac2490e5f7bdc4c7bef92bebd42235f7",
        "title": "次韵和罗机宜探梅不果  其一",
        "author": "项安世",
        "content": "边头无事最高閒，十日沙泥不肯干。\n走马看花虽未得，笔端风味似曾看。",
        "dynasty": "宋",
        "collection_info": null
    },
    {
        "uuid": "5d159437abbaa7de8729386e2e4bede7",
        "title": "次韵和罗机宜探梅不果  其二",
        "author": "项安世",
        "content": "小梅风味最高閒，凈洗铅华粉面干。\n试问吟诗向东阁，如何骑马竹西看。",
        "dynasty": "宋",
        "collection_info": null
    },
    {
        "uuid": "0f0bd605f2e3f7b738aa4812033b0a76",
        "title": "春来",
        "author": "项安世",
        "content": "杨柳梢头金穟重，酴醾枝上玉针长。\n春来小院纔三日，花女林神有许忙。",
        "dynasty": "宋",
        "collection_info": null
    },
    {
        "uuid": "d6f34bedc12206d95a17aa97dfb65e1f",
        "title": "东冶寻梅未开",
        "author": "项安世",
        "content": "东冶亭西红白梅，贮琼藏玉为谁开。\n一枝不遣幽人赋，忍待春浓醉客来。",
        "dynasty": "宋",
        "collection_info": null
    },
    {
        "uuid": "7d379e9c8d76f9b089f3fa589ffcb239",
        "title": "闰月二十一日作落梅花  其一",
        "author": "项安世",
        "content": "十亩寒林一树梅，自妍自笑已堪哀。\n朝来更被风吹却，拟遣春从底处回。",
        "dynasty": "宋",
        "collection_info": null
    },
    {
        "uuid": "00f8335fc49c98160e10adac5f01ed9a",
        "title": "闰月二十一日作落梅花  其二",
        "author": "项安世",
        "content": "野外篱边烂漫香，晚风孤影弄霓裳。\n飞花满地无人管，却趁春泥上燕梁。",
        "dynasty": "宋",
        "collection_info": null
    },
    {
        "uuid": "93eca456a44a7bc91608c721fc3af2a5",
        "title": "芜湖县阻雨",
        "author": "项安世",
        "content": "江南五月作秋阴，杜若洲前十日霖。\n卧听儿童说风雨，老来元自不关心。",
        "dynasty": "宋",
        "collection_info": null
    },
    {
        "uuid": "42e018155a3acbe03f2b9b6295e0d74b",
        "title": "宿建康府沙河夹",
        "author": "项安世",
        "content": "晚风横起沙河夹，落日正明瓜步山。\n夹裏人家似苕霅，稻田荷荡水云间。",
        "dynasty": "宋",
        "collection_info": null
    },
    {
        "uuid": "6cb8cad1a6651338c09eed0165ac4581",
        "title": "金陵雨花台感僧云光事自警",
        "author": "项安世",
        "content": "横经处处客诸侯，一上高台愧不休。\n讲罢直饶花自雨，未妨辕下作官牛。",
        "dynasty": "宋",
        "collection_info": null
    },
    {
        "uuid": "596e708dacc55fbb2af4d3df3ea2fe93",
        "title": "秋蝇",
        "author": "项安世",
        "content": "凭暖欺人扑面飞，天寒堕案却相依。\n世间冷热情何限，怜汝为生独细微。",
        "dynasty": "宋",
        "collection_info": null
    },
    {
        "uuid": "97b6f33a740d7e1392e1dee02772f538",
        "title": "沿江烟突",
        "author": "项安世",
        "content": "日乞烘江水气暄，杏花饧粥并淮天。\n望楼烟突清于水，平世边城自禁烟。",
        "dynasty": "宋",
        "collection_info": null
    },
    {
        "uuid": "a790e26b60291172bdd7450e653ab22a",
        "title": "胡仲方送周退傅杨待制二像",
        "author": "项安世",
        "content": "九霄仙鹤平园像，大室神龟野客真。\n不是胡郎相介绍，草间麋鹿得相亲。",
        "dynasty": "宋",
        "collection_info": null
    },
    {
        "uuid": "5a8b8405f1b732b824382ae40cba2c3a",
        "title": "夜闻风竹有怀",
        "author": "项安世",
        "content": "竹客源头逆旅间，道人同此听潺湲。\n小窗夜半闻风竹，梦着征袍绕故山。",
        "dynasty": "宋",
        "collection_info": null
    },
    {
        "uuid": "306180ff2032a2dac8b98883e969a3ba",
        "title": "竹客源二首  其一",
        "author": "项安世",
        "content": "乡人见客面颜开，客子还乡意极哀。\n白髮老亲情最切，阿姑阿姒不同来。",
        "dynasty": "宋",
        "collection_info": null
    },
    {
        "uuid": "c598ba07b910b60947ed545a163a63ad",
        "title": "竹客源二首  其二",
        "author": "项安世",
        "content": "白头祖母命相依，此地当年共食薇。\n二十五年如昨日，伤心同去不同归。",
        "dynasty": "宋",
        "collection_info": null
    },
    {
        "uuid": "e03887697b9e0c9df4927a9741391d86",
        "title": "敝庐毕工",
        "author": "项安世",
        "content": "心折半生行道路，眼明今日见茆茨。\n梦魂犹在风波处，月黑江喧下缆时。",
        "dynasty": "宋",
        "collection_info": null
    },
    {
        "uuid": "6c1d17a8534d4190edd40a1e1516a0de",
        "title": "十月旦上冢诗  其一",
        "author": "项安世",
        "content": "当时飞鞚得金堤，掣电惊风过马蹄。\n今日笋舆摇醉帽，城东一日到城西。",
        "dynasty": "宋",
        "collection_info": null
    },
    {
        "uuid": "4afe716e5f531e1f7007c959a745127c",
        "title": "十月旦上冢诗  其二",
        "author": "项安世",
        "content": "敝车羸马袅荒陂，十步蹒跚九步欹。\n不恨傍人骑马过，病夫曾有少年时。",
        "dynasty": "宋",
        "collection_info": null
    },
    {
        "uuid": "3994d148ed4fce3b95103db03857908e",
        "title": "十月旦上冢诗  其三",
        "author": "项安世",
        "content": "流鶑飞絮满城时，曾踏春风看柳枝。\n却到枯条黄叶下，人生老去更何疑。",
        "dynasty": "宋",
        "collection_info": null
    },
    {
        "uuid": "2e4bf057b9cd323dc484f1f4caedaad5",
        "title": "十月旦上冢诗  其四",
        "author": "项安世",
        "content": "一年两度过城隅，似读皇王万古书。\n看罢春花与秋叶，人间万事更何如。",
        "dynasty": "宋",
        "collection_info": null
    },
    {
        "uuid": "43f60c955a5df1c6e45b8fd0b515da42",
        "title": "田间晓竹",
        "author": "项安世",
        "content": "稻花香裏泉声滑，草露梢头日影圆。\n唤起东中十年梦，山阴道上早秋天。",
        "dynasty": "宋",
        "collection_info": null
    },
    {
        "uuid": "83ae90920e0319c2122b1dc85a51040b",
        "title": "冬至日早起",
        "author": "项安世",
        "content": "儿童吹火注油灯，起着新衣坐到明。\n病裏已知时节换，夜阑龟息见阳生。",
        "dynasty": "宋",
        "collection_info": null
    },
    {
        "uuid": "4c7c5690dbf0f00829ec97140cd541f1",
        "title": "蜡梅花",
        "author": "项安世",
        "content": "香如江路晚风腾，色似蜂房晓露凝。\n姓蜡名梅俱是假，世间多少墨成蝇。",
        "dynasty": "宋",
        "collection_info": null
    },
    {
        "uuid": "62bf4d33a9846b497488df82060d3149",
        "title": "诗中有醉字",
        "author": "项安世",
        "content": "年来不饮杯中物，减却诗材淡却伊。\n诗裏有时须说醉，一生诚实此为欺。",
        "dynasty": "宋",
        "collection_info": null
    },
    {
        "uuid": "ef1b4c93cd0e35c7470a6bdb3595aacb",
        "title": "春雨怀承甫兄  其一",
        "author": "项安世",
        "content": "夜深风霰入油疏，小院灯明自勘书。\n料得繫舟低柳下，一江烟雨怨离居。",
        "dynasty": "宋",
        "collection_info": null
    },
    {
        "uuid": "71e2dc9312fa815d232f2813a32fc71b",
        "title": "春雨怀承甫兄  其二",
        "author": "项安世",
        "content": "轻寒剪剪透罗衣，正是行人二月时。\n重下翠帷犹不隔，短篷疎雨更相欺。",
        "dynasty": "宋",
        "collection_info": null
    },
    {
        "uuid": "2150be99fe63797587dc068b801a81a7",
        "title": "初夏偶作",
        "author": "项安世",
        "content": "一天浓绿点残霞，百摺湘裙血染纱。\n刚道春归无觅处，十分妖艷在榴花。",
        "dynasty": "宋",
        "collection_info": null
    },
    {
        "uuid": "b45eca9a66984de0f7be6e1d319c8ecf",
        "title": "漫兴四绝  其一",
        "author": "项安世",
        "content": "赤日烧云汗满衫，一年还却十年闲。\n男儿不是忧家国，水簟冰幮正掩关。",
        "dynasty": "宋",
        "collection_info": null
    },
    {
        "uuid": "c8a1439213fbc8beef75f2fbfde0c9d1",
        "title": "漫兴四绝  其二",
        "author": "项安世",
        "content": "平生竹帛最关心，未免干戈老繫身。\n可共儿曹争染刺，大书衔位诧比隣。",
        "dynasty": "宋",
        "collection_info": null
    },
    {
        "uuid": "27ee6a2c6e07682917b7263aa1cc56dc",
        "title": "漫兴四绝  其三",
        "author": "项安世",
        "content": "报国虽贪死后名，还家亦慰老来情。\n钓鱼船上湾湾月，何用辕门报五更。",
        "dynasty": "宋",
        "collection_info": null
    },
    {
        "uuid": "5be6f73d46887bd1f44911251093167f",
        "title": "漫兴四绝  其四",
        "author": "项安世",
        "content": "兵余初傍碧鈎栏，青杏垂垂绿荫团。\n手接叶条成太息，一春花好不曾看。",
        "dynasty": "宋",
        "collection_info": null
    },
    {
        "uuid": "9d989936d922fb278c55e85f5fdd86f2",
        "title": "又前韵  其一",
        "author": "项安世",
        "content": "得来棚下脱衣衫，筵席初收戏士闲。\n君相恩深何以报，班超生入玉门关。",
        "dynasty": "宋",
        "collection_info": null
    },
    {
        "uuid": "4b4be9cdd96956d06aff0e682fb16aff",
        "title": "又前韵  其二",
        "author": "项安世",
        "content": "桃花扇底画楼心，箇箇三千只一身。\n可是从来多薄命，枉将颜色似东隣。",
        "dynasty": "宋",
        "collection_info": null
    },
    {
        "uuid": "927d3bc38c7e8ccd33146eb5c2a177b3",
        "title": "又前韵  其三",
        "author": "项安世",
        "content": "何须纸上十分名，且乐尊前现在情。\n两鬓雪霜心尚骇，万般情僞老方更。",
        "dynasty": "宋",
        "collection_info": null
    },
    {
        "uuid": "2d95c998ccca2a9406bfae5f567c3a79",
        "title": "又前韵  其四",
        "author": "项安世",
        "content": "庭前黄耳卧花栏，瘦胁长腰骏尾团。\n壁上朱弓双鹊面，寂寥终日两相看。",
        "dynasty": "宋",
        "collection_info": null
    },
    {
        "uuid": "bbf965939fb0d1645609c9ac379a1f8f",
        "title": "凤仙花",
        "author": "项安世",
        "content": "紫凤生儿未解啼，三三五五并头栖。\n爱花未识花枝在，随榦随根着处迷。",
        "dynasty": "宋",
        "collection_info": null
    },
    {
        "uuid": "f13dbc06295f2cac0aaee8456ba0b541",
        "title": "有感四首  其一",
        "author": "项安世",
        "content": "宋司马欲兵夫子，哥利王曾刃释迦。\n血面何须尤坠地，赤心终不怨镆铘。",
        "dynasty": "宋",
        "collection_info": null
    },
    {
        "uuid": "2090d9c0bcd8a921feae9530f39db64d",
        "title": "有感四首  其二",
        "author": "项安世",
        "content": "夷齐怨恶本不念，尧桀是非今亦忘。\n不知伍子嗔何事，魄化为潮日夜忙。",
        "dynasty": "宋",
        "collection_info": null
    },
    {
        "uuid": "6323c2258e203b324461da3e564eee74",
        "title": "有感四首  其三",
        "author": "项安世",
        "content": "向来涉笔赋长杨，辱赐天家七宝床。\n黄吻少年评大士，白头宫女说先皇。",
        "dynasty": "宋",
        "collection_info": null
    },
    {
        "uuid": "32d3ef3380409fadb62c475a5981d73c",
        "title": "有感四首  其四",
        "author": "项安世",
        "content": "走章台马闲游冶，攀鼎湖龙竟渺茫。\n纵使老婆强搽抹，安能更似入时妆。",
        "dynasty": "宋",
        "collection_info": null
    },
    {
        "uuid": "e7f8087f3003ee6b8920611b13020f9f",
        "title": "原酒",
        "author": "项安世",
        "content": "惟天降命，造此芳醇。\n以养老疾，以奉祭宾。\n少壮强艾，学仕耕耘。\n食焉不暇，何酒之云。\n世衰道降，礼丧法沦。\n以酒为膳，每食必陈。\n童稚拟老，闺闼僣神。\n心钳废虑，体缓妨勤。\n业荒弗竟，行毁弗成。\n俊才中画，毅志早惛。\n勿谓有常，异于湎沉。\n亵天慢性，其罪则均。\n作此自谕，谕我子孙。\n恐干众怒，勿示外人。",
        "dynasty": "宋",
        "collection_info": null
    },
    {
        "uuid": "6befe5a08edaa3ce86351db530e333f6",
        "title": "转轮八花诗  其一",
        "author": "项安世",
        "content": "昊芒布政，律吕旋阳。\n草衰化绿，木瘁回苍。\n老惊岁换，少喜年芳。",
        "dynasty": "宋",
        "collection_info": null
    },
    {
        "uuid": "46eecdfdbfca22a23cc5f659fa3d7afa",
        "title": "转轮八花诗  其二",
        "author": "项安世",
        "content": "藻动鱼戏，泥衔燕忙。\n早鶑喜谷，回雁惊湘。\n缫敷丽苑，和风海翔。",
        "dynasty": "宋",
        "collection_info": null
    },
    {
        "uuid": "a419ac8ff70e64a881541376313101e1",
        "title": "转轮八花诗  其三",
        "author": "项安世",
        "content": "殀夭申禁，庆惠迎祥。\n扫花风暖，飞絮日长。\n道盈士女，胜赏交相。",
        "dynasty": "宋",
        "collection_info": null
    },
    {
        "uuid": "828e57b86dd9dd3dcaa2570273a4fef2",
        "title": "转轮八花诗  其四",
        "author": "项安世",
        "content": "宝珠簪珥，黛粉匀妆。\n讨探赏翫，赋咏盈箱。\n恼客云阴，愁人雨凉。",
        "dynasty": "宋",
        "collection_info": null
    },
    {
        "uuid": "d3614b30abaaf9fed6626de316ffb5d8",
        "title": "转轮八花诗  其五",
        "author": "项安世",
        "content": "好鸟窥檐，戏蝶逾墙。\n倒醉人归，歌行客狂。\n岛幽含淑，波远浮光。",
        "dynasty": "宋",
        "collection_info": null
    },
    {
        "uuid": "084763e7de8f38046b00d0ea7649b4ba",
        "title": "转轮八花诗  其六",
        "author": "项安世",
        "content": "槁枯滋泽，偃屈抽芒。\n稻畦远翠，蕙径幽香。\n皂舆喜洽，风流激扬。",
        "dynasty": "宋",
        "collection_info": null
    },
    {
        "uuid": "ff6ff0492d3c5e2cf82ded6fa5f2b70f",
        "title": "转轮八花诗  其七",
        "author": "项安世",
        "content": "皡皡情适，熙熙俗康。\n媪富流形，物阜舆方。\n造回坱圠，元化施张。",
        "dynasty": "宋",
        "collection_info": null
    },
    {
        "uuid": "85a4378ef1bbdad30be2d699a284b560",
        "title": "转轮八花诗 鈎枝上四十八句左旋阳字韵右旋昊字韵",
        "author": "项安世",
        "content": "缟夜李积，炫昼桃缃。\n皓梨斗雪，金柳敷黄。\n杲日天丽，和风海翔。",
        "dynasty": "宋",
        "collection_info": null
    },
    {
        "uuid": "a69a40a4d4023f1ad44508525a0c2465",
        "title": "转轮八花诗 枝间八字递相为韵",
        "author": "项安世",
        "content": "渚明沙霁，雨晴霞丽。",
        "dynasty": "宋",
        "collection_info": null
    },
    {
        "uuid": "4519504f38a567a459d29a61c7de1ea4",
        "title": "转轮八花诗 花心八字递相为韵",
        "author": "项安世",
        "content": "酒佳人好，柳华春早。",
        "dynasty": "宋",
        "collection_info": null
    },
    {
        "uuid": "fa207299fea567947909a816da2dce1a",
        "title": "春游",
        "author": "项安世",
        "content": "行，行。\n日暖，烟轻。\n舒远瞩，畅幽情。\n小雨余润，微阴护晴。\n草深时见蝶，叶密但闻鶑。\n陌上青丝繫马，楼头银字调筝。\n满城翠幰遮姚魏，只有东风为不平。",
        "dynasty": "宋",
        "collection_info": null
    },
    {
        "uuid": "684168ac44a6b483bef83a64b7d545f3",
        "title": "送春诗",
        "author": "项安世",
        "content": "堕红一片已堪疑，吹到杨花事可知。\n借问春归谁与伴，泪痕都付石榴枝。",
        "dynasty": "宋",
        "collection_info": null
    },
    {
        "uuid": "63d6a29e50b9913d995f36c8799531fa",
        "title": "为朱文公作",
        "author": "项安世",
        "content": "千亩寒林一树梅，自妍自笑已堪哀。\n今朝更被风吹却，拟遣春从底处回。",
        "dynasty": "宋",
        "collection_info": null
    },
    {
        "uuid": "518d127d5fa3c5bb934710e523cd3594",
        "title": "永州",
        "author": "项安世",
        "content": "日日长沙岸，看云只念家。\n如何永州梦，偏梦在长沙。",
        "dynasty": "宋",
        "collection_info": null
    },
    {
        "uuid": "bdb80fa307617de4b0b3229741549cc9",
        "title": "送水心淮东总领",
        "author": "项安世",
        "content": "蓝缕疾耕家四壁，铁衣高卧日千金。\n四朝饷士前无古，一旦和戎患至今。",
        "dynasty": "宋",
        "collection_info": null
    },
    {
        "uuid": "69407f576867405dbdea75fa18f926a9",
        "title": "春日堤上",
        "author": "项安世",
        "content": "高高下下十五里，白白红红千树花。\n总在疎篱断垣裏，背堤临水少人家。",
        "dynasty": "宋",
        "collection_info": null
    },
    {
        "uuid": "4c4988c94a8371f4d077093846d07b39",
        "title": "吹帽台",
        "author": "项安世",
        "content": "千山摇落万林空，数点黄花酒盏中。\n半破接䍦谁耐管，已将身世付西风。",
        "dynasty": "宋",
        "collection_info": null
    },
    {
        "uuid": "60ce166048264d058dfef80d9e06eda9",
        "title": "落帽台",
        "author": "项安世",
        "content": "分明屈子独醒愁，故作南华醉梦游。\n岂是晋人真爱酒，渠侬心事更悲秋。",
        "dynasty": "宋",
        "collection_info": null
    },
    {
        "uuid": "a99ebb2b740baf39d97e3c54d75db2f9",
        "title": "糟蟹和潘德文",
        "author": "项安世",
        "content": "大戴笑汝无穴空双螯，小戴笑汝有筐如子皋。\n太玄笑汝长郭索，入穴惭蟺升惭猱。\n知心但有毕吏部，卧起与汝同酒糟。\n后来爱者苏长公，亦祇许汝中山醪。\n固知合向一丘老，安得上与三辰翱。\n长公貌喜心未敬，虽羡微生犹恶饕。\n我疑吴侬修稻怨，和秫醢汝偿民膏。\n虽然因此得长醉，痛贬未必非深褒。\n又疑毕叟妬刘掾，曾以螟蛉轻二豪。\n故回左手就箕倨，持蟹藉糟成两高。",
        "dynasty": "宋",
        "collection_info": null
    },
    {
        "uuid": "fd3a12a65c01d85f993afc7c24e529c1",
        "title": "提壶",
        "author": "项安世",
        "content": "信州城西千万岭，上闻提壶有感兴。\n频呼美酒要人听，应为先生太独醒。\n啼处更当千万岭，极知山鸟意丁宁。",
        "dynasty": "宋",
        "collection_info": null
    },
    {
        "uuid": "592b9a7062f0c3f746543a6952c5b75b",
        "title": "人日从王安抚鑑湖上分韵得禹字成八十韵",
        "author": "项安世",
        "content": "环山镇清渊，哲匠俨前矩。\n怀哉万夫雄，犯此众鬼怒。\n豪芒等一死，利泽均众甫。\n至今越山下，尸祝配神禹。\n我来问父老，三嘆说乱缕。\n湖高籍田丈，海下斗门五。\n蓄洩官有程，水旱侬不苦。\n垦田彼何人，竭泽祸吾土。\n侵寻近百载，饥馑以十数。\n丰穰岂不有，得失讵相补。\n此病日以深，吾生亦云窳。\n我为父老惭，今非昔人忤。\n直无两汉吏，更说三王祖。\n是诚我辈责，将柰汝曹愈。\n且如去年夏，坐看连月雨。\n如人窒其吭，满脰不得吐。\n阳侯助之决，高岸化为卤。\n时闻十万军，谁控三千弩。\n向来禾黍场，歘作鱼鴈浦。\n哀哉百万命，政用一掷赌。\n初犹虾蟹餐，稍復茈葛取。\n木皮食且尽，骨肉侬得聚。\n呱呱载涂巷，赤子弃不乳。\n贸贸出闉阇，枯骸岌相拄。\n见之不能饭，泪下纷凄凄。\n排阍叫吾君，如子陟彼岵。\n吾君甚仁圣，恩德天漾溥。\n朝闻婴儿号，暮发曾孙廋。\n已歌元侯夏，復授使者斧。\n亟从武夷山，远聘白鹿主。\n并遣周四人，来苏汉三辅。\n白制后苑皮，红输太仓腐。\n细书问流殍，真意及贫窭。\n只今王尚书，匹马到公宇。\n斋厨羞杞菊，宾榻罢歌舞。\n臣心但宣布，吏职在摩抚。\n岂无燕寝念，正恐王事盬。\n百脉已膏肓，一寒纔喣妪。\n惜无厦万间，可给人二鬴。\n人言太劳生，分勇方可贾。\n畏贫不育子，何以为人父。\n公意民自知，车行辄如堵。\n金钱随手散，欢喜失尪伛。\n老幼纷后先，手额慰觇覩。\n人日城东南，丛祠客三五。\n凭高望田场，入里访农扈。\n此日异登临，晴天候繁森。\n庶几麰麦秋，一饱到蓬户。\n未惟四载人，庙食存簋{籋/皿}。\n当时饥溺念，此意贯千古。\n万生共血气，一念通肺腑。\n儿啼通裂石，妇馌愧鸣鼓。\n不知足生胝，但觉步成踽。\n岂惟彼刘子，远绩洛川浒。\n固应百世下，严祀无敢侮。\n同僚具萧鬰，再拜瞻殿庑。\n杰阁峙百寻，修廊插千柱。\n菲泉出山脉，可以佑牲脯。\n园陵稽传记，嫔嗣按经谱。\n同朝班岳牧，相逊列罴虎。\n旧物见圭璧，所欠惟搏拊。\n一特同德人，配食悉周普。\n惟余嫡孙行，商箕与周武。\n荥河出宝书，大法垂训诂。\n传心顾不录，秩祀无乃鲁。\n旁罗越君臣，泰岱临岣嵝。\n婉彼西家姝，亦復具翁姥。\n又疑黻冕尊，反作羽衣妩。\n迩来坏梁木，颇觉侵藻黼。\n前窥汗浃背，却立粟生股。\n况当田里甿，正索父母怙。\n未能称宗礼，何以速神祜。\n兹游肃真境，精意頼明府。\n鸠工葺崇缔，换客挹清酤。\n评诗酌云瓢，论事落风尘。\n同来五六士，衝珩间琚瑀。\n野人边州客，强使袭章哻。\n登山迹类湛，涉七句渐愈。\n分题旅瑰彦，胜事得夸诩。\n何以寿君佞，今年长禾稌。",
        "dynasty": "宋",
        "collection_info": null
    },
    {
        "uuid": "30fde1ff22dd3fa4fbe0ad3ea575ddfe",
        "title": "弘斋诗",
        "author": "项安世",
        "content": "刚健中正纯粹精，含弘光大品物亨。\n两仪成列易道行，有首无腹非人形。\n李侯毅甚将无朋，少年读易老愈明。\n以龙代马变始生，以九代七坤始神。\n与天同德体必弘，负载万古非蚊虻。\n我无笔力回子鲸，何以赠之有西铭。",
        "dynasty": "宋",
        "collection_info": null
    },
    {
        "uuid": "f64805c20441ed662cd8e037c6933d52",
        "title": "出北关门",
        "author": "项安世",
        "content": "篮舆欲度北城闉，抖擞衣襟向市人。\n恐逐西风遭举扇，当关分付二年尘。",
        "dynasty": "宋",
        "collection_info": null
    },
    {
        "uuid": "24636e82bd35d18cb538c2dd20f846e7",
        "title": "晚出国门以畏热自艮山门出始见稻田际天",
        "author": "项安世",
        "content": "路转东门五里塘，夹塘寒水绿泱泱。\n平生枉踏湖洲市，不悟田间有此凉。",
        "dynasty": "宋",
        "collection_info": null
    },
    {
        "uuid": "3602d0d623540aad69147f0929ba5ca3",
        "title": "莫愁村",
        "author": "项安世",
        "content": "冉冉水上云，曾听屈宋鸣。\n娟娟水中月，曾照莫愁行。",
        "dynasty": "宋",
        "collection_info": null
    },
    {
        "uuid": "80f3e8101f51ee06358a29f53fe2ce3d",
        "title": "二十七日山行两日始见文丰村",
        "author": "项安世",
        "content": "将军岭下见文丰，如入桃源路始通。\n鸡犬人民有生意，田园池馆类华风。\n柘林亹亹围深碧，荆树霏霏脱晚红。\n更想书堂翠微裏，闻将杂字教儿童。",
        "dynasty": "宋",
        "collection_info": null
    },
    {
        "uuid": "e82465d23aa9f0bea62094c50ea7e88c",
        "title": "文村道中",
        "author": "项安世",
        "content": "十五年前号畏途，祇今开辟尽田庐。\n分明总是辛卿赐，谁信兜鍪出袴襦。",
        "dynasty": "宋",
        "collection_info": null
    },
    {
        "uuid": "a7492034842fa2f41d8ed8632dd878f5",
        "title": "山行二十里至鹤弄岭又见息勒村",
        "author": "项安世",
        "content": "初疑峡外更无天，自见文丰意释然。\n復向牛头行乱石，便知鹤弄有平川。\n两山开处成塘水，十里宽乡漫稻田。\n一险一夷元物理，闲悲闲喜漫情牵。",
        "dynasty": "宋",
        "collection_info": null
    },
    {
        "uuid": "e0b302b770566b8a226635ad02c2d977",
        "title": "东屯分韵得大字",
        "author": "项安世",
        "content": "诗翁骨成尘，巴子地如芥。\n驱车藤刺乱，跋马山石隘。\n景因名自佳，物以人故大。\n客来不一到，百岁负清债。\n遂令东屯游，永作一生快。\n君看黄冈头，屋破古井坏。\n恃有东坡翁，过者不敢拜。\n谅知万物灵，山水蒙芘頼。\n男儿勿自贬，着意尘土外。",
        "dynasty": "宋",
        "collection_info": null
    },
    {
        "uuid": "bfda10b08a0924567580175b78bccd20",
        "title": "代人得顷字",
        "author": "项安世",
        "content": "郡官所食稻，共此一百顷。\n小人以力耕，君子以德请。",
        "dynasty": "宋",
        "collection_info": null
    },
    {
        "uuid": "f6bce17599ff5e438ece3d4874957a5b",
        "title": "代人得平字",
        "author": "项安世",
        "content": "遶涧缘崖入，中间有许平。\n更栽桃万树，应得避秦名。",
        "dynasty": "宋",
        "collection_info": null
    },
    {
        "uuid": "275f0176bc8a0c4d399823b600331344",
        "title": "代人得若字",
        "author": "项安世",
        "content": "尚想东屯诗，十九落岩壑。\n雨夜闻笙簧，春风化兰若。",
        "dynasty": "宋",
        "collection_info": null
    },
    {
        "uuid": "615b75162996be29bdc64e1156024072",
        "title": "代人得案字",
        "author": "项安世",
        "content": "新收舍前云，旧管舍北涧。\n一为草堂人，从头点诗案。",
        "dynasty": "宋",
        "collection_info": null
    },
    {
        "uuid": "2f70d5d0268dc6d0c3a413263cdfa489",
        "title": "读文与可集效其体送新邛州范宗丞",
        "author": "项安世",
        "content": "邛州官多书，大字宜眵昏。\n中有与可集，瑶琨贮金盆。\n王郎以赠我，读之泪纷纷。\n每到和苏作，姓诡字亦谖。\n多称苏子平，或号胡使君。\n家侯马之谱，其事盖有云。\n是时党祸起，无敢交苏门。\n子孙抱遗稿，涂改仍窜焚。\n至今集中字，舛驳难具论。\n最怜黄楼赋，一字今不存。\n哀哉谁作俑，见此伤人魂。\n君今当清时，往驾刺史辕。\n万一布宣暇，再三修此文。",
        "dynasty": "宋",
        "collection_info": null
    },
    {
        "uuid": "62cdc41aab9d82eaa5f9ffc9e34f8022",
        "title": "精舍",
        "author": "项安世",
        "content": "朝登山上亭，暮宿山下宅。\n山鸟与山花，相逢尽相识。",
        "dynasty": "宋",
        "collection_info": null
    },
    {
        "uuid": "4d1c697a023c3f51955941fb5566b75d",
        "title": "寒栖馆",
        "author": "项安世",
        "content": "云壑有仙儒，同居不同道。\n相与共寒暄，何劳问修夭。",
        "dynasty": "宋",
        "collection_info": null
    },
    {
        "uuid": "44513f771f155cbdbdd9be481c566724",
        "title": "句  其一",
        "author": "项安世",
        "content": "乳殻中函天浑沌，浮筠破处三嶙峋。\n孚斋诗。",
        "dynasty": "宋",
        "collection_info": null
    },
    {
        "uuid": "5d5ef39e46b4f445384943f24ee6169a",
        "title": "句  其二",
        "author": "项安世",
        "content": "醉中偶尔闲伸脚，便被刘郎卖作名。",
        "dynasty": "宋",
        "collection_info": null
    },
    {
        "uuid": "3a75e36f04537964dfa48fce07ca6341",
        "title": "句 迎神三章二章四句一章五句 其一",
        "author": "朱熹",
        "content": "皇胡为兮山之幽，翳长薄兮俯清流。\n渺冀州兮何有，眷此土兮淹留。",
        "dynasty": "宋",
        "collection_info": null
    },
    {
        "uuid": "e14093a83ace3fdf8c6fbc02ffe33be9",
        "title": "句 迎神三章二章四句一章五句 其二",
        "author": "朱熹",
        "content": "皇之仁兮如在，子我民兮不穷以爱。\n沛皇泽兮横流，畅威灵兮无外。",
        "dynasty": "宋",
        "collection_info": null
    },
    {
        "uuid": "4701171b89618d4eaaa8cdf7713af1b6",
        "title": "句 迎神三章二章四句一章五句 其三",
        "author": "朱熹",
        "content": "洁尊兮肥俎，九歌兮招舞，嗟莫报兮皇之佑。\n皇欲下兮俨相羊，烈风雷兮暮雨。",
        "dynasty": "宋",
        "collection_info": null
    },
    {
        "uuid": "58d7e8a3306efb8201e29dbf64e80195",
        "title": "句 送神三章章四句 其一",
        "author": "朱熹",
        "content": "虞之阳兮灕之浒，皇降集兮巫屡舞。\n桂酒湛兮瑶觞，皇之归兮何许。",
        "dynasty": "宋",
        "collection_info": null
    },
    {
        "uuid": "c16fce51abfd5ae16453f03c4e4f8c3f",
        "title": "句 送神三章章四句 其二",
        "author": "朱熹",
        "content": "龙驾兮天门，羽旄兮缤纷。\n俯故宫兮一嘅，越宇宙兮无邻。",
        "dynasty": "宋",
        "collection_info": null
    },
    {
        "uuid": "7f06f6e7a36b88ecf560d87a4461395e",
        "title": "句 送神三章章四句 其三",
        "author": "朱熹",
        "content": "无邻兮奈何，七政协兮群生嘉。\n信玄功兮不宰，犹彷佛兮山阿。",
        "dynasty": "宋",
        "collection_info": null
    },
    {
        "uuid": "ff5492056c1f2e690d22dba4681bd37f",
        "title": "招隠操 招隠",
        "author": "朱熹",
        "content": "南山之幽，桂树之稠。\n枝相樛，高拂千崖素秋，下临深谷之寒流。\n王孙何处，攀援久淹留。\n闻说山中，虎豹昼嗥。\n闻说山中，熊罴夜咆。\n丛薄深林鹿呦呦。\n猕猴与君居，山鬼伴君游。\n君独胡为自聊，岁云暮矣将焉求。\n思君不见，我心徒离忧。",
        "dynasty": "宋",
        "collection_info": null
    },
    {
        "uuid": "5a4ca63527f9b8ac1c0cc140c03c253b",
        "title": "招隠操 反招隠",
        "author": "朱熹",
        "content": "南山之中桂树秋，风云冥蒙。\n下有寒栖老翁，木食涧饮迷春冬。\n此间此乐，优游渺何穷。\n我爱阳林，春葩昼红。\n我爱阴崖，寒泉夜淙。\n竹柏含烟悄青葱。\n徐行发清商，安坐抚枯桐。\n不问箪瓢屡空，但抱明月甘长终。\n人间虽乐，此心与谁同。",
        "dynasty": "宋",
        "collection_info": null
    },
    {
        "uuid": "6dfc92fa1149b8f33f7294840a503ad5",
        "title": "远游篇",
        "author": "朱熹",
        "content": "举坐且停酒，听我歌远游。\n远游何所至，咫尺视九州。\n九州何茫茫，环海以为疆。\n上有孤凤翔，下有神驹骧。\n孰能不惮远，为我游其方。\n为子奉尊酒，击铗歌慨慷。\n送子临大路，寒日为无光。\n悲风来远壑，执手空徊徨。\n问子何所之，行矣戒关梁。\n世路百险艰，出门始忧伤。\n东征忧旸谷，西游畏羊肠。\n南辕犯疠毒，北驾风裂裳。\n愿子驰坚车，躐险摧其刚。\n峩峩既不支，琐琐谁能当。\n朝登南极道，暮宿临太行。\n睥睨即万里，超忽凌八荒。\n无为蹩躠者，终日守空堂。",
        "dynasty": "宋",
        "collection_info": null
    },
    {
        "uuid": "8cbc963b732dc7636ca60abbc4c44e3d",
        "title": "拟古八首  其一",
        "author": "朱熹",
        "content": "离离原上树，戢戢涧中蒲。\n娟娟东家子，鬰鬰方幽居。\n濯濯明月姿，靡靡朝华敷。\n昔为春兰芳，今为秋蘼芜。\n寸心未销歇，託体思同车。",
        "dynasty": "宋",
        "collection_info": null
    },
    {
        "uuid": "828abc3fb8944430be730f6511f1edb3",
        "title": "拟古八首  其二",
        "author": "朱熹",
        "content": "绮阁百余尺，朝霞冠其端。\n飞櫩丽远汉，曲楹何盘桓。\n清谣发徽音，一唱再三叹。\n借问谁为此，佳人本邯郸。\n微响激流风，浮云惨将寒。\n为言何所悲，游子在河关。\n不恨久离阔，但忧芳岁阑。\n愿为清宵梦，燕昵穷余欢。",
        "dynasty": "宋",
        "collection_info": null
    },
    {
        "uuid": "faecb57286946f1f10a69377b560dae7",
        "title": "拟古八首  其三",
        "author": "朱熹",
        "content": "上山采薇蕨，侧径多幽兰。\n采之不盈握，欲寄道里艰。\n沈忧念故人，长夜何漫漫。\n芳馨坐销歇，徘徊以悲嘆。",
        "dynasty": "宋",
        "collection_info": null
    },
    {
        "uuid": "fd3a4ef834e67befba727a3df6d02909",
        "title": "拟古八首  其四",
        "author": "朱熹",
        "content": "佳月朗秋夜，蟋蟀鸣空堂。\n大火西北流，河汉未渠央。\n野草不復滋，白露结为霜。\n梁燕起高飞，云鴈亦南翔。\n念我同心子，音形阻一方。\n不念执手欢，隔我如参商。\n寓龙不为泽，画餠难充肠。\n金石徒自坚，虚名真可伤。",
        "dynasty": "宋",
        "collection_info": null
    },
    {
        "uuid": "59a5de5a544b0d99b2be1c9e0e341ba5",
        "title": "拟古八首  其五",
        "author": "朱熹",
        "content": "鬰鬰涧底树，扬英秋草前。\n与君结欢爱，自比金石坚。\n金石终不渝，欢爱终不踈。\n一夕远离别，悠悠在中途。\n相思未云变，音容定何如。\n伤彼三春蕖，灼灼层华敷。\n盛时不可留，恐逐严霜枯。\n夫君来何晚，贱妾长离居。",
        "dynasty": "宋",
        "collection_info": null
    },
    {
        "uuid": "8a87b0efd167ecf2582b645a068fe34f",
        "title": "拟古八首  其六",
        "author": "朱熹",
        "content": "高楼一何高，俯瞰穷山河。\n秋风一夕至，憔悴已復多。\n寒暑递推迁，岁月如颓波。\n离骚感迟暮，惜誓闵蹉跎。\n放意极欢虞，咄此可奈何。\n邯郸多名姬，素艳凌朝华。\n妖歌掩齐右，缓舞倾阳阿。\n徘徊起梁尘，綷縩纷衣罗。\n丽服秉奇芬，顾我长咨嗟。\n愿生乔木阴，寅缘若丝萝。",
        "dynasty": "宋",
        "collection_info": null
    },
    {
        "uuid": "05cb05355388c6d2ca5e356bc89270bb",
        "title": "拟古八首  其七",
        "author": "朱熹",
        "content": "夫君沧海至，赠我一箧珠。\n谁言君行近，南北万里余。\n结作同心花，缀在红罗襦。\n双垂合欢带，丽服眷微躯。\n为君一起舞，君情定何如。",
        "dynasty": "宋",
        "collection_info": null
    },
    {
        "uuid": "03a7d5c8a1b78159be87cece27172987",
        "title": "拟古八首  其八",
        "author": "朱熹",
        "content": "众星何历历，严宵丽中天。\n殷忧在之子，起步荒庭前。\n出门今几时，书札何由宣。\n沉吟不能释，愁结当谁怜。\n临风一长嘆，泪落如奔泉。",
        "dynasty": "宋",
        "collection_info": null
    },
    {
        "uuid": "eafe457d52b66e3275c5ea75c0cef872",
        "title": "题谢少卿药园二首  其一",
        "author": "朱熹",
        "content": "谢公种药地，窈窕青山阿。\n青山固不群，花药亦婆娑。\n一掇召冲气，三掇散沈疴。\n先生澹无事，端居味天和。\n老木百年姿，对立方嵯峨。\n持此供日夕，不乐復如何。",
        "dynasty": "宋",
        "collection_info": null
    },
    {
        "uuid": "8dd1008df37a9b42794b11d599dd33e4",
        "title": "题谢少卿药园二首  其二",
        "author": "朱熹",
        "content": "小儒忝师训，迷谬失其方。\n一为狂瘖病，望道空茫茫。\n颇闻东山园，芝朮缘高冈。\n瘖聋百不治，效在一探囊。\n再拜药园翁，何以起膏肓。",
        "dynasty": "宋",
        "collection_info": null
    },
    {
        "uuid": "e4c7ed82491c0b11d5c66bb8c2e4c08c",
        "title": "邵武道中",
        "author": "朱熹",
        "content": "风色戒寒候，岁事已逶迟。\n劳生尚行役，游子能不悲。\n林壑无余秀，野草不復滋。\n禾黍经秋成，收敛已空畦。\n田翁喜岁丰，妇子亦嘻嘻。\n而我独何成，悠悠长路岐。\n凌雾即晓装，落日命晚炊。\n不惜容鬓凋，镇日长空饥。\n征鸿在云天，浮萍在青池。\n微踪政如此，三嘆復何为。",
        "dynasty": "宋",
        "collection_info": null
    },
    {
        "uuid": "31cfccd6e880d2161623d896495124cb",
        "title": "友人黄子衡欲之上庠以诗留行",
        "author": "朱熹",
        "content": "若士有奇操，久厌山林卑。\n奋衣千里道，已与亲友辞。\n子行何悠悠，世路方如兹。\n归来亦何日，车马光陆离。\n幽兰生前林，擢置白玉墀。\n不以芳意远，结根终不移。\n愿子崇明德，潜跃贵因时。\n悲风静夜听，乔木岁寒姿。\n何以迴轩驾，千载相与期。",
        "dynasty": "宋",
        "collection_info": null
    },
    {
        "uuid": "6d96f57223ecbbca9f7a3dbc2aa4ab71",
        "title": "奉酬丘子野表兄饮酒之句",
        "author": "朱熹",
        "content": "微褐不充体，寒夜怀重衾。\n古来穷庐士，岁暮多苦心。\n苦心亦何为，世路多崎嵚。\n不藉杯中物，离忧坐自侵。\n举杯当勿辞，何为復沉吟。\n醺酣遗所拘，神虑契遐襟。\n荒湎思前戒，欢谣发清音。\n雅唱一何高，仰酬非所任。\n申章聊叙报，洪量亦余钦。",
        "dynasty": "宋",
        "collection_info": null
    },
    {
        "uuid": "85ff0f72f8602c7e82294d943f6b9769",
        "title": "丘子野表兄郊园五咏  其一",
        "author": "朱熹",
        "content": "欲识渊明家，离离踈柳下。\n中有白云人，良非遯世者。",
        "dynasty": "宋",
        "collection_info": null
    },
    {
        "uuid": "6257d1925b87b5355dfd029ec6348cd0",
        "title": "丘子野表兄郊园五咏  其二",
        "author": "朱熹",
        "content": "结楥遂芳植，覆墙拥深翠。\n还当具春酒，与客花下醉。",
        "dynasty": "宋",
        "collection_info": null
    },
    {
        "uuid": "cdfe23941ca39ceaa18b209e032fa781",
        "title": "丘子野表兄郊园五咏  其三",
        "author": "朱熹",
        "content": "移自溪上园，种此墙阴路。\n墙阴少人行，来岁障幽户。",
        "dynasty": "宋",
        "collection_info": null
    },
    {
        "uuid": "9249f37a23c2c71e97e710264a556b8d",
        "title": "丘子野表兄郊园五咏  其四",
        "author": "朱熹",
        "content": "芭蕉值秋槛，勿云憔悴姿。\n与君障夏日，羽扇宁復持。",
        "dynasty": "宋",
        "collection_info": null
    },
    {
        "uuid": "55c5eee6617dcc479dc7b6ba6038e6c0",
        "title": "丘子野表兄郊园五咏  其五",
        "author": "朱熹",
        "content": "花柳遶宅茂，先生在郊居。\n下帷良已苦，时作带经锄。",
        "dynasty": "宋",
        "collection_info": null
    },
    {
        "uuid": "ddab8504b1d6aeef33f93c4c91c3c944",
        "title": "古意",
        "author": "朱熹",
        "content": "兔丝附朴樕，佳木生高冈。\n弱蔓失所依，佳木徒苍苍。\n两美不同根，高下永相望。\n相望无穷期，相思谅徒为。\n同车在梦想，忽觉泪沾衣。\n不恨岁月遒，但惜芳华姿。\n严霜萎百草，坐恐及兹时。\n盛年无再至，已矣不復疑。",
        "dynasty": "宋",
        "collection_info": null
    },
    {
        "uuid": "b5b9c0cb42bbda8395878f52f94184c1",
        "title": "送刘旬甫之池阳省觐六十四丈遂如行在所上计",
        "author": "朱熹",
        "content": "雨雪成岁暮，之子远徂征。\n酌酒起相送，慨我别离情。\n池阳实大藩，佐车屈时英。\n子行一请觐，上计趋吴京。\n良玉怀贞操，芳兰含远馨。\n临岐一珍重，即此万里程。",
        "dynasty": "宋",
        "collection_info": null
    },
    {
        "uuid": "4465e310ad913194a25e38bd6cec9513",
        "title": "晨起对雨二首  其一",
        "author": "朱熹",
        "content": "凄冽岁云晏，雨雪集晨朝。\n高眠适方起，四望但萧条。\n远氛白漫漫，风至林霭消。\n流潦冒荒涂，清川亦迢迢。\n遐瞻思莫穷，端居心自超。\n览物思无託，即事且逍遥。",
        "dynasty": "宋",
        "collection_info": null
    },
    {
        "uuid": "60ff7c69ddcd953c636cc7191d2c5b4b",
        "title": "晨起对雨二首  其二",
        "author": "朱熹",
        "content": "晨起候前障，白烟眇林端。\n雨意方未已，后土何时干。\n倚竹听萧瑟，俯涧闻惊湍。\n景物岂不佳，所嗟岁已阑。\n守道无物役，安时且盘桓。\n翳然陶兹理，贫悴非所叹。",
        "dynasty": "宋",
        "collection_info": null
    },
    {
        "uuid": "88457292cbc0964370f157a6c22e509b",
        "title": "残腊",
        "author": "朱熹",
        "content": "残腊生春序，愁霖逼岁昏。\n小红敷艷萼，众绿被陈根。\n阴壑泉方注，原田水欲浑。\n农家向东作，百事集柴门。",
        "dynasty": "宋",
        "collection_info": null
    },
    {
        "uuid": "8c6380d54fb9cbc7397dcbfdc8f030fd",
        "title": "客舍听雨",
        "author": "朱熹",
        "content": "沈沈苍山郭，暮景含余清。\n春霭起林际，满空寒雨生。\n投装即虚馆，檐响通夕鸣。\n遥想山斋夜，萧萧木叶声。",
        "dynasty": "宋",
        "collection_info": null
    },
    {
        "uuid": "d3fde3175543186ab8aa6af431e23d8b",
        "title": "宿武夷观妙堂二首  其一",
        "author": "朱熹",
        "content": "阴霭除已尽，山深夜还冷。\n独卧一斋空，不眠思耿耿。\n闲来生道心，妄遣慕真境。\n稽首仰高灵，尘缘誓当屏。",
        "dynasty": "宋",
        "collection_info": null
    },
    {
        "uuid": "b32eb9a065e23e2a4273dd16112ae3d5",
        "title": "宿武夷观妙堂二首  其二",
        "author": "朱熹",
        "content": "清晨叩高殿，缓步遶虚廊。\n斋心启真秘，焚香散十方。\n出门恋仙境，仰首云峰苍。\n踌躇野水际，顿将尘虑忘。",
        "dynasty": "宋",
        "collection_info": null
    },
    {
        "uuid": "ae94cc6eaa0b4fbe1117793f28a284aa",
        "title": "社日诸人集西冈",
        "author": "朱熹",
        "content": "郊原暧芳物，细雨青春时。\n前冈遐敞地，登览情无遗。\n农亩怀岁功，壶浆祝神釐。\n我惭里居氓，十载劳驱驰。\n今朝幸休闲，追逐聊嘻嘻。\n笑语欢成旧，尽醉靡归期。",
        "dynasty": "宋",
        "collection_info": null
    },
    {
        "uuid": "b5289ab0765468ad677bc8c6c2d6fd4f",
        "title": "久雨斋居诵经",
        "author": "朱熹",
        "content": "端居独无事，聊披释氏书。\n暂释尘累牵，超然与道俱。\n门掩竹林幽，禽鸣山雨余。\n了此无为法，身心同晏如。",
        "dynasty": "宋",
        "collection_info": null
    },
    {
        "uuid": "6d6afd13b59000baaf9950efe86ef44b",
        "title": "新竹",
        "author": "朱熹",
        "content": "春雷殷岩际，幽草齐发生。\n我种南窗竹，戢戢已抽萌。\n坐获幽林赏，端居无俗情。",
        "dynasty": "宋",
        "collection_info": null
    },
    {
        "uuid": "01506fec83d15c8edf9386aefc89c415",
        "title": "雨中示魏惇夫兼怀黄子厚二首  其一",
        "author": "朱熹",
        "content": "读书春日晏，雨至满郊园。\n一洒幽丛竹，蔼蔼清阴繁。\n斋居无还往，镇日空掩门。\n欲将冲静趣，与子俱忘言。",
        "dynasty": "宋",
        "collection_info": null
    },
    {
        "uuid": "5c01e624d04738923bbb86c8b74c47d0",
        "title": "雨中示魏惇夫兼怀黄子厚二首  其二",
        "author": "朱熹",
        "content": "暄风变春余，卉木日葱蒨。\n林间一雨来，满庭寒草徧。\n寂寞谢朋俦，晤语怀隽彦。\n良无一水遥，阻阔何由见。",
        "dynasty": "宋",
        "collection_info": null
    },
    {
        "uuid": "a9395744a604d109085b043717efeb1d",
        "title": "夜闻子规",
        "author": "朱熹",
        "content": "幽林欲雨气含凄，春晚端居园径迷。\n独向高斋展衾卧，南山夜夜子规啼。",
        "dynasty": "宋",
        "collection_info": null
    },
    {
        "uuid": "2f474129a955b4d91be2329352187a98",
        "title": "杜门",
        "author": "朱熹",
        "content": "杜门守贞操，养素安冲漠。\n寂寂閟林园，心空境无作。\n细雨被新筠，微风动幽箨。\n聊成五字句，吟罢山花落。\n浩然与谁期，放情遗所託。",
        "dynasty": "宋",
        "collection_info": null
    },
    {
        "uuid": "074d04c5b928a2164e870661d91f0328",
        "title": "宿山寺闻蝉作",
        "author": "朱熹",
        "content": "林叶经夏暗，蝉声今夕闻。\n已惊为客意，更值夕阳曛。",
        "dynasty": "宋",
        "collection_info": null
    },
    {
        "uuid": "496e0cf6401ee7bc61d9486bb73f76ae",
        "title": "晨登云际阁",
        "author": "朱熹",
        "content": "晨起踏僧阁，徙倚望平郊。\n攒峦夏云晓，苍茫林影交。\n暂释川途念，憩此烟云巢。\n聊欲托僧宇，岁晏结蓬茅。",
        "dynasty": "宋",
        "collection_info": null
    },
    {
        "uuid": "fb12dff7be147ba1e5cde5088761096a",
        "title": "池上示同游者",
        "author": "朱熹",
        "content": "藕叶盖波面，池花犹未红。\n聊承晓露余，散步咏凉风。\n香气已飘忽，客怀谁与同。\n唯应同游子，芳意更匆匆。",
        "dynasty": "宋",
        "collection_info": null
    },
    {
        "uuid": "6b12af5b3b7cac72533dc22a45af8c7d",
        "title": "过黄塘岭",
        "author": "朱熹",
        "content": "屈曲危塍转，沉阴山气昏。\n蝉声高树暗，石濑浅流喧。\n已过黄塘岭，欲觅桃花源。\n无为此留滞，驱马踰山樊。",
        "dynasty": "宋",
        "collection_info": null
    },
    {
        "uuid": "7b49c79ffb929473fb8cd1b0eeca8ab9",
        "title": "宿白芒畬",
        "author": "朱熹",
        "content": "早发招贤里，夜宿白芒畬。\n川暝前山雨，风惊涧树花。\n途陆绵异县，曛黑泊田家。\n逢人聊问路，犹恨去程赊。",
        "dynasty": "宋",
        "collection_info": null
    },
    {
        "uuid": "48eb0b25ab472f4d9c9bc44a5d9482a6",
        "title": "濯足涧水二首  其一",
        "author": "朱熹",
        "content": "濯足涧边石，山空水流喧。\n行旅非吾事，寄此一忘言。",
        "dynasty": "宋",
        "collection_info": null
    },
    {
        "uuid": "c570c28745912a8ec5ad368c10f475da",
        "title": "濯足涧水二首  其二",
        "author": "朱熹",
        "content": "涧边濯足时，修途倦烦燠。\n振策欲寻源，山空无往躅。",
        "dynasty": "宋",
        "collection_info": null
    },
    {
        "uuid": "00663e9c4309b21984362b1845d13233",
        "title": "自溪口买舟至顺昌示同行者",
        "author": "朱熹",
        "content": "时燠倦长途，买舟至西郭。\n烟波方渺然，坐此溪上阁。\n子留且欢宴，我去成萧索。\n同行不同调，此意谁与託。",
        "dynasty": "宋",
        "collection_info": null
    },
    {
        "uuid": "94da5f36c0767cfcd0d4b921647b98e9",
        "title": "宿篔筜舖",
        "author": "朱熹",
        "content": "庭阴双树合，窗夕孤蝉吟。\n盘礴解烦鬰，超摇生道心。",
        "dynasty": "宋",
        "collection_info": null
    },
    {
        "uuid": "42380b579593f53020821fddf3ebbe4f",
        "title": "倒水坑作",
        "author": "朱熹",
        "content": "穷幽鲜外慕，殖志在丘园。\n即此竟无得，空恨岁时迁。\n川陆绵半载，烦燠当归缘。\n憩此苍山曲，洗心闻涧泉。",
        "dynasty": "宋",
        "collection_info": null
    },
    {
        "uuid": "fc1a1c07cf50d9aa18b49b0d0da58fbd",
        "title": "夏日二首  其一",
        "author": "朱熹",
        "content": "夏景已逾半，林阴方澹然。\n鸣蝉咽余响，池荷竞华鲜。\n抱痾守穷庐，释志趣幽禅。\n即此穷日夕，宁为外务牵。",
        "dynasty": "宋",
        "collection_info": null
    },
    {
        "uuid": "0ba984ae58ce2210f1156bc0d4b3f349",
        "title": "夏日二首  其二",
        "author": "朱熹",
        "content": "云臻川谷暝，雨来林景清。\n斋舍无余事，凉气散烦缨。\n望山怀释侣，盥手阅仙经。\n谁怀出尘意，来此俱无营。",
        "dynasty": "宋",
        "collection_info": null
    },
    {
        "uuid": "3d64a9d197c18e296640acadb6349f48",
        "title": "对雨",
        "author": "朱熹",
        "content": "虚堂一游瞩，骤雨满空至。\n的皪散方塘，冥蒙结云气。\n势逐风威乱，望穷山景翳。\n烟霭集林端，苍茫欲无际。\n凉气袭轻裾，炎氛起秋思。\n对此景凄凄，还增冲澹意。",
        "dynasty": "宋",
        "collection_info": null
    },
    {
        "uuid": "3fa817d2f832d8696860d687f5d3c057",
        "title": "斋居闻磬",
        "author": "朱熹",
        "content": "幽林滴露稀，华月流空爽。\n独士守寒栖，高斋绝羣想。\n此时邻磬发，声合前山响。\n起对玉书文，谁知道机长。",
        "dynasty": "宋",
        "collection_info": null
    },
    {
        "uuid": "393b11244e1883a192e8a037d7920405",
        "title": "又闻琴作",
        "author": "朱熹",
        "content": "瑶琴清露后，寥亮发窗间。\n韵逐回风远，情随玄夜阑。\n端居独无寐，林扉空掩关。\n起望星河落，哀絃方罢弹。",
        "dynasty": "宋",
        "collection_info": null
    },
    {
        "uuid": "a67dfa1f3dd4421c29a7a3fd4bd9b0db",
        "title": "读道书作六首  其一",
        "author": "朱熹",
        "content": "岩居秉贞操，所慕在玄虚。\n清夜眠斋宇，终朝观道书。\n形忘气自冲，性达理不余。\n于道虽未庶，已超名迹拘。\n至乐在襟怀，山水非所娱。\n寄语狂驰子，营营竟焉如。",
        "dynasty": "宋",
        "collection_info": null
    },
    {
        "uuid": "bcbd6b09c85a20374c7edd04176eabd1",
        "title": "读道书作六首  其二",
        "author": "朱熹",
        "content": "失志堕尘网，浩思属沧洲。\n灵芝不可得，岁月逐江流。\n碧草晚未凋，悲风飒已秋。\n仰首鸾鹤期，白云但悠悠。",
        "dynasty": "宋",
        "collection_info": null
    },
    {
        "uuid": "00a6810d48d7dc3a2fa9957eda2e8828",
        "title": "读道书作六首  其三",
        "author": "朱熹",
        "content": "白露坠秋节，碧阴生夕凉。\n起步广庭内，仰见天苍苍。\n东华绿髮翁，授我不死方。\n愿言勤修学，接景三玄乡。",
        "dynasty": "宋",
        "collection_info": null
    },
    {
        "uuid": "7d7577d9bca490a0319cceee00dc681c",
        "title": "读道书作六首  其四",
        "author": "朱熹",
        "content": "四山起秋云，白日照长道。\n西风何萧索，极目但烟草。\n不学飞仙术，日日成丑老。\n空瞻王子乔，吹笙碧天杪。",
        "dynasty": "宋",
        "collection_info": null
    },
    {
        "uuid": "0bedeb854e9ae7baf71e6a2618f8e255",
        "title": "读道书作六首  其五",
        "author": "朱熹",
        "content": "鬰罗耸空上，青冥风露凄。\n聊乘白玉鸾，上与九霄期。\n激烈玉箫声，夭矫餐霞姿。\n一回流星盻，千载空相思。",
        "dynasty": "宋",
        "collection_info": null
    },
    {
        "uuid": "f6637aba4adbc0ff9a1646abb6379747",
        "title": "读道书作六首  其六",
        "author": "朱熹",
        "content": "王乔吹笙去，列子御风还。\n至人绝华念，出入有无间。\n千载但闻名，不见冰玉颜。\n长啸空宇碧，何许蓬莱山。",
        "dynasty": "宋",
        "collection_info": null
    },
    {
        "uuid": "c0af17c70c708c176cce3774e7bf6c9a",
        "title": "秋雨",
        "author": "朱熹",
        "content": "一雨散林表，清阴生广庭。\n喜兹新秋夜，起向高斋行。\n烦歊获暂祛，凉氛集华缨。\n沉沉远林气，惬此端居情。\n节物坐如此，抚世襟方盈。\n归当息华念，超遥悟无生。",
        "dynasty": "宋",
        "collection_info": null
    },
    {
        "uuid": "69f05c4e637ffe4f518911461f7c0fb1",
        "title": "秋夕怀子厚二首  其一",
        "author": "朱熹",
        "content": "雨歇林气爽，月华湛遥晖。\n斋居翫物变，廓落沧洲期。\n焚香散碧虚，抚节陈清诗。\n抗志属云端，非君谅谁知。",
        "dynasty": "宋",
        "collection_info": null
    },
    {
        "uuid": "0a3d345bbbef8472a4b2df4dc832f054",
        "title": "秋夕怀子厚二首  其二",
        "author": "朱熹",
        "content": "凉气沉斋宇，夕阴未渠央。\n寒栖属遥夜，长簟卷单床。\n浮云蔽中天，愁霖隔秋窗。\n思君一晤对，耿耿何能忘。",
        "dynasty": "宋",
        "collection_info": null
    },
    {
        "uuid": "e35b42dd7cd1b3ae951334b6de9dcada",
        "title": "病中呈诸友",
        "author": "朱熹",
        "content": "穷居值秋晦，抱疾独斋居。\n行稀草生径，一雨復旬余。\n交亲各所营，旷若音尘踈。\n始悟端居乐，復理北窗书。\n读诵兴已阑，起坐方踌躇。\n绿树满空庭，策策飊初。\n良时不復停，烦吝未云祛。\n还思对君子，日夕伫轩车。",
        "dynasty": "宋",
        "collection_info": null
    },
    {
        "uuid": "accb46c290cbf89c0e08f6977da4402b",
        "title": "川上见月归示同行者",
        "author": "朱熹",
        "content": "川上偶携手，皓月起林端。\n一舒临流望，玄露已先漙。\n归掩荒园扉，更怯裳衣单。\n清夜可晤言，独处谁为欢。",
        "dynasty": "宋",
        "collection_info": null
    },
    {
        "uuid": "33a8928a3795bf88cc8294b64676c88f",
        "title": "月夜述怀",
        "author": "朱熹",
        "content": "皓月出林表，照此秋床单。\n幽人起晤叹，桂香发窗间。\n高梧滴露鸣，散髮天风寒。\n抗志绝尘氛，何不栖空山。",
        "dynasty": "宋",
        "collection_info": null
    },
    {
        "uuid": "4f09e5f8bd673b06069a70c0f3341d16",
        "title": "冬雨不止",
        "author": "朱熹",
        "content": "忽忽时序改，白日藏光辉。\n重阴润九野，小雨纷微微。\n苍山寒气深，高林霜叶稀。\n田家秋成意，落落乖所期。\n旷望独兴怀，戚戚愁寒饥。\n事至当復遣，且掩荒园扉。",
        "dynasty": "宋",
        "collection_info": null
    },
    {
        "uuid": "7024b567cfa3608b559af96d1010f7b5",
        "title": "赠仰上人",
        "author": "朱熹",
        "content": "涧谷秋云晓，飘飖无定姿。\n氛氲升远树，凌乱起寒飔。\n雨罢成孤鹤，天高逐散丝。\n上人归别岭，心迹但如斯。",
        "dynasty": "宋",
        "collection_info": null
    },
    {
        "uuid": "a8777664749cf71b04483b7f8c89bb30",
        "title": "即事偶赋",
        "author": "朱熹",
        "content": "白烟竟日起，雨晦苍山深。\n老菊不復妍，丹枫满高林。\n抱病寝斋房，窗户结愁阴。\n起望一舒情，遐眺豁烦襟。\n人生亦已劳，世路方崎嵚。\n且咏招隠作，无为名迹侵。",
        "dynasty": "宋",
        "collection_info": null
    },
    {
        "uuid": "4f2cdca8ebf545f7c9629a62af993000",
        "title": "作室为焚修之所拟步虚辞",
        "author": "朱熹",
        "content": "归命仰璇极，寥阳太帝居。\n翛翛列羽幢，八景腾飞舆。\n愿倾无极光，回驾俯尘区。\n受我焚香礼，同彼浮黎都。",
        "dynasty": "宋",
        "collection_info": null
    },
    {
        "uuid": "8a80f808e191032d576bd66fe23dc5c4",
        "title": "寄题咸清精舍清晖堂",
        "author": "朱熹",
        "content": "山川佳丽地，结宇娱朝昏。\n朝昏有奇变，超忽难具论。\n千岚蔽夕阴，百嶂明晨暾。\n穹林擢遥景，回涧荡秋氛。\n览极惭未周，穷深遂忘喧。\n欲将身世遗，况託玄虚门。\n境空乘化往，理妙触目存。\n珍重忘言子，高唱绝尘纷。",
        "dynasty": "宋",
        "collection_info": null
    },
    {
        "uuid": "0d6cd31dd7ea96c53c3e4b6db316fa47",
        "title": "冬日二首  其一",
        "author": "朱熹",
        "content": "萧索时序晚，已復度高秋。\n回涧白波起，通川绛树稠。\n晨风散清霜，嘉稻卷平畴。\n独怀志士感，岁事幸将休。",
        "dynasty": "宋",
        "collection_info": null
    },
    {
        "uuid": "92846cd0b8e2d15b718ebd1d1567e6b0",
        "title": "冬日二首  其二",
        "author": "朱熹",
        "content": "清霜染涧树，萧索向严冬。\n密雨有时集，寒云无定容。\n波明横濑出，风急远林空。\n一极窗间眺，高旻矗乱峰。",
        "dynasty": "宋",
        "collection_info": null
    },
    {
        "uuid": "e5924a11205291539ca3fcd96af5cb22",
        "title": "春日即事",
        "author": "朱熹",
        "content": "郊园卉木丽，林塘烟水清。\n闲栖众累远，览物共关情。\n憇树鸟啼幽，缘原草舒荣。\n悟悦心自遣，谁云非达生。",
        "dynasty": "宋",
        "collection_info": null
    },
    {
        "uuid": "e7245d2d08cce1d5a9fe4661df81a2fc",
        "title": "诵经",
        "author": "朱熹",
        "content": "坐厌尘累积，脱躧味幽玄。\n静披笈中素，流味东华篇。\n朝昏一俯仰，岁月如奔川。\n世纷未云遣，仗此息诸缘。",
        "dynasty": "宋",
        "collection_info": null
    },
    {
        "uuid": "e109da401835cfc0f00df6b7a29f3be4",
        "title": "春日言怀",
        "author": "朱熹",
        "content": "春至草木变，郊园犹掩扉。\n兹晨与心会，览物徧芳菲。\n桃萼破浅红，时禽悦朝晖。\n泉谷暖方融，原田水初肥。\n东作兴庶甿，岁功始在兹。\n端居适自慰，世事復有期。\n终然心所向，农亩当还归。",
        "dynasty": "宋",
        "collection_info": null
    },
    {
        "uuid": "c18883070bb0c3fe605c36e4f4ef4a9f",
        "title": "晚步",
        "author": "朱熹",
        "content": "东原鬰已秀，嘉树蔼初绿。\n众卉发春阳，前山可遐瞩。\n端居日康倦，涉涧步墟曲。\n景幽恣所寻，悟悦何由足。\n鸟鸣华薄深，泉响乱流续。\n握手一同忻，吾生讵幽独。",
        "dynasty": "宋",
        "collection_info": null
    },
    {
        "uuid": "73b440d37fd89748ee8f2e64d9f27ff2",
        "title": "怀友",
        "author": "朱熹",
        "content": "山夕烟景乱，林空鸟啼幽。\n怀人隔春江，梦想积离忧。\n览物怀悄悄，临觞但悠悠。\n徘徊东西步，悟叹復何求。",
        "dynasty": "宋",
        "collection_info": null
    },
    {
        "uuid": "ef98e2acbb2bf4a4d7d352611b363f94",
        "title": "山馆观海棠作二首  其一",
        "author": "朱熹",
        "content": "景暄林气深，雨罢寒塘渌。\n置酒此佳辰，寻幽慕前躅。\n芳树丽烟华，紫绵散清馥。\n当由怀别恨，寂寞向空谷。",
        "dynasty": "宋",
        "collection_info": null
    },
    {
        "uuid": "63a38a307e9d4973c0f483038405b430",
        "title": "山馆观海棠作二首  其二",
        "author": "朱熹",
        "content": "春草池塘绿，忽惊花屿红。\n乱英深浅色，芳气有无中。\n置酒宾朋集，披襟赏咏同。\n若非摹写得，应逐綵云空。",
        "dynasty": "宋",
        "collection_info": null
    },
    {
        "uuid": "edab35923b61cae1cde911b5fb9c074a",
        "title": "题画",
        "author": "朱熹",
        "content": "青鸾凌风翔，飞仙窈窕姿。\n高挹谢尘境，妙颜粲琼蕤。\n登霞抗玉音，结雾吹参差。\n神钧儛空洞，玄露湛霄晖。\n山中玉斧家，胡不一来嬉。\n真凡路一分，冥运千年期。",
        "dynasty": "宋",
        "collection_info": null
    },
    {
        "uuid": "d102ab01fa0bbaa8eb11ddad1be9f687",
        "title": "过武夷作",
        "author": "朱熹",
        "content": "弄舟缘碧涧，栖集灵峯阿。\n夏木纷已成，流泉注惊波。\n云阙启苍茫，高城鬰嵯峨。\n眷言羽衣子，俛仰日婆娑。\n不学飞仙术，纍纍丘冢多。",
        "dynasty": "宋",
        "collection_info": null
    },
    {
        "uuid": "9ae45c4cc8a0e2c32289dabd0c93bc93",
        "title": "同安官舍夜作二首  其一",
        "author": "朱熹",
        "content": "官署夜方寂，幽林生月初。\n闲居秋意远，花香寒露濡。\n故国异时节，欲归怀简书。\n聊从西轩卧，尘思一萧踈。",
        "dynasty": "宋",
        "collection_info": null
    },
    {
        "uuid": "a7f46851fd0911d4830e3c75bddfd354",
        "title": "同安官舍夜作二首  其二",
        "author": "朱熹",
        "content": "窗户纳凉气，吏休散朱墨。\n无事一翛然，形神罢拘役。\n暂愒岂非闲，无论心与迹。",
        "dynasty": "宋",
        "collection_info": null
    },
    {
        "uuid": "75f05bea4e4166586f9d4f51358bcdc4",
        "title": "寄山中旧知七首  其一",
        "author": "朱熹",
        "content": "结茅云壑外，石涧流清泉。\n涧底采菖蒲，颜色永芳鲜。\n超世慕肥遯，炼形学飞仙。\n未谐物外期，已绝区中缘。",
        "dynasty": "宋",
        "collection_info": null
    },
    {
        "uuid": "95d830ba828d5a6ca545c650cf7ee3b0",
        "title": "寄山中旧知七首  其二",
        "author": "朱熹",
        "content": "客子归来晚，江湖欲授衣。\n路岐终寂寞，老天足伤悲。\n慷慨平生志，冥茫造物机。\n清秋鵰鹗上，万里看横飞。",
        "dynasty": "宋",
        "collection_info": null
    },
    {
        "uuid": "d34521376e9da343083ac1f60906e383",
        "title": "寄山中旧知七首  其三",
        "author": "朱熹",
        "content": "晨兴香火罢，入室披仙经。\n玄默岂非尚，素餐空自惊。\n起与尘事俱，是非忽我营。\n此道难坐进，要须悟无生。",
        "dynasty": "宋",
        "collection_info": null
    },
    {
        "uuid": "e5e99a004a3380e588b1ab7113e456fd",
        "title": "寄山中旧知七首  其四",
        "author": "朱熹",
        "content": "故园今夜半，林影澹逾清。\n曳杖南溪路，君应独自行。\n潺湲流水思，萧索早秋声。\n尽向琴中写，焉知离恨情。",
        "dynasty": "宋",
        "collection_info": null
    },
    {
        "uuid": "b798747e1a563305712d205191cb9822",
        "title": "寄山中旧知七首  其五",
        "author": "朱熹",
        "content": "采药侵晨入乱峯，宿云无处认行踪。\n归来应念尘中客，寄与玄芝手自封。",
        "dynasty": "宋",
        "collection_info": null
    },
    {
        "uuid": "3336dd4c43c394251d84dceefa98ce16",
        "title": "寄山中旧知七首  其六",
        "author": "朱熹",
        "content": "凄凉梧叶变，芬馥桂花秋。\n日夕湖皋胜，哦诗忆旧游。",
        "dynasty": "宋",
        "collection_info": null
    },
    {
        "uuid": "38367cee1d7723e937925de26d559e54",
        "title": "寄山中旧知七首  其七",
        "author": "朱熹",
        "content": "秋至池阁静，天高林薄踈。\n西园有佳处，那得与君俱。",
        "dynasty": "宋",
        "collection_info": null
    },
    {
        "uuid": "71b298f78dde364392d8868a2be72d77",
        "title": "述怀",
        "author": "朱熹",
        "content": "夙尚本林壑，灌园无寸资。\n始怀经济策，復愧轩裳姿。\n效官刀笔间，朱墨手所持。\n谓言殚蹇劣，讵敢论居卑。\n任小才亦短，抱念一无施。\n幸蒙大夫贤，加惠宽棰苔。\n抚己实已优，于道岂所期。\n终当反初服，高揖与世辞。",
        "dynasty": "宋",
        "collection_info": null
    },
    {
        "uuid": "d765ad193c3ce2b0872c1d335e5a2d4f",
        "title": "释奠斋居",
        "author": "朱熹",
        "content": "理事未逾月，簿书终日亲。\n简编不及顾，几阁积埃尘。\n今辰属斋居，烦跼一舒伸。\n瞻眺庭宇肃，仰首但秋旻。\n茂树禽转幽，忽如西涧滨。\n聊参物外趣，岂与俗子羣。",
        "dynasty": "宋",
        "collection_info": null
    },
    {
        "uuid": "23711fb6c59bda0fc12fb441eca36a2b",
        "title": "试院杂诗五首  其一",
        "author": "朱熹",
        "content": "斋宇夜沉寂，凄凉群物秋。\n卧听檐泻尽，心属故园幽。\n了事知何日，分曹喜胜流。\n笑谈真暂尔，不敢恨淹留。",
        "dynasty": "宋",
        "collection_info": null
    },
    {
        "uuid": "87585079d9a3f56868f9356e1be5fafb",
        "title": "试院杂诗五首  其二",
        "author": "朱熹",
        "content": "寒灯耿欲灭，照此一窗幽。\n坐听秋檐响，淋浪殊未休。",
        "dynasty": "宋",
        "collection_info": null
    },
    {
        "uuid": "1735c9070ee31b9c8c727b301b8b6362",
        "title": "试院杂诗五首  其三",
        "author": "朱熹",
        "content": "穷秋一雨至，暂止復萧萧。\n曲沼寒流满，空庭凉叶飘。\n闻钟怀故宇，览物属今朝。\n一咏归来赋，顿将形迹超。",
        "dynasty": "宋",
        "collection_info": null
    },
    {
        "uuid": "f3da87b4416f1dba71d5ad5283823d3b",
        "title": "试院杂诗五首  其四",
        "author": "朱熹",
        "content": "长廊一游步，爱此方塘凈。\n急雨散遥空，圆文满幽镜。\n阶空绿苔长，院僻寒飙劲。\n长啸不逢人，超摇得真性。",
        "dynasty": "宋",
        "collection_info": null
    },
    {
        "uuid": "a0164564bde51121c6f38dffd44a72e6",
        "title": "试院杂诗五首  其五",
        "author": "朱熹",
        "content": "艺苑门禁肃，长廊似僧居。\n偶来一散步，暂与尘网疎。\n文字谢时辈，铨衡頼羣儒。\n伊予独何者，偪仄心烦纡。",
        "dynasty": "宋",
        "collection_info": null
    },
    {
        "uuid": "1c07591cfaeaac41f41981ada9981fad",
        "title": "岩桂",
        "author": "朱熹",
        "content": "山中绿玉树，萧洒向秋深。\n小阁芬微度，书帷气欲侵。\n披怀清露晓，遇赏夕岚阴。\n珍重王孙意，天涯泪满襟。",
        "dynasty": "宋",
        "collection_info": null
    },
    {
        "uuid": "84dcc91e74b3d1fe1e382f721b885f6a",
        "title": "秋怀",
        "author": "朱熹",
        "content": "井梧已飘黄，涧树犹含碧。\n烟水但逶迤，空斋坐萧瑟。\n端居生远兴，散漫委书帙。\n爱此北窗闲，时来岸轻帻。\n微钟忽迢递，禽语破幽寂。\n赏罢一悁然，淡泊忘所适。",
        "dynasty": "宋",
        "collection_info": null
    },
    {
        "uuid": "a9188842a97b48fa1bdbd3676c01521a",
        "title": "喜晴",
        "author": "朱熹",
        "content": "衝飙动高柳，渌水澹微波。\n日照秋空凈，雨余寒草多。\n放怀遗簿领，发兴託烟萝。\n忽念故园日，东阡时一过。",
        "dynasty": "宋",
        "collection_info": null
    },
    {
        "uuid": "9cbb6fa6281d4a05560b2fe3168b205b",
        "title": "夜赋",
        "author": "朱熹",
        "content": "暗窗萤影乱，秋帏露气深。\n羣籁喧已寂，青天但沈沈。\n恻怆怀高侣，幽默抱冲襟。\n遥忆忘言子，一写山水音。",
        "dynasty": "宋",
        "collection_info": null
    },
    {
        "uuid": "cda13806d879bd25ed52f20f232bcd74",
        "title": "晓步",
        "author": "朱熹",
        "content": "初日丽高阁，广步爱修廊。\n重门掩秋气，高柳荫方塘。\n闽海冬尚温，晏阴天未霜。\n坐悲景物殊，亦念岁时荒。\n故园属佳辰，登览遍陵冈。\n宾游尽才彦，萧散屏壶觞。\n别来时已失，怀思宁暂忘。\n宦游何所娱，要使心怀伤。",
        "dynasty": "宋",
        "collection_info": null
    },
    {
        "uuid": "24c84d903f295875d8c4d984320a8ba1",
        "title": "书事",
        "author": "朱熹",
        "content": "重门掩昼静，寂无人境喧。\n严程事云已，端居秋向残。\n超摇捐外虑，幽默与谁言。\n即此自为乐，何用脱笼樊。",
        "dynasty": "宋",
        "collection_info": null
    },
    {
        "uuid": "f7cb23cad7bb36967113a97843950b09",
        "title": "八月十七夜月",
        "author": "朱熹",
        "content": "忽忽秋逾半，清辉万里同。\n遥知竹林夜，共赏碧云空。\n寂寞盈尊酒，凄凉满院风。\n寒塘空自绿，不似小园东。",
        "dynasty": "宋",
        "collection_info": null
    },
    {
        "uuid": "1cd6b318b9074aaa6ae1a82968d3d2f5",
        "title": "忆斋中二首  其一",
        "author": "朱熹",
        "content": "高斋一远眺，西南见秋山。\n景翳夕阴起，竹密幽禽还。\n赏惬虑方融，理会心自闲。\n谁料今为客，寥落一窗间。",
        "dynasty": "宋",
        "collection_info": null
    },
    {
        "uuid": "ed768056a57b881987d567c864034f4c",
        "title": "忆斋中二首  其二",
        "author": "朱熹",
        "content": "蟋蟀乱秋草，故园风露深。\n何因不归去，坐使百忧侵。",
        "dynasty": "宋",
        "collection_info": null
    },
    {
        "uuid": "f2fd5dafd2e10b72463a5d741c8453a1",
        "title": "秋夕",
        "author": "朱熹",
        "content": "秋风桂花发，夕露寒螀吟。\n岁月坐悠远，江湖亦阻深。\n纷思宁復整，离忧信难任。\n终遣谁为侣，独此澹冲襟。",
        "dynasty": "宋",
        "collection_info": null
    },
    {
        "uuid": "abdea5c5e65efe67fa4ff09b242d6358",
        "title": "梦山中故人",
        "author": "朱熹",
        "content": "风雨萧萧已送愁，不堪怀抱更离忧。\n故人只在千岩裏，桂树无端一夜秋。\n把袖追欢劳梦寐，举杯相属暂绸缪。\n觉来却是天涯客，檐响潺潺泻未休。",
        "dynasty": "宋",
        "collection_info": null
    },
    {
        "uuid": "610b1d930973e6b684f06e677ff73877",
        "title": "怀子厚",
        "author": "朱熹",
        "content": "中夏辞故里，涉秋未停车。\n宾友坐离阔，田园想榛芜。\n感兹风露朝，起望一烦纡。\n眷彼忘言子，鬰鬰西斋居。\n俯饮苍涧流，仰咏古人书。\n名应里闾荐，心岂荣利俱。\n琅然抚枯桐，幽韵泉谷虚。\n褰裳欲往听，乖隔靡所如。",
        "dynasty": "宋",
        "collection_info": null
    },
    {
        "uuid": "69e5b4e930a70fb70f28173dbe53e451",
        "title": "南安道中",
        "author": "朱熹",
        "content": "晓涧淙流急，秋山寒气深。\n高蝉多远韵，茂树有余阴。\n烟火居民少，荒蹊草露侵。\n悠悠秋稼晚，寥落岁寒心。",
        "dynasty": "宋",
        "collection_info": null
    },
    {
        "uuid": "bf8097bd0e33a3d2a1d4cb0f695eebea",
        "title": "垂涧藤",
        "author": "朱熹",
        "content": "寒泉下碧涧，古木垂苍藤。\n荫此万里流，闲花自层层。\n何人赏幽致，白髮岩中僧。",
        "dynasty": "宋",
        "collection_info": null
    },
    {
        "uuid": "f4faf959563ff06d4ceaac50e6584719",
        "title": "临流石",
        "author": "朱熹",
        "content": "偃蹇西涧滨，枵然似枯木。\n下有幽泉鸣，上有苍苔绿。\n来往定何人，山空此遗躅。",
        "dynasty": "宋",
        "collection_info": null
    },
    {
        "uuid": "a3d35581c0ccd2f2a6748ed42a8092d4",
        "title": "悬崖水",
        "author": "朱熹",
        "content": "秋天林薄踈，翠壁呈清晓。\n迢递泻寒泉，下有深潭悄。\n时飘桂叶来，寻源路殊杳。",
        "dynasty": "宋",
        "collection_info": null
    },
    {
        "uuid": "4ec5ae835492bc4858bcf4b40becbaee",
        "title": "穿林径",
        "author": "朱熹",
        "content": "屈曲上云端，似向崖阴断。\n行闻山鸟鸣，下与泉声乱。\n去去不知疲，幽林自成玩。",
        "dynasty": "宋",
        "collection_info": null
    },
    {
        "uuid": "954da23da7843227e1d6f9191a018212",
        "title": "九日",
        "author": "朱熹",
        "content": "故国音书阻一方，天涯此日思茫茫。\n风烟岁晚添离恨，湖海尊前即大荒。\n薄宦驱人向愁悴，旧游惟我最颠狂。\n细思万石亭前事，辜负黄花满帽香。",
        "dynasty": "宋",
        "collection_info": null
    },
    {
        "uuid": "8dfea42c23075ba6fc07df40f7d144d8",
        "title": "督役城楼",
        "author": "朱熹",
        "content": "天高无游气，林景澹余晖。\n感此霜露节，但伤风土非。\n季秋时序温，百卉不復腓。\n祗役郊原上，暄风一吹衣。\n仕身谅无补，课督渐饥羸。\n还忆故园日，策杖田中归。",
        "dynasty": "宋",
        "collection_info": null
    },
    {
        "uuid": "aebe63d5949bf140301165a4476e1e0d",
        "title": "再至作",
        "author": "朱熹",
        "content": "荒城一骋望，落景丽谯门。\n隠隠钟犹度，依依岚欲昏。\n风霜非故里，禾黍但秋原。\n极目归来晚，兹怀谁与论。",
        "dynasty": "宋",
        "collection_info": null
    },
    {
        "uuid": "eaefd91b374f3748f87ed5f33afa57fc",
        "title": "晚望",
        "author": "朱熹",
        "content": "禾黍弥平野，凄凉故国秋。\n清霜凝碧树，落日翳层丘。\n览物知时变，为农觉岁遒。\n不堪从吏役，憔悴欲归休。",
        "dynasty": "宋",
        "collection_info": null
    },
    {
        "uuid": "20f85afd3336490afcaf21829bb5a72b",
        "title": "苎溪道中",
        "author": "朱熹",
        "content": "秋山有红树，忽忆野田中。\n禾黍收将尽，氛埃晚欲空。\n登原悲落景，倚杖怯高风。\n更有寒塘水，应将此处同。",
        "dynasty": "宋",
        "collection_info": null
    },
    {
        "uuid": "a591f55e21c31c4fdf8aa0f1d67930b5",
        "title": "十月朔旦怀先陇作",
        "author": "朱熹",
        "content": "十月气候变，独怀霜露悽。\n僧庐寄楸槚，馈奠失兹时。\n竹柏翳阴冈，华林敞神扉。\n汛扫託群隶，瞻护烦名缁。\n封茔谅久安，千里一歔欷。\n持身慕前烈，衔训倘在斯。",
        "dynasty": "宋",
        "collection_info": null
    },
    {
        "uuid": "75bf8653cb64cd8d57fa35c12dd36790",
        "title": "步虚词二首  其一",
        "author": "朱熹",
        "content": "扉景廓天津，空同无员方。\n丹晨儛七气，朵秀东渟房。\n餐吐碧琳华，仰噏飞霞浆。\n竦辔绝冥外，眄目抚大荒。\n策我绿轩軿，上际于浪沧。\n神钧亦寥朗，晻霭晨风翔。\n养翮尘波裏，纵神非有亡。\n一乐无终永，千春讵能当。",
        "dynasty": "宋",
        "collection_info": null
    },
    {
        "uuid": "f00e811200cb20d2d77953df936f8cd9",
        "title": "步虚词二首  其二",
        "author": "朱熹",
        "content": "褰裳八度外，竦辔霄上游。\n轩观随云起，偃驾东渟丘。\n丹荑耀琼冈，三素粲曾幽。\n蹑景遗尘波，偶想即虚柔。\n盼目娱真际，不喜亦不忧。\n宴罢三椿期，颠徊翳沧流。\n千载何足道，太空自然畴。",
        "dynasty": "宋",
        "collection_info": null
    },
    {
        "uuid": "efc29b9e4e2d234331ea230f20ea2b43",
        "title": "民安道中",
        "author": "朱熹",
        "content": "祗役东原路，长风海气阴。\n苍茫生远思，憭栗起寒襟。\n午泊僧寮静，昏投县郭深。\n拙勤终不补，谁使漫劳心。",
        "dynasty": "宋",
        "collection_info": null
    },
    {
        "uuid": "099f707fe770796189e47b9b20699019",
        "title": "西郊纵步",
        "author": "朱熹",
        "content": "西郊一游步，极目是秋山。\n积水羣峰碧，清霜枫树丹。\n故园心不展，投策讵能闲。\n且适平生意，无令双鬓斑。",
        "dynasty": "宋",
        "collection_info": null
    },
    {
        "uuid": "66ec89ff15efaa9e1ad0358ca9c58eb5",
        "title": "寄黄子衡",
        "author": "朱熹",
        "content": "远宦去乡井，终日无一欢。\n援琴不能操，临觞起长叹。\n我友客京都，肃肃云天翰。\n别去今几时，各在天一端。\n有酒不同斟，中情谁与宣。\n裁诗一问讯，重使心思传。",
        "dynasty": "宋",
        "collection_info": null
    },
    {
        "uuid": "3dac34b248aff855e6f33d2796efd8e7",
        "title": "濯足万里流",
        "author": "朱熹",
        "content": "褰裳缘碧涧，濯足憇清幽。\n却拂千岩石，聊乘万里流。\n氛埃随脱屣，步武欲横秋。\n极目沧江晚，烟波殊未休。",
        "dynasty": "宋",
        "collection_info": null
    },
    {
        "uuid": "08257ec965a173400d38f46d963959ed",
        "title": "孤鹤思太清",
        "author": "朱熹",
        "content": "孤鹤悲秋晚，凌风绝太清。\n一为栖苑客，空有叫群声。\n夭矫千年质，飘飖万里情。\n九皋无枉路，从遣碧云生。",
        "dynasty": "宋",
        "collection_info": null
    },
    {
        "uuid": "8d681b60924adb59f632e283dcca63e3",
        "title": "与诸同寮谒奠北山过白岩小憩",
        "author": "朱熹",
        "content": "联车涉修坂，览物穷山川。\n踈林泛朝景，翠岭含云烟。\n祠殿何沈邃，古木鬰苍然。\n明灵自安宅，牲酒告恭虔。\n肸蠁理潜通，神虬亦蜿蜒。\n既欣岁事举，重喜景物妍。\n解带憩精庐，尊酌且留连。\n纵谈遗名迹，烦虑绝拘牵。\n迅晷谅难留，归轸忽已骞。\n苍苍暮色起，反旆东城阡。",
        "dynasty": "宋",
        "collection_info": null
    },
    {
        "uuid": "d52dc2c19e0e558c2f87a03fa09904f6",
        "title": "怀山田作二首  其一",
        "author": "朱熹",
        "content": "郊园多所乐，况此岁云暮。\n寒色澹遥空，清霜变红树。\n欲舒林表望，讵识尘中趣。\n向晚寂无人，氤氲欲成雾。",
        "dynasty": "宋",
        "collection_info": null
    },
    {
        "uuid": "d57e5e3402c65c2031791cd61aeeb127",
        "title": "怀山田作二首  其二",
        "author": "朱熹",
        "content": "冰溪流已咽，阴岭寒方结。\n忽值早梅春，未恐芳心歇。\n的皪终自妍，殷勤为谁折。\n千里寄相思，相思政愁绝。",
        "dynasty": "宋",
        "collection_info": null
    },
    {
        "uuid": "3186d8a1268d41bdb96a6d4d5f8d65b7",
        "title": "夜雨二首  其一",
        "author": "朱熹",
        "content": "拥衾独宿听寒雨，声在荒庭竹树间。\n万里故园今夜永，遥知风雪满前山。",
        "dynasty": "宋",
        "collection_info": null
    },
    {
        "uuid": "b3de9b705054082740154d3e7d599ab2",
        "title": "夜雨二首  其二",
        "author": "朱熹",
        "content": "故山风雪深寒夜，只有梅花独自香。\n此日无人问消息，不应憔悴损年芳。",
        "dynasty": "宋",
        "collection_info": null
    },
    {
        "uuid": "6968505f428ce83a6a956af177c686fb",
        "title": "将理西斋",
        "author": "朱熹",
        "content": "欲理西斋居，厌兹尘境扰。\n发地得幽芳，斸石依寒篠。\n闲暇一题诗，怀冲独观眇。\n偶此惬高情，公门何日了。",
        "dynasty": "宋",
        "collection_info": null
    },
    {
        "uuid": "89bc9875f63dbdace0beb5a9e9f5a74d",
        "title": "寄题金元鼎同年长泰面山亭",
        "author": "朱熹",
        "content": "抗心尘境外，结宇临秋山。\n乘高一骋望，表裏穷遐观。\n众崿互攒列，连冈莽萦环。\n阳崖烟景舒，阴壑悲风寒。\n碧草晚未凋，林薄已復丹。\n仙人吴门子，岁晚当来还。",
        "dynasty": "宋",
        "collection_info": null
    },
    {
        "uuid": "2ce7f85b4d1c32537fa6c01579a23d5b",
        "title": "冬至阴雨",
        "author": "朱熹",
        "content": "愆阳值岁晏，忽復层阴结。\n一雨散霏微，千林共骚屑。\n端居遗簿领，远意怀幽洁。\n旷虑守微痾，殊方感新节。\n岂伊田庐念，丘壠心摧折。\n还登东领冈，瞻竚何由歇。",
        "dynasty": "宋",
        "collection_info": null
    },
    {
        "uuid": "581b14b5616e76d8481e012d266c7710",
        "title": "安溪道中泉石奇甚绝类建剑间山水佳处也",
        "author": "朱熹",
        "content": "驱车陟连冈，振辔出林莽。\n雾露晓方除，日照川如掌。\n行行遵曲岸，水石穷幽赏。\n地偏寒篠多，涧激淙流响。\n祗役未忘倦，心神暂萧爽。\n感兹怀故山，何日税征鞅。",
        "dynasty": "宋",
        "collection_info": null
    },
    {
        "uuid": "5fa2dba7e59c7c933d59f85bf46c65ab",
        "title": "留安溪三日按事未竟",
        "author": "朱熹",
        "content": "县郭四依山，清流下如驶。\n居民烟火少，市列无行次。\n岚阴常至午，阳景犹氛翳。\n向夕悲风多，游子不遑寐。\n我来亦何事，吏乘古所记。\n奉檄正淹留，何当语归计。",
        "dynasty": "宋",
        "collection_info": null
    },
    {
        "uuid": "d5af6ab38fd8a77a94df8a7b86b37598",
        "title": "安溪书事",
        "author": "朱熹",
        "content": "清溪流不极，夕雾起岚阴。\n虚邑带寒水，悲风号远林。\n涵山日欲晦，窥阁景方沉。\n极目无遗眺，空令愁寸心。",
        "dynasty": "宋",
        "collection_info": null
    },
    {
        "uuid": "beeae0c7395dfb7143bff201afa04dce",
        "title": "梅花两绝句  其一",
        "author": "朱熹",
        "content": "溪上寒梅应已开，故人不寄一枝来。\n天涯岂是无芳物，为尔无心向酒杯。",
        "dynasty": "宋",
        "collection_info": null
    },
    {
        "uuid": "dbd3b8583ec13d9f54e17bd320067664",
        "title": "梅花两绝句  其二",
        "author": "朱熹",
        "content": "幽壑潺湲小水通，茅茨烟雨竹篱空。\n梅花乱发篱边树，似倚寒枝恨朔风。",
        "dynasty": "宋",
        "collection_info": null
    },
    {
        "uuid": "f26ffc67ffe7fb86774ed4394dd6d0a8",
        "title": "柚花",
        "author": "朱熹",
        "content": "春融百卉茂，素荣敷绿枝。\n淑郁丽芳远，悠扬风日迟。\n南国富嘉树，骚人留恨词。\n空斋对日夕，愁绝鬓成丝。",
        "dynasty": "宋",
        "collection_info": null
    },
    {
        "uuid": "17a096a88d402ae047cd14a7f7c07b82",
        "title": "病告斋居作",
        "author": "朱熹",
        "content": "层阴霭已布，小雨时漂洒。\n独卧一窗间，有怀无与写。\n高居生远兴，春物弥平野。\n虑旷景方融，事远情无舍。\n聊寄兹日闲，尘劳等虚假。",
        "dynasty": "宋",
        "collection_info": null
    },
    {
        "uuid": "136e2bad855ce971fde56d8b4dc53915",
        "title": "感事有嘆",
        "author": "朱熹",
        "content": "荣华难久恃，代谢安可量。\n宿昔堂上饮，今归荒草乡。\n高台一以倾，繐帐施空房。\n繁絃既阙奏，缓舞亦辍行。\n桃李自妍华，春风自飘扬。\n恋幄靡遗思，更衣有余芳。\n身徂名亦灭，事往恨空长。\n寄语繁华子，古今同一伤。",
        "dynasty": "宋",
        "collection_info": null
    },
    {
        "uuid": "95103dddbb67cafe62b966a89e237548",
        "title": "夏日",
        "author": "朱熹",
        "content": "凉气集幽树，清阴生广庭。\n偶兹憩烦燠，忽忆郊园行。\n婉娩碧草滋，迢递玄蝉鸣。\n官曹且休暇，自适幽居情。",
        "dynasty": "宋",
        "collection_info": null
    },
    {
        "uuid": "b19ea37f03de230cf2f69df4b357a8fb",
        "title": "闻蝉",
        "author": "朱熹",
        "content": "悄悄山郭暗，故园应掩扉。\n蝉声深树起，林外夕阳稀。",
        "dynasty": "宋",
        "collection_info": null
    },
    {
        "uuid": "dc7f55bab8104e5b388c2035faad0496",
        "title": "秋夜叹",
        "author": "朱熹",
        "content": "秋风淅沥鸣清商，秋草未死啼寒螀。\n幽人幽人起晤叹，仰视河汉天中央。\n河汉西流去不息，人生辛苦何终极。\n苍山万迭云气深，去炼形魂生羽翼。",
        "dynasty": "宋",
        "collection_info": null
    },
    {
        "uuid": "06523b7b6fc7b9b0f492d5e0029d610b",
        "title": "茅舍独饮",
        "author": "朱熹",
        "content": "出身从吏役，驱车涉穷山。\n日落阴景晦，天高风气寒。\n岂无斗酒资，独酌谁为欢。\n一杯且復醉，百念中阑干。",
        "dynasty": "宋",
        "collection_info": null
    },
    {
        "uuid": "58fa0bd1cbb2c93e3be1d6d1788a0d46",
        "title": "宿传舍见月",
        "author": "朱熹",
        "content": "空堂寒夜月华清，独宿凄凉梦不成。\n欲向阶前舞凌乱，手持杯酒为谁倾。",
        "dynasty": "宋",
        "collection_info": null
    },
    {
        "uuid": "68a593c7636f57938e788e40d7093888",
        "title": "寄诸同寮",
        "author": "朱熹",
        "content": "把酒江头烟雨时，遥知江树已芳菲。\n应怜倦客荒茅裏，落尽梅花未得归。",
        "dynasty": "宋",
        "collection_info": null
    },
    {
        "uuid": "93401256a751015d84a882a053063855",
        "title": "登罗汉峰",
        "author": "朱熹",
        "content": "休暇曹事简，登高恣窥临。\n徜徉偶此地，旷望披尘襟。\n落日瞰远郊，暮色生寒阴。\n欢娱未云已，更欲穷幽寻。\n行披茂树尽，豁见沧溟深。\n恨无双飞翼，往诣蓬山岑。",
        "dynasty": "宋",
        "collection_info": null
    },
    {
        "uuid": "8b8dbd2be229efd2bfab76c19759e80a",
        "title": "登面山亭",
        "author": "朱熹",
        "content": "新亭夙所闻，登眺遂兹日。\n极目但苍茫，前瞻如有失。\n烟鬟稍呈露，众岭方含鬰。\n长啸天风来，云散空宇碧。",
        "dynasty": "宋",
        "collection_info": null
    },
    {
        "uuid": "ffdb206fd4d529d24a37cc72f70527fc",
        "title": "双髻峰",
        "author": "朱熹",
        "content": "绝壑藤萝贮翠烟，水声幽咽乱峯前。\n行人但说青山好，肠断云间双髻仙。",
        "dynasty": "宋",
        "collection_info": null
    },
    {
        "uuid": "c47a00213219a3b8867f2d62da75bf85",
        "title": "涉涧水作",
        "author": "朱熹",
        "content": "幽谷溅溅小水通，细穿危石认行踪。\n回头自爱情岚好，却立滩头数乱峰。",
        "dynasty": "宋",
        "collection_info": null
    },
    {
        "uuid": "468c0b8103ce32686d399c4d185118d2",
        "title": "试院即事",
        "author": "朱熹",
        "content": "端居惜春晚，庭树绿已深。\n重门掩昼静，高馆正阴沈。\n披衣步前除，悟物怀贞心。\n澹泊方自适，好鸟鸣高林。",
        "dynasty": "宋",
        "collection_info": null
    },
    {
        "uuid": "8c998851a08a4ebefeda44be0c73db47",
        "title": "借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首  其一",
        "author": "朱熹",
        "content": "翩然乘孤鹤，往至苍崖巅。\n上有桂树林，下有清泠渊。\n洗心咏太素，泛景窥灵诠。\n栖身託岁暮，毕此岩中缘。",
        "dynasty": "宋",
        "collection_info": null
    },
    {
        "uuid": "512bd8b6c90034035e71afc07a53ede7",
        "title": "借王嘉叟所藏赵祖文画孙兴公天台赋凝思幽岩朗咏长川一幅有契于心因作此诗二首  其二",
        "author": "朱熹",
        "content": "山空四无人，涧树生凉秋。\n杖策忘所适，水木娱清幽。\n散髮尘外飙，濯足清瑶流。\n静啸长林内，举翮仍丹丘。",
        "dynasty": "宋",
        "collection_info": null
    },
    {
        "uuid": "7d121378be90129d1c89ddad0baf4d8d",
        "title": "杂记草木九首  其一",
        "author": "朱熹",
        "content": "高萝引蔓长，插楥垂碧丝。\n西窗夜来雨，无人领幽姿。",
        "dynasty": "宋",
        "collection_info": null
    },
    {
        "uuid": "08e9c89da6e7770248c5749b8fe2cb5f",
        "title": "杂记草木九首  其二",
        "author": "朱熹",
        "content": "弱植不自持，芳根为谁好。\n虽微九秋干，丹心中自保。",
        "dynasty": "宋",
        "collection_info": null
    },
    {
        "uuid": "2b8070df995f5b23d7f0134adef098e4",
        "title": "杂记草木九首  其三",
        "author": "朱熹",
        "content": "根节含露辛，苕颖扶楥绿。\n蛮中灵草多，夏永清阴足。",
        "dynasty": "宋",
        "collection_info": null
    },
    {
        "uuid": "0ec6091d901e4340a2b7a29df6a4f8bd",
        "title": "杂记草木九首  其四",
        "author": "朱熹",
        "content": "种竹官墙阴，经年但憔悴。\n故园新绿多，宿干转苍翠。",
        "dynasty": "宋",
        "collection_info": null
    },
    {
        "uuid": "1bc9889bea8e7243878846a67e52fa62",
        "title": "杂记草木九首  其五",
        "author": "朱熹",
        "content": "窈窕安榴花，乃是西邻树。\n坠萼可怜人，风吹落幽户。",
        "dynasty": "宋",
        "collection_info": null
    },
    {
        "uuid": "dff8d65dccd110288a0c4191c8e79c5c",
        "title": "杂记草木九首  其六",
        "author": "朱熹",
        "content": "春条拥深翠，夏花明夕阴。\n北堂罕悴物，独尔澹冲襟。",
        "dynasty": "宋",
        "collection_info": null
    },
    {
        "uuid": "27f08303d8dd49472dd4c15a06d9b474",
        "title": "杂记草木九首  其七",
        "author": "朱熹",
        "content": "西窗萱草藂，昔是何人种。\n移向北堂前，诸孙时遶弄。",
        "dynasty": "宋",
        "collection_info": null
    },
    {
        "uuid": "df4d9fbfaec23da890fcf46244fa9590",
        "title": "杂记草木九首  其八",
        "author": "朱熹",
        "content": "端居春向残，夏气已清穆。\n睡起悄无人，风惊满窗绿。",
        "dynasty": "宋",
        "collection_info": null
    },
    {
        "uuid": "db2ff8af3b055d60444227d317abfb1f",
        "title": "杂记草木九首  其九",
        "author": "朱熹",
        "content": "晨起独行园，花药发奇颖。\n犹嫌坠露稀，更汲寒泉井。",
        "dynasty": "宋",
        "collection_info": null
    },
    {
        "uuid": "57200770da7acedd9fd01f241c3011b1",
        "title": "观黄德美延平春望两图为赋二首  其一",
        "author": "朱熹",
        "content": "川流汇南奔，山豁类天闢。\n层甍丽西崖，朝旦群峯碧。",
        "dynasty": "宋",
        "collection_info": null
    },
    {
        "uuid": "562e9fdf25b489a3f5e42802bd48de2e",
        "title": "观黄德美延平春望两图为赋二首  其二",
        "author": "朱熹",
        "content": "方舟越大江，凌风下飞阁。\n仙子去不还，苍屏倚寥廓。",
        "dynasty": "宋",
        "collection_info": null
    },
    {
        "uuid": "fef0a584179019dc602cae6ef453015e",
        "title": "祠事斋居听雨呈刘子晋",
        "author": "朱熹",
        "content": "刀笔常时箧笥盈，斋祠今喜骨毛清。\n与君此日俱无事，共爱寒阶滴雨声。",
        "dynasty": "宋",
        "collection_info": null
    },
    {
        "uuid": "9ba78960d821aaf8662e07c135301065",
        "title": "送王季山赴龙溪",
        "author": "朱熹",
        "content": "故人千石令，便道此之官。\n契阔三秋永，逢迎一笑懽。\n田园知不远，谣俗问非难。\n已想躬玄默，鸣絃亦罢弹。",
        "dynasty": "宋",
        "collection_info": null
    },
    {
        "uuid": "13baa31284baf71370c8c249b0a7b098",
        "title": "之德化宿剧头铺夜闻杜宇",
        "author": "朱熹",
        "content": "王事贤劳只自嗤，一官今是五年期。\n如何独宿荒山夜，更拥寒衾听子规。",
        "dynasty": "宋",
        "collection_info": null
    },
    {
        "uuid": "4662bebf63987834fb54d2421243abd8",
        "title": "次韵傅丈题吕少卫教授藏书阁",
        "author": "朱熹",
        "content": "西楼谁与共闲居，茂树婆娑清昼余。\n大隠祇今同一壑，行吟非昔似三闾。\n揣摩心事惟黄卷，料理家传亦素书。\n更凿寒泉供漱石，世纷不拟问焉如。",
        "dynasty": "宋",
        "collection_info": null
    },
    {
        "uuid": "2bcaebefe257fda50625394a2c669df3",
        "title": "次旬父韵",
        "author": "朱熹",
        "content": "五字何人寄，锵鸣满袖金。\n剧知多暇日，谁与共幽寻。\n簿领淹穷海，鶑花遶故林。\n功名终好在，且莫负初心。",
        "dynasty": "宋",
        "collection_info": null
    },
    {
        "uuid": "37389768107aaa974e4b8bf811b23598",
        "title": "次祝泽之表兄韵",
        "author": "朱熹",
        "content": "裸裎相向但悠悠，信道干坤日夜浮。\n此去安心知有法，向来示病不难瘳。\n优游静室闲窗底，放浪东阡南陌头。\n万事何由到怀抱，夕阳芳草自春秋。",
        "dynasty": "宋",
        "collection_info": null
    },
    {
        "uuid": "bd020a921f4beb3990b746547c8aa9c0",
        "title": "次祝泽之表兄韵送刘子晋归省",
        "author": "朱熹",
        "content": "之子真吾友，心期到古人。\n慇懃来讲学，迢递远辞亲。\n黄卷工夫妙，斑衣梦想频。\n今朝首归路，何处问知津。",
        "dynasty": "宋",
        "collection_info": null
    },
    {
        "uuid": "8cb3a772b1b1b4662870673b765c1197",
        "title": "送祝泽之表兄还乡",
        "author": "朱熹",
        "content": "首夏何来此，清秋却復归。\n应缘心未快，岂是世相违。\n落日空书馆，凉风凈客衣。\n功名须努力，别泪莫频挥。",
        "dynasty": "宋",
        "collection_info": null
    },
    {
        "uuid": "83ced540a5226749ed6d9c899a90454d",
        "title": "知郡傅丈载酒幞被过熹于九日山夜泛小舟弄月剧饮二首  其一",
        "author": "朱熹",
        "content": "扁舟转空阔，烟水浩将平。\n月色中流满，秋声两岸生。\n杯深同醉极，啸罢独魂惊。\n归去空山黑，西南河汉倾。",
        "dynasty": "宋",
        "collection_info": null
    },
    {
        "uuid": "8fb4a35bed924100925b3ebb3690ce39",
        "title": "知郡傅丈载酒幞被过熹于九日山夜泛小舟弄月剧饮二首  其二",
        "author": "朱熹",
        "content": "谁知方外客，亦爱酒中仙。\n共踏空林月，来寻野渡船。\n醉醒非各趣，心迹两忘缘。\n江海情何限，秋生蓬鬓边。",
        "dynasty": "宋",
        "collection_info": null
    },
    {
        "uuid": "589e85638917a3f6f38cd84c58cf3078",
        "title": "教思堂作示诸同志",
        "author": "朱熹",
        "content": "吏局了无事，横舍终日闲。\n庭树秋风至，凉气满窗间。\n高阁富文史，诸生时往还。\n纵谈忽忘倦，时观非云悭。\n咏归同与点，坐忘庶希颜。\n尘累日以销，何必栖空山。",
        "dynasty": "宋",
        "collection_info": null
    },
    {
        "uuid": "ad49c5bad75b2c3d123be98f2b619995",
        "title": "再得古木",
        "author": "朱熹",
        "content": "青山一何深，上下尽云木。\n中有千岁姿，偃蹇卧寒谷。\n明堂不征材，大匠肯回目。\n樵斧莫谩寻，从渠媚幽独。",
        "dynasty": "宋",
        "collection_info": null
    },
    {
        "uuid": "c796b3c5b5b993771d564ba05314ad58",
        "title": "示诸同志",
        "author": "朱熹",
        "content": "夏木已云暗，时禽变新声。\n林园草被径，端居有余清。\n端居亦何为，日夕掩柴荆。\n静有絃诵乐，而无尘虑并。\n良朋肯顾予，尚有夙心倾。\n深惭未闻道，折衷非所宁。\n眷焉抚流光，中夜叹以惊。\n高山徒仰止，远道何由征。",
        "dynasty": "宋",
        "collection_info": null
    },
    {
        "uuid": "c6632eecc2ac3c169c6700aef7a88652",
        "title": "示四弟",
        "author": "朱熹",
        "content": "十日一洗沐，诸生各归休。\n虚斋息羣响，兀坐心悠悠。\n雨久苔径荒，林深鸟啼幽。\n阶前树萱草，与子俱忘忧。",
        "dynasty": "宋",
        "collection_info": null
    },
    {
        "uuid": "8e15cbf6ef63cf9849b2393d8c610844",
        "title": "还家即事",
        "author": "朱熹",
        "content": "献岁事行役，徂春始还归。\n昔往草未芳，今来翠成帏。\n扶踈满园阴，时禽互翻飞。\n丛萱亦已秀，丹葩耀晨辉。\n即事谁与娱，淹留自忘机。\n日暮復出门，怅然心事违。\n古人不可见，独掩荒园扉。",
        "dynasty": "宋",
        "collection_info": null
    },
    {
        "uuid": "15ee0694e32bd8e50e1265db08503e09",
        "title": "小盈道中",
        "author": "朱熹",
        "content": "今朝行役是登临，极目郊原快赏心。\n却笑从前嫌俗事，一春牢落闭门深。",
        "dynasty": "宋",
        "collection_info": null
    },
    {
        "uuid": "89ab118b6932ed6030b632bbcb4d6580",
        "title": "题囊山寺",
        "author": "朱熹",
        "content": "晓发渔溪驿，夜宿囊山寺。\n云海近苍茫，层岚拥深翠。\n行役倦修途，投归聊一憩。\n不学塔中仙，名涂定何事。",
        "dynasty": "宋",
        "collection_info": null
    },
    {
        "uuid": "07e553e9987aab1196efd91ae2d6f5ff",
        "title": "题九日山石佛院乱峰轩二首  其一",
        "author": "朱熹",
        "content": "因依古佛居，结屋寒林杪。\n当户碧峯稠，云烟自昏晓。",
        "dynasty": "宋",
        "collection_info": null
    },
    {
        "uuid": "330821608d45b5b899390454fc0e57af",
        "title": "题九日山石佛院乱峰轩二首  其二",
        "author": "朱熹",
        "content": "岩中老释子，白髮对青山。\n不作看山想，秋云时往还。",
        "dynasty": "宋",
        "collection_info": null
    },
    {
        "uuid": "a1c88c1c884c76c971369e9935340013",
        "title": "题可老所藏徐明叔画卷二首  其一",
        "author": "朱熹",
        "content": "羣峯相接连，断处秋云起。\n云起山更深，咫尺愁千里。",
        "dynasty": "宋",
        "collection_info": null
    },
    {
        "uuid": "e01ac11e164ad9f5c35c81a1761b0714",
        "title": "题可老所藏徐明叔画卷二首  其二",
        "author": "朱熹",
        "content": "流云绕空山，绝壁上苍翠。\n应有采芝人，相期烟雨外。",
        "dynasty": "宋",
        "collection_info": null
    },
    {
        "uuid": "e40ba67c89446e5e53b537bdfe2ae04c",
        "title": "再至同安假民舍以居示诸生",
        "author": "朱熹",
        "content": "端居託穷巷，廪食守微官。\n事少心虑怡，吏休庭宇宽。\n晨兴吟诵余，体物随所安。\n杜门不復出，悠然得真欢。\n良朋夙所敦，精义时一殚。\n壶餐虽牢落，此亦非所难。",
        "dynasty": "宋",
        "collection_info": null
    },
    {
        "uuid": "4cf581df955dc8587f4bd474ba952d19",
        "title": "六月十五日诣水公庵雨作",
        "author": "朱熹",
        "content": "云起欲为雨，中川分晦明。\n纔惊横岭断，已觉踈林鸣。\n空际旱尘灭，虚堂凉思生。\n颓檐滴沥余，忽作流泉倾。\n况此高人居，地偏园景清。\n芳馨杂悄蒨，俯仰同鲜荣。\n我来偶兹适，中怀澹无营。\n归路绿泱漭，因之想岩耕。",
        "dynasty": "宋",
        "collection_info": null
    },
    {
        "uuid": "c7256588e34e16f12760320df7f7b7e0",
        "title": "末利",
        "author": "朱熹",
        "content": "旷然尘虑尽，为对夕花明。\n密叶低层幄，冰蕤乱玉英。\n不因秋露湿，讵识此香清。\n预恐芳菲尽，微吟遶砌行。",
        "dynasty": "宋",
        "collection_info": null
    },
    {
        "uuid": "5c80a08d0315bc11a8bc75af60c41941",
        "title": "谢人送兰  其一",
        "author": "朱熹",
        "content": "幽独尘事屏，晼晚秋兰滋。\n芳馨不自媚，掩抑空相思。\n晤对日方永，披丛露未晞。\n翛然发孤咏，九畹陈悲诗。",
        "dynasty": "宋",
        "collection_info": null
    },
    {
        "uuid": "42b4adb11fb96b82106688fc39d6b9f8",
        "title": "谢人送兰  其二",
        "author": "朱熹",
        "content": "淹留阅岁序，契阔心怀忧。\n独卧寄僧闾，一室空山秋。\n徘徊起顾望，俯仰谁为俦。\n伊人远赠问，孤根亦绸缪。\n芳馨不我遗，三载娱清幽。\n愧无琼琚报，厚意竟莫酬。\n瞻彼南陔诗，使我心悠悠。",
        "dynasty": "宋",
        "collection_info": null
    },
    {
        "uuid": "4a388e10de61e9e35f0fdc3efec153b8",
        "title": "秋兰已悴以其根归学古",
        "author": "朱熹",
        "content": "秋至百草晦，寂寞寒露滋。\n兰皋一以悴，芜秽不能治。\n端居念离索，无以遗所思。\n愿言託孤根，岁晏以为期。",
        "dynasty": "宋",
        "collection_info": null
    },
    {
        "uuid": "67c5c06854825d4de219202f4a1d61b5",
        "title": "去岁蒙学古分惠兰花清赏既歇復以根丛归之故畹而学古预有今岁之约近闻颇已着花辄赋小诗以寻前约幸一笑",
        "author": "朱熹",
        "content": "秋兰递初馥，芳意满冲襟。\n想子空斋裏，凄凉楚客心。\n夕风生远思，晨露洒中林。\n颇忆孤根在，幽期得重寻。",
        "dynasty": "宋",
        "collection_info": null
    },
    {
        "uuid": "81b5a15a2ee3dcffde42a714948f9c37",
        "title": "秋夕二首  其一",
        "author": "朱熹",
        "content": "西斋坐竟日，旷然谁与俦。\n感兹风露夕，始知天宇秋。\n庭树且扶踈，时物讵淹留。\n心空累云远，岁月真悠悠。",
        "dynasty": "宋",
        "collection_info": null
    },
    {
        "uuid": "203283f873303dd9c09182720d0162c0",
        "title": "秋夕二首  其二",
        "author": "朱熹",
        "content": "公门了无事，吏散终日闲。\n凉叶何萧萧，悲吟庭树间。\n琴书写尘虑，菽水怡亲颜。\n忆在中林日，秋来长掩关。",
        "dynasty": "宋",
        "collection_info": null
    },
    {
        "uuid": "db67945eccd6bb92337d58491f0931fe",
        "title": "秋夜听雨奉怀子厚",
        "author": "朱熹",
        "content": "悄悄窗户暗，青灯读残书。\n忽听踈雨落，稍知凉气初。\n披襟聊自适，掩卷方踌躇。\n亦念同怀人，怅望心烦纡。\n鸣琴爱静夜，乐道今闲居。\n岑岑空山中，此夕知焉如。",
        "dynasty": "宋",
        "collection_info": null
    },
    {
        "uuid": "93c1ed66bd7b42cc9edb031f879f2ab2",
        "title": "对月思故山夜景",
        "author": "朱熹",
        "content": "沉沉新秋夜，凉月满荆扉。\n露泫凝余彩，川明澄素晖。\n中林竹树映，踈星河汉稀。\n此夕情无限，故园何日归。",
        "dynasty": "宋",
        "collection_info": null
    },
    {
        "uuid": "f51758067d5426e42ffd3351919a4435",
        "title": "同僚小集梵天寺坐间雨作已復开霁步至东桥玩月赋诗二首  其一",
        "author": "朱熹",
        "content": "杰阁翔林杪，披襟此日闲。\n层云生薄晚，凉雨遍空山。\n地迥衣裳冷，天高澄霁还。\n出门迷所适，月色满林关。",
        "dynasty": "宋",
        "collection_info": null
    },
    {
        "uuid": "f751c63b71595a649dcd05ab23b9948b",
        "title": "同僚小集梵天寺坐间雨作已復开霁步至东桥玩月赋诗二首  其二",
        "author": "朱熹",
        "content": "空山看雨罢，微步喜新凉。\n月出澄余景，川明发素光。\n星河方耿耿，云树转苍苍。\n晤语逢清夜，兹怀殊未央。",
        "dynasty": "宋",
        "collection_info": null
    },
    {
        "uuid": "a432aa2ccf296b536f99d0697da3cd3d",
        "title": "梵天观雨",
        "author": "朱熹",
        "content": "持身乏古节，寸禄久栖迟。\n暂寄灵山寺，空吟招隠诗。\n读书清磬外，看雨暮钟时。\n渐喜凉秋近，沧洲去有期。",
        "dynasty": "宋",
        "collection_info": null
    },
    {
        "uuid": "e64075762086efb5c80f0d5b2e7df4aa",
        "title": "兼山阁雨中",
        "author": "朱熹",
        "content": "两山相接雨冥冥，四牖东西万木青。\n面似冻梨头似雪，后生谁与属遗经。",
        "dynasty": "宋",
        "collection_info": null
    },
    {
        "uuid": "dd12522fa1285794ea56df2ba8caaace",
        "title": "登阁",
        "author": "朱熹",
        "content": "横空敞新阁，高处绝炎氛。\n野迥长风入，天秋凉气分。\n凭栏生逸想，投迹远人羣。\n终忆茅檐外，空山多白云。",
        "dynasty": "宋",
        "collection_info": null
    },
    {
        "uuid": "6fb3faa7bac10116a93d46952569e33f",
        "title": "秋怀二首  其一",
        "author": "朱熹",
        "content": "秋风吹庭户，客子怀故乡。\n矧此卧愁疾，徘徊守空房。\n伫想涧谷居，林深惨悲凉。\n鵾鷄感萧辰，拊翼号风霜。\n氛杂无留气，悄蒨有余芳。\n幸闻卫生要，招隠夙所臧。\n终期谢世虑，矫翮兹山冈。",
        "dynasty": "宋",
        "collection_info": null
    },
    {
        "uuid": "5f37db2be1294c21a602327241816cfb",
        "title": "秋怀二首  其二",
        "author": "朱熹",
        "content": "怀痾坐竟日，晚色散幽树。\n寂历候虫悲，沆瀁碧草露。\n端居兴方澹，沉默自成趣。\n羽觞欢独持，瑶琴谁与晤。\n空知玄思清，未惜年华度。\n美人殊不来，岁月恐迟暮。",
        "dynasty": "宋",
        "collection_info": null
    },
    {
        "uuid": "51c4caecb4c87ae403979997221addcd",
        "title": "中元雨中呈子晋",
        "author": "朱熹",
        "content": "徂暑尚繁鬰，大火空西流。\n兹辰喜佳节，凉雨忽惊秋。\n晼晚兰径滋，萧疈庭树幽。\n炎气一以去，恢台逝不留。\n刀笔随事屏，尘嚣与心休。\n端居讽道言，焚香味真诹。\n子亦玩文史，及此同优游。",
        "dynasty": "宋",
        "collection_info": null
    },
    {
        "uuid": "6d2e1714efa9343fa65a130d73559706",
        "title": "秋暑",
        "author": "朱熹",
        "content": "晨兴纳新凉，亭午倦犹暑。\n卧对北窗扉，淡泊将谁侣。\n踈树含轻飔，时禽转幽语。\n端居悟物情，即事聊容与。",
        "dynasty": "宋",
        "collection_info": null
    },
    {
        "uuid": "48b5e7a75d7c35c9d61edaf50d3c4c41",
        "title": "和李伯玉用东坡韵赋梅花",
        "author": "朱熹",
        "content": "北风日日霾江村，归梦正尔劳营魂。\n忽闻梅蘂腊前破，楚客不爱兰佩昏。\n寻幽旧识此堂古，曳杖偶集僧家园。\n岚阴春物未全到，邂逅只有南枝温。\n冷光自照眼色界，云艷未怯扶桑暾。\n遥知云台溪上路，玉树十里藏山门。\n自怜尘羁不得去，坐想佳处知难言。\n但哦君诗慰岑寂，已似共倒花前罇。",
        "dynasty": "宋",
        "collection_info": null
    },
    {
        "uuid": "4ff5f169845d1d78eefdab2af68c74d3",
        "title": "与诸人用东坡韵共赋梅花适得元履书有怀其人因復赋此以寄意焉",
        "author": "朱熹",
        "content": "罗浮山下黄茅村，苏仙仙去余诗魂。\n梅花自入三迭曲，至今不受蛮烟昏。\n佳名一旦异凡木，绝艷千古高名园。\n却怜冰质不自暖，虽有步障难为温。\n羞同桃李媚春色，敢与葵藿争朝暾。\n归来只有修竹伴，寂历自掩踈篱门。\n亦知真意还有在，未觉浩气终难言。\n一杯劝汝吾不浅，要汝共保山林罇。",
        "dynasty": "宋",
        "collection_info": null
    },
    {
        "uuid": "b4c50c1f114961fc1849b7ff9ceb01a8",
        "title": "挽刘宝学二首  其一",
        "author": "朱熹",
        "content": "天地谁翻覆，人谋痛莫支。\n公扶西极柱，威动北征旗。\n肉食谋何鄙，家山志忽赍。\n平生出师表，今日重伤悲。",
        "dynasty": "宋",
        "collection_info": null
    },
    {
        "uuid": "919375ff9ef7dfa65ecbac8d29724b17",
        "title": "挽刘宝学二首  其二",
        "author": "朱熹",
        "content": "生死公何有，飘零我自伤。\n向非怜不造，那得此深藏。\n心折风霜裏，衣沾子侄行。\n哦诗当肃挽，悲哽不成章。",
        "dynasty": "宋",
        "collection_info": null
    },
    {
        "uuid": "941585c6faafc9a0402df1e86508c9e6",
        "title": "寄题梅川溪堂",
        "author": "朱熹",
        "content": "沧波流不极，上有一亩园。\n幽人掩关卧，修竹何娟娟。\n虚堂面群峯，秀色摩青天。\n静有山水乐，而无车马喧。\n人言市门子，往往苍崖颠。\n挥手谢世人，日中翔紫烟。\n遗迹尚可觌，神交邈无缘。\n慨然一永叹，耀灵忽西迁。\n褰裳下中沚，濯足娱清川。",
        "dynasty": "宋",
        "collection_info": null
    },
    {
        "uuid": "9d6a8ed3ed8235f6edae04848db18f67",
        "title": "和刘抱一",
        "author": "朱熹",
        "content": "几年牢落旧村墟，此日修然水竹居。\n病起试寻春径草，客来聊煮雪畦蔬。\n开樽细说平生事，信手同翻集古书。\n适意何劳一千卷，新诗闲出笑谈余。",
        "dynasty": "宋",
        "collection_info": null
    },
    {
        "uuid": "e062f97332cfe310867727bad79be841",
        "title": "再和",
        "author": "朱熹",
        "content": "久矣投装返旧墟，不将心事赋闲居。\n荷鉏带月朝治秽，植杖临风夕挽蔬。\n三径犹寻陶令宅，万籤聊借邺侯书。\n木瓜更得琼琚报，吟咏从今乐有余。",
        "dynasty": "宋",
        "collection_info": null
    },
    {
        "uuid": "4ec717a819f01fc8230ea3ef1db97815",
        "title": "送芮国器二首  其一",
        "author": "朱熹",
        "content": "拄节千山外，勤劳饱所经。\n一心无适莫，万口自丹青。\n拂拭先贤传，光辉处士星。\n活人功更远，试与问林垧。",
        "dynasty": "宋",
        "collection_info": null
    },
    {
        "uuid": "4c88fa92c918c64f8eda7b5d02d091ce",
        "title": "送芮国器二首  其二",
        "author": "朱熹",
        "content": "紫陌同年旧，青云得路新。\n论心端有契，下榻岂辞频。\n话别惊如许，相逢渺未因。\n期公念经济，从此上星辰。",
        "dynasty": "宋",
        "collection_info": null
    },
    {
        "uuid": "a6f60cdbb313672aabc36c21819cac63",
        "title": "梅花开尽不及吟赏感嘆成诗聊贻同好二首  其一",
        "author": "朱熹",
        "content": "忆昔身无事，寻梅只怕迟。\n沉吟窥老树，取次折横枝。\n绝艷惊衰鬓，余芳入小诗。\n今年何草草，政尔负幽期。",
        "dynasty": "宋",
        "collection_info": null
    },
    {
        "uuid": "eacdadcc43dff036c4db90b0704f2fe0",
        "title": "梅花开尽不及吟赏感嘆成诗聊贻同好二首  其二",
        "author": "朱熹",
        "content": "棐几冰壶在，梅梢雪蕊空。\n不堪三弄咽，谁与一尊同。\n鼻观残香裏，心期昨梦中。\n那知北枝北，犹有未开丛。",
        "dynasty": "宋",
        "collection_info": null
    },
    {
        "uuid": "5faa88a892ff4e996d7099af2c805d32",
        "title": "宋丈示及红梅腊梅借韵两诗辄復和呈以发一笑  其一",
        "author": "朱熹",
        "content": "闻说寒梅尽，寻芳去已迟。\n冷香无宿蕊，秾艷有繁枝。\n正復非同调，何妨续旧诗。\n广平偏妩媚，铁石悞心期。",
        "dynasty": "宋",
        "collection_info": null
    },
    {
        "uuid": "5e70c36724b9bfae8e779ba01aec286d",
        "title": "宋丈示及红梅腊梅借韵两诗辄復和呈以发一笑  其二",
        "author": "朱熹",
        "content": "风雪催残腊，南枝一夜空。\n谁知荒草裏，却有暗香同。\n质莹轻黄外，芳滕浅绛中。\n不遭岑寂侣，何以媚孤丛。",
        "dynasty": "宋",
        "collection_info": null
    },
    {
        "uuid": "5132060af35a2c193485f495b8f70b73",
        "title": "呈黄子厚",
        "author": "朱熹",
        "content": "茅斋尘事远，幽独兴无穷。\n永昼呻吟内，新凉愁思中。\n朱颜非昨日，绿鬓又秋风。\n珍重墙东客，遥怜此意同。",
        "dynasty": "宋",
        "collection_info": null
    },
    {
        "uuid": "8a029395b89fb1b9ec83cf2d9cac881f",
        "title": "奉酬子厚咏雪之作",
        "author": "朱熹",
        "content": "遥夜不能寐，披衣起彷徨。\n仰视天正黑，寒气惨悲凉。\n飞霰忽下零，雪花亦飘扬。\n飘扬未云已，须臾满空翔。\n前山失旧姿，川谷流素光。\n念昔少小时，无事志四方。\n五年江海上，不见雪与霜。\n飘飖今日情，浩荡谁能量。\n凌晨饮一杯，竟日守空堂。\n竚立玩奇变，永言获新章。\n踌躇欲何报，玉树生琼冈。",
        "dynasty": "宋",
        "collection_info": null
    },
    {
        "uuid": "076230d4f9ca5f830ba2c419ecd0352d",
        "title": "送籍溪胡丈赴馆供职二首  其一",
        "author": "朱熹",
        "content": "祖饯衣冠满道周，此行谁与话端由。\n心知不作功名计，祇为苍生未敢休。",
        "dynasty": "宋",
        "collection_info": null
    },
    {
        "uuid": "25e0e6030a65826bf7c603f76b923ccc",
        "title": "送籍溪胡丈赴馆供职二首  其二",
        "author": "朱熹",
        "content": "执我仇仇讵我知，谩将行止验天机。\n猿悲鹤怨因何事，祇恐先生袖手归。",
        "dynasty": "宋",
        "collection_info": null
    },
    {
        "uuid": "71eed083a7948b3c162671c296fa6f18",
        "title": "寄籍溪胡丈及刘恭父二首  其一",
        "author": "朱熹",
        "content": "先生去上芸香阁，阁老新峩豸角冠。\n留取幽人卧空谷，一川风月要人看。",
        "dynasty": "宋",
        "collection_info": null
    },
    {
        "uuid": "03f9dea695581887aa329e2b34c687e9",
        "title": "寄籍溪胡丈及刘恭父二首  其二",
        "author": "朱熹",
        "content": "瓮牖前头翠作屏，晚来相对静仪刑。\n浮云一任闲舒卷，万古青山祇么青。",
        "dynasty": "宋",
        "collection_info": null
    },
    {
        "uuid": "dca2ca6fd8e11f5354f9b474ccb446c4",
        "title": "挽范直阁二首  其一",
        "author": "朱熹",
        "content": "献纳陪兴运，如公众所期。\n忧时最深切，信道不磷缁。\n落落归来赋，匆匆殄瘁诗。\n菟裘当日计，宰木后人悲。",
        "dynasty": "宋",
        "collection_info": null
    },
    {
        "uuid": "cbe20fdb30e0d50800b39789a1dcfd3f",
        "title": "挽范直阁二首  其二",
        "author": "朱熹",
        "content": "先友多名士，存亡几许人。\n惟公且彊健，于我更情亲。\n出处论心晚，音书枉诲频。\n素车今日会，谁与共伤神。",
        "dynasty": "宋",
        "collection_info": null
    },
    {
        "uuid": "316f2b4aae52176bf1c418425dde5bc7",
        "title": "顷以多言害道绝不作诗两日读大学诚意章有感至日之朝起书此以自箴盖不得已而有言云",
        "author": "朱熹",
        "content": "神心洞玄鉴，好恶审熏莸。\n云何反自诳，闵默还包羞。\n今辰仲冬节，寤叹得隠忧。\n心知一寸光，昱彼重泉幽。\n朋来自兹始，羣阴邈难留。\n行迷亦已远，及此旋吾辀。",
        "dynasty": "宋",
        "collection_info": null
    },
    {
        "uuid": "452ad78c1855f1e49a56054d2e454bf9",
        "title": "仁术",
        "author": "朱熹",
        "content": "在昔贤君子，存心每欲仁。\n求端从有术，及物岂无因。\n恻隠来何自，虚明觉处真。\n扩充从此念，福泽遍斯民。\n入井仓皇际，牵牛觳觫辰。\n向来看楚越，今日备吾身。",
        "dynasty": "宋",
        "collection_info": null
    },
    {
        "uuid": "c1a39abe1ebc3e6ad753b7d43dfe377c",
        "title": "闻善决江河",
        "author": "朱熹",
        "content": "大舜深山日，灵襟保太和。\n一言分善利，万里决江河。\n可欲非由外，惟聪不在它。\n勇如争赴壑，进岂待盈科。\n学海功难并，防川患益多。\n何人亲祖述，耳顺肯同波。",
        "dynasty": "宋",
        "collection_info": null
    },
    {
        "uuid": "90b4f94199f38246603fa39c662c2981",
        "title": "仰思二首  其一",
        "author": "朱熹",
        "content": "公德明光万世师，从容酬酢更何疑。\n当年不合知何事，清夜端居独仰思。",
        "dynasty": "宋",
        "collection_info": null
    },
    {
        "uuid": "cc15bef7b0edb7b19b77ca3ab866461d",
        "title": "仰思二首  其二",
        "author": "朱熹",
        "content": "圣贤事业理难同，僭作新题欲自攻。\n王事兼施吾岂敢，傥容思勉议成功。",
        "dynasty": "宋",
        "collection_info": null
    },
    {
        "uuid": "f6ed19bdb5f5010a76a95a1bcd77d2ee",
        "title": "困学二首  其一",
        "author": "朱熹",
        "content": "旧喜安心苦觅心，捐书绝学费追寻。\n困衡此日安无地，始觉从前枉寸阴。",
        "dynasty": "宋",
        "collection_info": null
    },
    {
        "uuid": "4d16d360bb6bb07686e9a984af3cc040",
        "title": "困学二首  其二",
        "author": "朱熹",
        "content": "困学工夫岂易成，斯名独恐是虚称。\n傍人莫笑标题误，庸行庸言实未能。",
        "dynasty": "宋",
        "collection_info": null
    },
    {
        "uuid": "d247afd91a951111c9ee54a084ac9199",
        "title": "復斋偶题",
        "author": "朱熹",
        "content": "出入无时是此心，岂知鷄犬易追寻。\n请看屏上初爻旨，便识名斋用意深。",
        "dynasty": "宋",
        "collection_info": null
    },
    {
        "uuid": "4d8e57e485162d07e1d6f35f7d52cfe3",
        "title": "示四弟",
        "author": "朱熹",
        "content": "务学修身要及时，竞辰须念隙驹驰。\n清宵白日供游荡，愁杀堂前老古锥。",
        "dynasty": "宋",
        "collection_info": null
    },
    {
        "uuid": "7f9c176257f631c27cfa9247e1b4b0f2",
        "title": "克己",
        "author": "朱熹",
        "content": "宝鑑当年照胆寒，向来埋没太无端。\n祇今垢尽明全见，还得当年宝鑑看。",
        "dynasty": "宋",
        "collection_info": null
    },
    {
        "uuid": "c286a085076d6a4710eee51f2f61cf1c",
        "title": "曾点",
        "author": "朱熹",
        "content": "春服初成丽景迟，步随流水玩晴漪。\n微吟缓节归来晚，一任轻风拂面吹。",
        "dynasty": "宋",
        "collection_info": null
    },
    {
        "uuid": "97bcf4ac20a2aa7191d30f0e38b3df40",
        "title": "伐木",
        "author": "朱熹",
        "content": "伐木相将入远山，共听幽鸟语关关。\n殷勤若解当时意，此日那容不尽欢。",
        "dynasty": "宋",
        "collection_info": null
    },
    {
        "uuid": "294f03c67bc42d9a8ef38cabd1f4e539",
        "title": "春日",
        "author": "朱熹",
        "content": "胜日寻芳泗水滨，无边光景一时新。\n等闲识得东风面，万紫千红总是春。",
        "dynasty": "宋",
        "collection_info": null
    },
    {
        "uuid": "1c3e768f7a44e4c6ec22920ebf1b6ed3",
        "title": "春日偶作",
        "author": "朱熹",
        "content": "闻道西园春色深，急穿芒屩去登临。\n千葩万蕊争红紫，谁识干坤造化心。",
        "dynasty": "宋",
        "collection_info": null
    },
    {
        "uuid": "87825e27d1eb1981e5ecfb9902d3164e",
        "title": "观书有感二首  其一",
        "author": "朱熹",
        "content": "半亩方塘一鑑开，天光云影共徘徊。\n问渠那得清如许，为有源头活水来。",
        "dynasty": "宋",
        "collection_info": null
    },
    {
        "uuid": "6da1ec871cf9882ce2ccb5fd8fb172e0",
        "title": "观书有感二首  其二",
        "author": "朱熹",
        "content": "昨夜江边春水生，蒙衝巨舰一毛轻。\n向来枉费推移力，此日中流自在行。",
        "dynasty": "宋",
        "collection_info": null
    },
    {
        "uuid": "d8744b3cae698bd1a578ccf4387c301c",
        "title": "题西林院壁二首  其一",
        "author": "朱熹",
        "content": "触目风光不易裁，此间何似舞雩台。\n病躯若得长无事，春服成时岁一来。",
        "dynasty": "宋",
        "collection_info": null
    },
    {
        "uuid": "5ca1fab0d6a34cdb4335d8986fe77357",
        "title": "题西林院壁二首  其二",
        "author": "朱熹",
        "content": "巾屦翛然一钵囊，何妨且住赞公房。\n却嫌宴坐观心处，不奈檐花抵死香。",
        "dynasty": "宋",
        "collection_info": null
    },
    {
        "uuid": "0d9663fd7934f7d7750d60b5c954ad85",
        "title": "题西林可师达观轩",
        "author": "朱熹",
        "content": "窈窕云房深復深，层轩俄此快登临。\n卷帘一目遥山碧，底是高人达观心。",
        "dynasty": "宋",
        "collection_info": null
    },
    {
        "uuid": "218a9030a47c130240ccd7e536139a4e",
        "title": "再题",
        "author": "朱熹",
        "content": "古寺重来感慨深，小轩仍是旧窥临。\n向来妙处今遗恨，万古长空一片心。",
        "dynasty": "宋",
        "collection_info": null
    },
    {
        "uuid": "f2e7bf5403a6820ea51f60b6a06ef916",
        "title": "示西林可师二首  其一",
        "author": "朱熹",
        "content": "身世年来欲两忘，一春随意住僧房。\n行逢旧隠低回久，绿树鶑啼清昼长。",
        "dynasty": "宋",
        "collection_info": null
    },
    {
        "uuid": "d15e791a6114dcaf6a8d4ebad2ad06c8",
        "title": "示西林可师二首  其二",
        "author": "朱熹",
        "content": "幽居四畔只空林，啼鸟落花春意深。\n独宿尘龛无梦寐，五更山月照寒衾。",
        "dynasty": "宋",
        "collection_info": null
    },
    {
        "uuid": "6e90d8fa34b7898400bf0b7f575a50e3",
        "title": "感事书怀十六韵",
        "author": "朱熹",
        "content": "胡虏何年盛，神州遂陆沉。\n翠华栖浙右，紫塞仅淮阴。\n志士忧虞切，朝家预备深。\n一朝颁细札，三捷便闻音。\n授钺无遗算，沈机识圣心。\n东西兵合势，南北怨重寻。\n小却奇还胜，穷凶祸所临。\n旃裘方舞雪，血刃已披襟。\n残类随煨烬，遗黎脱斧碪。\n戴商仍夙昔，思汉剧讴吟。\n共惜山河固，同嗟岁月侵。\n泉蓍久憔翠，陵柏幸萧椮。\n正尔资羣策，何妨试盍簪。\n折衝须旧衮，出牧仗南金。\n众志非难狥，天休讵可谌。\n故人司献纳，早晚奉良箴。",
        "dynasty": "宋",
        "collection_info": null
    },
    {
        "uuid": "6e17b2965d353e3a691b6f0bb6410e62",
        "title": "次韵刘彦采观雪之句",
        "author": "朱熹",
        "content": "朔风吹空林，眇眇无因依。\n但有西北云，冉冉东南飞。\n须臾层阴合，惨淡周八维。\n冻雨不流渊，飞花舞妍姿。\n翳空乍灭没，散影还参差。\n万点随飘零，百嘉潜润滋。\n徘徊瞻咏久，默识造化机。\n上寒下必温，欲积无根基。\n渐看谷树变，稍觉丛篁低。\n皓然遂同色，宇宙乃尔奇。\n繁华改新观，凛冽忘前悲。\n摛章愧佳友，伫立迎寒吹。\n感此节物好，嘆息今何时。\n当念长江北，铁马纷交驰。",
        "dynasty": "宋",
        "collection_info": null
    },
    {
        "uuid": "9c752c92e6d4c7f81cd6d8a5f24f6e4f",
        "title": "次韵彦采病中口占",
        "author": "朱熹",
        "content": "一榻流年度，篝灯遥夜阑。\n短衾闲自拥，清镜莫频看。\n竹密初惊雪，梅踈却耐寒。\n从今花木梦，无復在雕栏。",
        "dynasty": "宋",
        "collection_info": null
    },
    {
        "uuid": "e640c6f00c0c5e1cc66a96437a65c78e",
        "title": "感事",
        "author": "朱熹",
        "content": "闻说淮南路，胡尘满眼黄。\n弃躯惭国士，尝胆念君王。\n却敌非干橹，信威藉纪纲。\n丹心危欲折，竚立但彷徨。",
        "dynasty": "宋",
        "collection_info": null
    },
    {
        "uuid": "6ed04a1f3dc58aa17028b9fc37491c64",
        "title": "闻二十八日之报喜而成诗七首  其一",
        "author": "朱熹",
        "content": "胡马无端莫四驰，汉家元有中兴期。\n旃裘喋血淮山寺，天命人心合自知。",
        "dynasty": "宋",
        "collection_info": null
    },
    {
        "uuid": "2d305fa3ceadd4682393f8b3e6907923",
        "title": "闻二十八日之报喜而成诗七首  其二",
        "author": "朱熹",
        "content": "天骄得意任驱驰，太岁乘蛇已应期。\n一夜旄头光殒地，饮江胡马未全知。",
        "dynasty": "宋",
        "collection_info": null
    },
    {
        "uuid": "5c651c3df6234db8a0f85d1ebe357323",
        "title": "闻二十八日之报喜而成诗七首  其三",
        "author": "朱熹",
        "content": "雪拥貂裘一马驰，孤军左袒事难期。\n奏函夜入明光殿，底事庐儿探得知。",
        "dynasty": "宋",
        "collection_info": null
    },
    {
        "uuid": "ca30ff63df6c183f6376ba236083d281",
        "title": "闻二十八日之报喜而成诗七首  其四",
        "author": "朱熹",
        "content": "渡淮诸将已争驰，兔脱鹰扬不会期。\n杀尽残胡方反旆，里闾元未有人知。",
        "dynasty": "宋",
        "collection_info": null
    },
    {
        "uuid": "43bf14969db776632e0d9877c2c5d068",
        "title": "闻二十八日之报喜而成诗七首  其五",
        "author": "朱熹",
        "content": "汉节荧煌直北驰，皇家卜世万年期。\n东京盛德符高祖，说与中原父老知。",
        "dynasty": "宋",
        "collection_info": null
    },
    {
        "uuid": "848ff8d73e21244fc3b6a6e1c2a9ade1",
        "title": "闻二十八日之报喜而成诗七首  其六",
        "author": "朱熹",
        "content": "追锋闻说日驱驰，旧德登庸傥有期。\n圣主聪明似尧禹，忠邪如许讵难知。",
        "dynasty": "宋",
        "collection_info": null
    },
    {
        "uuid": "96cd3a27a5596351c63eb0d319eb7c82",
        "title": "闻二十八日之报喜而成诗七首  其七",
        "author": "朱熹",
        "content": "恭惟大号久风驰，清跸传呼却未期。\n此日不须劳玉趾，寸心那得侍臣知。",
        "dynasty": "宋",
        "collection_info": null
    },
    {
        "uuid": "4fc344a0e8aab67ea13a6eb0b6bd433c",
        "title": "次子有闻捷韵四首  其一",
        "author": "朱熹",
        "content": "神州荆棘欲成林，霜露凄凉感圣心。\n故老几人今好在，壶浆争听鼓鼙音。",
        "dynasty": "宋",
        "collection_info": null
    },
    {
        "uuid": "62709cdd9a1bdead271ae5bd92ed08a9",
        "title": "次子有闻捷韵四首  其二",
        "author": "朱熹",
        "content": "杀气先归江上林，貔貅百万想同心。\n明朝灭尽天骄子，南北东西尽好音。",
        "dynasty": "宋",
        "collection_info": null
    },
    {
        "uuid": "8b2abe8775cda274bd2e39c3fea70bb8",
        "title": "次子有闻捷韵四首  其三",
        "author": "朱熹",
        "content": "孤臣残疾卧空林，不奈忧时一寸心。\n谁遣捷书来荜户，真同百蛰听雷音。",
        "dynasty": "宋",
        "collection_info": null
    },
    {
        "uuid": "231e6044f26f4f64800d741fdadeaf5a",
        "title": "次子有闻捷韵四首  其四",
        "author": "朱熹",
        "content": "胡命须臾兔走林，骄豪无復向来心。\n莫烦王旅追穷寇，鹤唳风声尽好音。",
        "dynasty": "宋",
        "collection_info": null
    },
    {
        "uuid": "e4c4ae4127a7af146f8f83e6fd48c6db",
        "title": "奉陪判院丈充父平父兄宿回向用知郡丈壁间旧题之韵",
        "author": "朱熹",
        "content": "暮雨停骖处，僧庐古道边。\n千峯环杰阁，一水下平田。\n行役无期度，经过几岁年。\n明朝须饱饭，蹑足上寒烟。",
        "dynasty": "宋",
        "collection_info": null
    },
    {
        "uuid": "1757ad52cfdc20e8cd9f667ff0baa9b6",
        "title": "感事再用回向壁间旧韵二首  其一",
        "author": "朱熹",
        "content": "江北传烽火，胡儿大入边。\n已闻隳列障，不但扰屯田。\n借箸思人杰，摧锋属少年。\n偷安惭暇食，万竈起愁烟。",
        "dynasty": "宋",
        "collection_info": null
    },
    {
        "uuid": "b33949b77093633c57e9a86466ee00d7",
        "title": "感事再用回向壁间旧韵二首  其二",
        "author": "朱熹",
        "content": "廊庙忧虞裏，风尘惨淡边。\n早知烦汗马，悔不是留田。\n迷国嗟谁子，和戎误往年。\n腐儒空感慨，无策静狼烟。",
        "dynasty": "宋",
        "collection_info": null
    },
    {
        "uuid": "9f35be67ce688d7efaa5e281859b4f07",
        "title": "蒙判院丈示及再用元韵之作率易和呈以求指诲",
        "author": "朱熹",
        "content": "畴昔经行地，溪山寂寞边。\n冰霜凝巨壑，风雨暗中田。\n古寺堪投晚，尘龛阅纪年。\n论文寒夜永，清绝袅炉烟。",
        "dynasty": "宋",
        "collection_info": null
    },
    {
        "uuid": "338a8ab12e83a11c995fcb82fc593107",
        "title": "数日前与判院丈有宋村之约雪中有怀奉呈判院通判二丈",
        "author": "朱熹",
        "content": "云垂天阔岁将阑，一室翛然独掩关。\n拥褐不知风折木，开轩惟见雪漫山。\n玄空杳霭低迷外，碧树珑璁掩映间。\n吟罢左思招隠句，扁舟无路过长湾。",
        "dynasty": "宋",
        "collection_info": null
    },
    {
        "uuid": "28364fe70dae38b7723b3223e7f5525a",
        "title": "次韵判院丈雪意之作",
        "author": "朱熹",
        "content": "端居岁復穷，闭户守冲澹。\n风阴原野悲，月黑庭除暗。\n淅沥静先知，崩奔谁与探。\n坐想青瑶林，寒光生素艷。",
        "dynasty": "宋",
        "collection_info": null
    },
    {
        "uuid": "866294ef62bd9f6a9eec87e0bf33cf83",
        "title": "熹伏蒙判院丈垂示用韵喜晴之句率尔奉酬伏乞笑览",
        "author": "朱熹",
        "content": "客枕终难稳，归来鼾息深。\n晓鷄回远梦，缺月挂空林。\n冰谷晨加帽，晴窗昼解襟。\n诗筒多妙语，仍喜旧盟寻。",
        "dynasty": "宋",
        "collection_info": null
    },
    {
        "uuid": "4d240475ac56ef812e2611745c84a1d0",
        "title": "登梅岭",
        "author": "朱熹",
        "content": "去路霜威劲，归程雪意深。\n往还无几日，景物变千林。\n晓磴初移屐，寒云欲满襟。\n玉梅踈半落，犹足慰幽寻。",
        "dynasty": "宋",
        "collection_info": null
    },
    {
        "uuid": "896b35b9901a8aa3958a5bb31c229c11",
        "title": "雪意",
        "author": "朱熹",
        "content": "向晚浮云四面平，北风号怒达天明。\n寒窗一夜清无睡，拟听杉篁叶上声。",
        "dynasty": "宋",
        "collection_info": null
    },
    {
        "uuid": "be209430f3b1898c34e707c08835188b",
        "title": "昨夕不知有雪而晨起四望远峰皆已变色再用元韵作两绝句  其一",
        "author": "朱熹",
        "content": "朔风吹尽暮云平，室暖炉红睡达明。\n但怪朝来满山白，不知昨夜打窗声。",
        "dynasty": "宋",
        "collection_info": null
    },
    {
        "uuid": "640fe45cc5207ff93becc7724beb2855",
        "title": "昨夕不知有雪而晨起四望远峰皆已变色再用元韵作两绝句  其二",
        "author": "朱熹",
        "content": "千林无叶一川平，万壑琼瑶照夜明。\n未觉残梅飘落尽，祇愁羌管不成声。",
        "dynasty": "宋",
        "collection_info": null
    },
    {
        "uuid": "728bb8251eb2f33ecbd436a803217007",
        "title": "奉陪彦集充父同游瑞岩谨次莆田使君留题之韵",
        "author": "朱熹",
        "content": "踏破千林黄叶堆，林间台殿鬰崔嵬。\n谷泉喷薄秋逾响，山翠空蒙昼不开。\n一壑祇今藏胜概，三生畴昔记曾来。\n解衣正作留连计，未许山灵便却回。",
        "dynasty": "宋",
        "collection_info": null
    },
    {
        "uuid": "ebe9547f69c1168434457e1d189d19f1",
        "title": "伏读赵清献公瑞岩留题感叹之余追次元韵",
        "author": "朱熹",
        "content": "赵公名迹此犹微，已荐行藏第一机。\n直自当年留翰墨，至今穷谷尚光辉。\n时清谏疏空遗稿，岁晚高斋自掩扉。\n珍重九原如可作，问渠何处是真归。",
        "dynasty": "宋",
        "collection_info": null
    },
    {
        "uuid": "ed60bdc10c3b5bcf953227a0dbeccafa",
        "title": "伏读二刘公瑞岩留题感事兴怀至于陨涕追次元韵偶成二篇  其一",
        "author": "朱熹",
        "content": "谁将健笔写崖阴，想见当年抱膝吟。\n缓带轻裘成昨梦，遗风余烈到如今。\n西山爽气看犹在，北阙精诚直自深。\n故垒近闻新破竹，起公无路祇伤心。",
        "dynasty": "宋",
        "collection_info": null
    },
    {
        "uuid": "d8ec88b03551aeaf822f9723313ff24f",
        "title": "伏读二刘公瑞岩留题感事兴怀至于陨涕追次元韵偶成二篇  其二",
        "author": "朱熹",
        "content": "投绂归来卧赤城，家山无处不经行。\n寒岩解榻梦应好，绝壁题诗语太清。\n陈迹一朝成寂寞，灵台千古自虚明。\n传来旧业荒芜尽，惭愧秋原宿草生。",
        "dynasty": "宋",
        "collection_info": null
    },
    {
        "uuid": "afa21a34fa3aff580ed0107ed1a5586e",
        "title": "入瑞岩道间得四绝句呈彦集充父二兄  其一",
        "author": "朱熹",
        "content": "忆昔南游桂树阴，归来遗恨满尘襟。\n篮舆此日无穷思，万壑千岩秋气深。",
        "dynasty": "宋",
        "collection_info": null
    },
    {
        "uuid": "1ec3c6bb71bda541dcabc8d00915c6d4",
        "title": "入瑞岩道间得四绝句呈彦集充父二兄  其二",
        "author": "朱熹",
        "content": "翩翩一马两肩舆，路转秋原十里余。\n共说前山深更好，不辞迢递款禅居。",
        "dynasty": "宋",
        "collection_info": null
    },
    {
        "uuid": "5e5fefbdf3a3c203f4985fd3e99ae155",
        "title": "入瑞岩道间得四绝句呈彦集充父二兄  其三",
        "author": "朱熹",
        "content": "清溪流过碧山头，空水澄鲜一色秋。\n隔断红尘三十里，白云黄叶共悠悠。",
        "dynasty": "宋",
        "collection_info": null
    },
    {
        "uuid": "285b11ac80a4352aed5178c498b8f7c5",
        "title": "入瑞岩道间得四绝句呈彦集充父二兄  其四",
        "author": "朱熹",
        "content": "风高木落晚秋时，日暮千林黄叶稀。\n祇有苍苍谷中树，岁寒心事不相违。",
        "dynasty": "宋",
        "collection_info": null
    },
    {
        "uuid": "f8bec0bf93514f6823574ebb61e68676",
        "title": "挽籍溪胡先生三首  其一",
        "author": "朱熹",
        "content": "夫子生名世，穷居几岁年。\n圣门虽力造，美质自天全。\n乐道初辞币，忧时晚奏篇。\n行藏今已矣，心迹故超然。",
        "dynasty": "宋",
        "collection_info": null
    },
    {
        "uuid": "f3d27a8a53ef1b3572022fa4e0bcd3df",
        "title": "挽籍溪胡先生三首  其二",
        "author": "朱熹",
        "content": "澹泊忘怀久，浑沦玩意深。\n箪瓢无改乐，山水自知音。\n册府遗编在，丘原宰树阴。\n门人封马鬣，寒日共沾襟。",
        "dynasty": "宋",
        "collection_info": null
    },
    {
        "uuid": "9ae23c95e95db4796214927752186bc7",
        "title": "挽籍溪胡先生三首  其三",
        "author": "朱熹",
        "content": "先友多沦谢，唯公尚典刑。\n向来深缱绻，犹足慰飘零。\n乔木摧霜干，长空没晓星。\n伤心遽如许，孤路转竛竮。",
        "dynasty": "宋",
        "collection_info": null
    },
    {
        "uuid": "1394c1c4b63064c18cb2af3ad17d8440",
        "title": "次韵潮州诗六首 濠上斋二首 其一",
        "author": "朱熹",
        "content": "黄堂理事余，便坐永兹日。\n语默趣虽殊，晦明心本一。\n旧闻真体露，已叹群疑失。\n迨此復几年，定知久纯白。",
        "dynasty": "宋",
        "collection_info": null
    },
    {
        "uuid": "fa774a320c2da1de81c5539ac409a327",
        "title": "次韵潮州诗六首 濠上斋二首 其二",
        "author": "朱熹",
        "content": "道若大路然，奈此人好径。\n即事昧本心，离动觅真静。\n安知濠上翁，妙入玄中境。\n偶寄郡斋闲，无欲民自正。",
        "dynasty": "宋",
        "collection_info": null
    },
    {
        "uuid": "add115024773207d2c2c058f93315d5f",
        "title": "次韵潮州诗六首 闲坐",
        "author": "朱熹",
        "content": "坐啸无余事，淡然尘虑希。\n闲中自怡悦，妙处绝几微。\n韩子成今古，颠师果是非。\n悠然发孤些，千载傥来归。",
        "dynasty": "宋",
        "collection_info": null
    },
    {
        "uuid": "0459a799bf809b8bca34e7fba11ed993",
        "title": "次韵潮州诗六首 销寇",
        "author": "朱熹",
        "content": "年来揭阳郡，牢落海阴墟。\n云峤无幽子，潢池有跖徒。\n单车亦已税，蔓草不须鉏。\n比屋絃歌裏，功高化鰐图。",
        "dynasty": "宋",
        "collection_info": null
    },
    {
        "uuid": "c66f0ac60787f36962436fef385faa7a",
        "title": "次韵潮州诗六首 山丹",
        "author": "朱熹",
        "content": "昔游岭海间，几见蛮卉拆。\n素英漙夕露，朱蘤烂晴日。\n归来今几年，晤对祇寒碧。\n因君赋山丹，悦復见颜色。",
        "dynasty": "宋",
        "collection_info": null
    },
    {
        "uuid": "abcf2d5036a4e1e1a5a7c90f7405efee",
        "title": "次韵潮州诗六首 山居即事用迭翠亭韵",
        "author": "朱熹",
        "content": "世情日以踈，庭树日以密。\n我心自悠悠，两忘喧与寂。\n门开山迭翠，雨罢云绝迹。\n天涯此兴同，万里寄消息。",
        "dynasty": "宋",
        "collection_info": null
    },
    {
        "uuid": "b62f3a4f0b57c5c8252921cea5d09759",
        "title": "柬舍侄",
        "author": "朱熹",
        "content": "回头别子时，岁月剧风雨。\n老大无所成，惭嘆中夜舞。\n长镵足呻吟，短褐极蓝缕。\n古人不可期，炯炯心独苦。",
        "dynasty": "宋",
        "collection_info": null
    },
    {
        "uuid": "a0dbc9f190be62f39e826f17da3a7605",
        "title": "夏日斋居得潮州诗卷咏叹之余用卒章之韵以纪其事",
        "author": "朱熹",
        "content": "孟夏气淑清，窗户有佳色。\n卧闻幽箨翻，转觉林景寂。\n参差帙委素，缥缈香横碧。\n啜菽有余欢，缨冠非所职。\n故人海边郡，妙语寄远翼。\n咏嘆不得闻，超然见胸臆。",
        "dynasty": "宋",
        "collection_info": null
    },
    {
        "uuid": "5147ed4033301f7ae89bca9906967f8c",
        "title": "寿母生朝  其一",
        "author": "朱熹",
        "content": "秋风萧爽天气凉，此日何日升斯堂。\n堂中老人寿而康，红颜绿鬓双瞳方。\n家贫儿痴但深藏，五年不出门庭荒。\n竈陉十日九不炀，岂办甘脆陈壶觞。\n低头包羞汗如浆，老人此心久已忘。\n一笑谓汝庸何伤，人间荣耀岂可常。\n惟有道义思无疆，勉励汝节弥坚刚。\n熹前再拜谢阿娘，自古作善天降祥。\n但愿年年似今日，老莱母子俱徜徉。",
        "dynasty": "宋",
        "collection_info": null
    },
    {
        "uuid": "14492148a18619cd85b60663c078928e",
        "title": "寿母生朝  其二",
        "author": "朱熹",
        "content": "敬为生朝举一觞，短歌歌罢意偏长。\n愿言寿考宜孙子，绿鬓朱颜乐未央。",
        "dynasty": "宋",
        "collection_info": null
    },
    {
        "uuid": "5d9134c7c83d1b7b12773089774fff2b",
        "title": "寿母生朝  其三",
        "author": "朱熹",
        "content": "阴澹园林岁欲霜，怪来和气满中堂。\n要知积善工夫巧，变得人间作寿乡。",
        "dynasty": "宋",
        "collection_info": null
    },
    {
        "uuid": "e7eaff1465ac024a98f5ab1b77bbc46d",
        "title": "寿母生朝  其四",
        "author": "朱熹",
        "content": "昨夜秋风凉气归，今朝喜色动帘帏。\n细斟潋滟新春酒，戏舞斑斓旧綵衣。\n愿上龟莲千岁寿，永令鳬藻一家肥。\n也知厚德天应报，更说阴功世所希。",
        "dynasty": "宋",
        "collection_info": null
    },
    {
        "uuid": "1e53225e15099c96c6d832a56ed00120",
        "title": "寿母生朝  其五",
        "author": "朱熹",
        "content": "暑退秋容欲凛然，北堂佳气倍澄鲜。\n旧痾已向新凉失，寿骨应随爽籁坚。\n尘外光阴那有尽，尊前风月浩无边。\n痴儿六六今如许，惭媿西河不老仙。",
        "dynasty": "宋",
        "collection_info": null
    },
    {
        "uuid": "e80411180475d06fe9b9095366afb511",
        "title": "寿母生朝  其六",
        "author": "朱熹",
        "content": "仙人昔住紫琳房，一旦翩然下大荒。\n久悟客尘无自性，故应福禄未渠央。\n徙居邂逅成嘉遯，捧檄因循愧漫郎。\n愿借寒潭千丈碧，年年此日奉华觞。",
        "dynasty": "宋",
        "collection_info": null
    },
    {
        "uuid": "d0303a8e2e6f800f7ec90be33cac7346",
        "title": "寿母生朝  其七",
        "author": "朱熹",
        "content": "竹柏交柯庭院清，西风不动翠帘旌。\n高堂正喜新凉入，乐事仍逢寿斝倾。\n尽室丹衷归善祷，满头绿鬓定重生。\n年年此日欢娱意，更愿时丰乐太平。",
        "dynasty": "宋",
        "collection_info": null
    },
    {
        "uuid": "f289d2733b817d101dc55a8c5f869c30",
        "title": "丁丑冬在温陵陪敦宗李丈与一二道人同和东坡惠州梅花诗皆一再往反昨日见梅追省前事忽忽五年旧诗不復可记忆再和一篇呈诸友兄一笑同赋",
        "author": "朱熹",
        "content": "江梅欲破江南村，无人解与招芳魂。\n朔云为断蜂蝶信，冻雨一洗烟尘昏。\n天怜绝艷世无匹，故遣寂寞依山园。\n自欣羌笛娱夜永，未要邹律回春温。\n连娟窥水堕残月，的砾泣露晞晨暾。\n海山清游记玉面，衰病此日空柴门。\n相逢不敢话畴昔，能赋岂必皆成言。\n雕镌肝肾竟何益，况復制酒哦空樽。",
        "dynasty": "宋",
        "collection_info": null
    },
    {
        "uuid": "05daa1a303608ece979a418586bddf83",
        "title": "岁晚燕集以梅花已判隔年开分韵赋诗得已字",
        "author": "朱熹",
        "content": "阳愆冬气昏，日暮悲风起。\n晤言欲谁从，斗酒会隣里。\n盘餐乏珍脆，肴核阙储峙。\n无以奉嘉宾，瓶罄亦可耻。\n所頼数子贤，深睠不余鄙。\n夜阑更促席，灯火共欢喜。\n酣歌气激冽，杰句韵清美。\n衰懒愧英游，岁晚情何已。",
        "dynasty": "宋",
        "collection_info": null
    },
    {
        "uuid": "ef6e49c28412f754c04bd43285a5d8a7",
        "title": "卓国太生朝  其一",
        "author": "朱熹",
        "content": "凤凰山下凤凰城，十载重来双眼明。\n剩喜故人频献纳，足知贤母外荣名。\n生朝举酒天香裏，贱子当歌鲁颂声。\n问讯豪眉今几许，年年此日照人清。",
        "dynasty": "宋",
        "collection_info": null
    },
    {
        "uuid": "8b37f53b14bd72ada27dc3d117af7193",
        "title": "卓国太生朝  其二",
        "author": "朱熹",
        "content": "玄冬周四运，肃气驱烦喧。\n孕此贞秀质，德美难具论。\n巍巍北堂高，福履神所敦。\n晨昏极荣养，夙昔蒙天恩。\n明年启国封，屈狄文鱼轩。\n斑衣结紫绶，玉树承金尊。\n欢娱何所忘，千载如飞奔。\n惟应玄中趣，眇眇自本根。\n洗心河汉津，入此无穷门。\n超然谢众甫，永与天壤存。",
        "dynasty": "宋",
        "collection_info": null
    },
    {
        "uuid": "900395b2423a575c31ed91d48a580fc8",
        "title": "社后一日作",
        "author": "朱熹",
        "content": "圣作重品节，等杀古所详。\n里有秦社稷，僭差遂无章。\n王纲谅已隳，精意尚不亡。\n尚论千载前，简编有遗芳。\n侃侃陈孺子，恂恂万春乡。\n敬恭事耆老，祷赛谨田桑。\n悠悠我里居，岁事有故常。\n向来诸老翁，惇厖亦端庄。\n交神庶或享，与物同乐康。\n今我胡不乐，怅然下颓冈。\n古人不可见，今人自猖狂。",
        "dynasty": "宋",
        "collection_info": null
    },
    {
        "uuid": "2cfcccc2e389625332ea440de1659839",
        "title": "三月三日祀事毕因修禊事于灵梵以高阁一长望分韵赋诗得一字",
        "author": "朱熹",
        "content": "逝川无停波，岁月一何疾。\n居然雨露濡，我意日萧瑟。\n共惟西山足，宰树久蒙密。\n晤言起哀敬，时事该礼律。\n肴羞既纷罗，荐馈亦芳苾。\n周旋极悽怆，俛仰讵终毕。\n更衣适精舍，邻曲会兹日。\n簋黍畀辉胞，从容罄膋膟。\n嘉宾更盘礴，环堵窥逸笔。\n即事君独哦，非才我何述。\n矧兹衰病余，苦畏烦虑怵。\n赋罢掩寒栖，存存常抱一。",
        "dynasty": "宋",
        "collection_info": null
    },
    {
        "uuid": "8ed1e9db3496773fde278ebe93d012c6",
        "title": "夏日二首  其一",
        "author": "朱熹",
        "content": "端居倦时暑，竟日掩柴门。\n窗风远飙至，竹树清阴繁。\n静有图史乐，寂无车马喧。\n兹焉惬所尚，难与世人论。",
        "dynasty": "宋",
        "collection_info": null
    },
    {
        "uuid": "e3e37272fd0f9393e12f3f816734d2fa",
        "title": "夏日二首  其二",
        "author": "朱熹",
        "content": "季夏园木暗，窗户贮清阴。\n长风一掩苒，众绿何萧椮。\n玩此消永昼，泠然涤幽襟。\n俯仰无所为，聊復得此心。",
        "dynasty": "宋",
        "collection_info": null
    },
    {
        "uuid": "d9886e82162c12879cc0d480efe1f7b9",
        "title": "汲清泉渍奇石置熏炉其后香烟被之江山云物居然有万里趣因作四小诗  其一",
        "author": "朱熹",
        "content": "晴窗出寸碧，倒影媚中川。\n云气一吞吐，湖江心渺然。",
        "dynasty": "宋",
        "collection_info": null
    },
    {
        "uuid": "6af1f3088e0962ea23a49e34be694761",
        "title": "汲清泉渍奇石置熏炉其后香烟被之江山云物居然有万里趣因作四小诗  其二",
        "author": "朱熹",
        "content": "一水渺空阔，羣山中接连。\n寒阴白雾涌，飞度碧峰前。",
        "dynasty": "宋",
        "collection_info": null
    },
    {
        "uuid": "241687f3aa9a77875ca31399482e9617",
        "title": "汲清泉渍奇石置熏炉其后香烟被之江山云物居然有万里趣因作四小诗  其三",
        "author": "朱熹",
        "content": "隠几对寒碧，忘言心自闲。\n岂知宜寂士，灭迹青峯间。",
        "dynasty": "宋",
        "collection_info": null
    },
    {
        "uuid": "bdc788d403ebeb89334c84c095e682c4",
        "title": "汲清泉渍奇石置熏炉其后香烟被之江山云物居然有万里趣因作四小诗  其四",
        "author": "朱熹",
        "content": "吟余忽自笑，老矣方好弄。\n慨然思古人，尺璧寸阴重。",
        "dynasty": "宋",
        "collection_info": null
    },
    {
        "uuid": "138f85d465ea65fdd4393b78e98b0931",
        "title": "偶题三首  其一",
        "author": "朱熹",
        "content": "门外青山翠紫堆，幅巾终日面崔嵬。\n只看云断成飞雨，不道云从底处来。",
        "dynasty": "宋",
        "collection_info": null
    },
    {
        "uuid": "a31afa72beb9a5753cc80dcd2606ceec",
        "title": "偶题三首  其二",
        "author": "朱熹",
        "content": "擘开苍峡吼奔雷，万斛飞泉涌出来。\n断梗枯槎无泊处，一川寒碧自萦回。",
        "dynasty": "宋",
        "collection_info": null
    },
    {
        "uuid": "ce4bdf40f56a0c76bbc316015116bfed",
        "title": "偶题三首  其三",
        "author": "朱熹",
        "content": "步随流水觅溪源，行到源头却惘然。\n始悟真源行不到，倚筇随处弄潺湲。",
        "dynasty": "宋",
        "collection_info": null
    },
    {
        "uuid": "776bc2db096654233b0f52d528bd66ac",
        "title": "次张彦辅韵",
        "author": "朱熹",
        "content": "风霜岁云徂，尘事瞇双目。\n故人书鼎来，照眼一连玉。\n把玩不知疲，日晏坐空腹。\n卷藏什袭秘，寒光夜穿椟。\n嗟予骯脏姿，十驾不能速。\n丘壑聊自娱，箪瓢亦云足。\n君侯湖海士，逸气谢追逐。\n胡为不予鄙，乃肯顾林谷。\n高轩缓前期，清梦遶双竹。\n起将杜陵句，写寄玉川屋。\n我穷诗未工，最觉貂难续。\n感君慇懃意，吟苦屡更烛。\n羣公饶藻思，裂笺动盈束。\n历险正摧辀，争先俄击毂。\n低回欲引避，怅望曷归宿。\n出吻竟无奇，彊颜终自恧。\n北风催岁年，两鬓失新绿。\n樊生念学稼，曹子悲食粟。\n死灰宁復然，寡过良所欲。\n耿耿自知明，何劳詹尹卜。",
        "dynasty": "宋",
        "collection_info": null
    },
    {
        "uuid": "0e89264e3acd23f0312f5714c11a6f28",
        "title": "次张彦辅赏梅韵",
        "author": "朱熹",
        "content": "朔风万里开云屏，清霜夜坠朝景晴。\n南枝浩荡正春色，冻蘂的皪含空明。\n花边偶对青铜镜，槁项不堪冰雪映。\n拥炉独坐只悲吟，振策出游舒远兴。\n暗香何处时一飘，行行復值最长条。\n仰头欲折渺谁赠，满意相思那得邀。\n极知异县淹行李，心赏未甘轻付畀。\n石雄赋罢不相闻，秀野书来因举似。\n两翁句法争新奇，画出踈影沉寒漪。\n幽探自出尘境外，胜概未许儿曹知。\n祇今嚼蘂攀条处，它日重来记前度。\n风台月观悄无言，玉笛冰滩索同赋。\n嗟予衰懒倦将迎，过眼纷纷无復情。\n尚喜踈英窥水白，更怜落片点苔青。\n兴来乱插飞蓬首，拟向君家醉君酒。\n酒酣耳热莫狂歌，布鼓雷门须缩手。",
        "dynasty": "宋",
        "collection_info": null
    },
    {
        "uuid": "53d13b9330a1a4a737e2d9fed23e8728",
        "title": "借韵呈府判张丈既以奉箴且求教药",
        "author": "朱熹",
        "content": "一生江海迥无俦，材大应容小未周。\n景好身闲真復乐，酒酣耳热却堪忧。\n飞腾莫羡摩天鹄，纯熟须参露地牛。\n我亦醒狂多忤物，颇能还赠一言不。",
        "dynasty": "宋",
        "collection_info": null
    },
    {
        "uuid": "9d94dc75b7e27c65b1834753cb585548",
        "title": "家山堂晚照效辋川体作二首  其一",
        "author": "朱熹",
        "content": "夕阳浮远空，西峯背残照。\n爽气转分明，与君共晚眺。",
        "dynasty": "宋",
        "collection_info": null
    },
    {
        "uuid": "1ea9348669315cdfa933e53b81d18732",
        "title": "家山堂晚照效辋川体作二首  其二",
        "author": "朱熹",
        "content": "山外夕岚明，山前空翠滴。\n日暮无与期，闲来岸轻帻。",
        "dynasty": "宋",
        "collection_info": null
    },
    {
        "uuid": "2a65fae81798a94b698a42d1c08e5125",
        "title": "即事有怀寄彦辅仲宗二兄二首  其一",
        "author": "朱熹",
        "content": "一水方涵碧，千林已变红。\n农收争暖日，老病怯高风。\n徙倚非无计，心期莫与同。\n向来欢会处，离合太匆匆。",
        "dynasty": "宋",
        "collection_info": null
    },
    {
        "uuid": "1f69ba6e43157873f70f817c7e5985d8",
        "title": "即事有怀寄彦辅仲宗二兄二首  其二",
        "author": "朱熹",
        "content": "闻说双飞桨，翩然下广津。\n江湖知子乐，鱼鸟谅情亲。\n淹速须关命，行藏不繫人。\n三山虽好在，惜取自由身。",
        "dynasty": "宋",
        "collection_info": null
    },
    {
        "uuid": "24c0306018a85c6db84e855fa2e79aeb",
        "title": "次知府府判二丈韵三首  其一",
        "author": "朱熹",
        "content": "两公清庙瑟，窈窕拂朱丝。\n事纪一朝胜，名从千古垂。\n流传当共赋，惆怅不同时。\n且要君颐解，宁辞匡说诗。",
        "dynasty": "宋",
        "collection_info": null
    },
    {
        "uuid": "1c41e8bde70dcf79dd540fe354392aa9",
        "title": "次知府府判二丈韵三首  其二",
        "author": "朱熹",
        "content": "忆昨中秋夕，寒盟约重寻。\n幔亭欢举酒，江阁快论心。\n月堕俱忘起，罍空始罢斟。\n只今千岭隔，怅望一何深。",
        "dynasty": "宋",
        "collection_info": null
    },
    {
        "uuid": "c94c60564abf28fe2c2d4902117b8ad8",
        "title": "次知府府判二丈韵三首  其三",
        "author": "朱熹",
        "content": "志士怀韬畧，奇兵吼镆干。\n关河那得往，肝胆不胜寒。\n壮节悲如许，雄图渺未阑。\n皇舆方仄席，陋巷敢求安。",
        "dynasty": "宋",
        "collection_info": null
    },
    {
        "uuid": "0e540914f0dc53ee18560d612050d552",
        "title": "巢居之集以中有学仙侣吹箫弄明月为韵探策赋之而熹得中字遂误为诸君所推高俾专主约既而赋诗者颇失期于是令最后者具主礼以当罚乃稍集独敦夫圭甫违令后至众白罚如约饮罢以苍茫云海路岁晚将无获分韵熹得将字而子衡兄得苍字实代熹出令",
        "author": "朱熹",
        "content": "一昨楼上饮，所欢不可忘。\n羣公各赋诗，佩玉何锵锵。\n二子朱丝絃，掩抑独叵量。\n经营久不作，一奏声满堂。\n巧迟未足多，谴负先取偿。\n主盟谬夙推，否德愧莫当。\n兹焉不举法，何以存令章。\n刘子具盘食，魏子输壶浆。\n悠然復一醉，归路相扶将。",
        "dynasty": "宋",
        "collection_info": null
    },
    {
        "uuid": "7331d2f277037d0155615df5668e8301",
        "title": "昨承诸兄临辱不揆以薄酒蔬食延驻都骑明日视壁间所张墨刻有亡去者人以为德庆丈之廋也驰问遣索蒙需拙诗辄赋所怀往奉一笑而尊犍刻可以归于我矣",
        "author": "朱熹",
        "content": "岁暮霜霰集，宾友从我游。\n置酒临高斋，觞酌屡献酬。\n鸡黍整中庖，肴核供庶羞。\n所恨乏珍肥，欢意不得周。\n何牾上客怀，徙我夜壑舟。\n平明但素壁，篆刻不可求。\n究索劳象罔，高踪希盗丘。\n我亦惭仲子，独未忘轻裘。",
        "dynasty": "宋",
        "collection_info": null
    },
    {
        "uuid": "b63325e8e31970a663fef37c81a3ec66",
        "title": "昨以诗征亡碑于四十一丈既蒙酬和而诸兄亦继作焉联为巨编藏之巾笥虽所亡古刻不可復得而此之所获则已多矣顾其中犹有不能释然者因念吾子厚隶法妙古人当为我大书伟辞于壁庶以焜耀区区之望彼死鬼之陈迹其存亡盖不足为重轻也次韵见意云",
        "author": "朱熹",
        "content": "端居感物化，怅恨不出游。\n赋诗往追亡，顾得杂佩酬。\n结绶光陆离，缊袍非所羞。\n终然抱耿耿，尼父悲东周。\n凄凉尊犍崖，望想沧浪舟。\n低徊不得去，寂寞将焉求。\n安知崔蔡徒，考槃共斯丘。\n为我挥素壁，报君当紫裘。",
        "dynasty": "宋",
        "collection_info": null
    },
    {
        "uuid": "e60a6cf0bd48b4d8e2e7535994474871",
        "title": "再赋解嘲",
        "author": "朱熹",
        "content": "宇宙一瞬息，人生等浮游。\n云何百年内，万变纷相酬。\n颠倒不自知，旁观乃堪羞。\n拱揖尚虞夏，干戈到商周。\n岂悟旷士怀，泛若不繫舟。\n驷马谅弗视，名高非所求。\n彼哉夸夺子，逝矣昆崙丘。\n褰裳绝冥外，天风舞云裘。",
        "dynasty": "宋",
        "collection_info": null
    },
    {
        "uuid": "c53e0a01ea0779c30364faa8cf7469d1",
        "title": "题祝生画呈裴丈二首  其一",
        "author": "朱熹",
        "content": "近代丹青手，心期良独难。\n夫君偏有思，妙处却无端。\n堂上三湘远，人间五月寒。\n空囊今有此，不用一钱看。",
        "dynasty": "宋",
        "collection_info": null
    },
    {
        "uuid": "502cc50ee5697218d586dee45a9c0a34",
        "title": "题祝生画呈裴丈二首  其二",
        "author": "朱熹",
        "content": "斗酒淋漓后，颠狂不作难。\n千峯俄纸上，万景忽豪端。\n石瘦冈峦古，林深烟雨寒。\n苍茫无限意，俗眼若为看。",
        "dynasty": "宋",
        "collection_info": null
    },
    {
        "uuid": "29221e81db5f06cff2eddb5d65e83a68",
        "title": "挽延平李先生三首  其一",
        "author": "朱熹",
        "content": "河洛传心后，毫釐復易差。\n淫辞方眩俗，夫子独名家。\n本本初无二，存存自不邪。\n谁知经济业，零落旧烟霞。",
        "dynasty": "宋",
        "collection_info": null
    },
    {
        "uuid": "f202755731ac2cd9ba5962b270ea2b6d",
        "title": "挽延平李先生三首  其二",
        "author": "朱熹",
        "content": "闻道无余事，穷居不计年。\n箪瓢浑谩与，风月自悠然。\n洒落濂溪句，从容洛社篇。\n平生行乐地，今日但新阡。",
        "dynasty": "宋",
        "collection_info": null
    },
    {
        "uuid": "cad0c72d6f77d8cce4a783c9823235f7",
        "title": "挽延平李先生三首  其三",
        "author": "朱熹",
        "content": "岐路方南北，师门数仞高。\n一言资善诱，十载笑徒劳。\n斩板今来此，怀经痛所遭。\n有疑无与析，挥泪首频搔。",
        "dynasty": "宋",
        "collection_info": null
    },
    {
        "uuid": "d8c4e2d649800eb6a4ff76e63860cac1",
        "title": "用西林旧韵二首  其一",
        "author": "朱熹",
        "content": "一自篮舆去不回，故山空锁旧池台。\n伤心触目经行处，几度亲陪杖屦来。",
        "dynasty": "宋",
        "collection_info": null
    },
    {
        "uuid": "4ee436b6a0bcbfaba88463745b69258e",
        "title": "用西林旧韵二首  其二",
        "author": "朱熹",
        "content": "上疏归来空皂囊，未妨随意宿僧房。\n旧题岁月那堪数，惭愧平生一瓣香。",
        "dynasty": "宋",
        "collection_info": null
    },
    {
        "uuid": "f9695075d701f54254cc9dbecf0d0a37",
        "title": "奉同张敬夫城南二十咏 纳湖",
        "author": "朱熹",
        "content": "诗筒连画卷，坐看復行吟。\n想像南湖水，秋来几许深。",
        "dynasty": "宋",
        "collection_info": null
    },
    {
        "uuid": "f730ee42a3a59adc11311f7f885a598c",
        "title": "奉同张敬夫城南二十咏 东渚",
        "author": "朱熹",
        "content": "小山幽桂丛，岁暮霭佳色。\n花落洞庭波，秋风渺何极。",
        "dynasty": "宋",
        "collection_info": null
    },
    {
        "uuid": "bf8d0cbdf3ce1b0f97a27ee79a267833",
        "title": "奉同张敬夫城南二十咏 咏归桥",
        "author": "朱熹",
        "content": "绿涨平湖水，朱栏跨小桥。\n舞雩千载事，历历在今朝。",
        "dynasty": "宋",
        "collection_info": null
    },
    {
        "uuid": "023bb99454cabf39b275dafffd1ba853",
        "title": "奉同张敬夫城南二十咏 船斋",
        "author": "朱熹",
        "content": "考槃虽在陆，滉瀁水云深。\n正尔沧洲趣，难忘魏阙心。",
        "dynasty": "宋",
        "collection_info": null
    },
    {
        "uuid": "5254d2ee5ad68747738fcb8a266f2b22",
        "title": "奉同张敬夫城南二十咏 丽泽堂",
        "author": "朱熹",
        "content": "堂后林阴密，堂前湖水深。\n感君怀我意，千里梦相寻。",
        "dynasty": "宋",
        "collection_info": null
    },
    {
        "uuid": "0b9ab4a282de7dadffff92ac4885aba4",
        "title": "奉同张敬夫城南二十咏 兰涧",
        "author": "朱熹",
        "content": "光风浮碧涧，兰杜日猗猗。\n竟岁无人采，含熏祇自知。",
        "dynasty": "宋",
        "collection_info": null
    },
    {
        "uuid": "1b5df91f973e0a55aea89fbba942af73",
        "title": "奉同张敬夫城南二十咏 书楼",
        "author": "朱熹",
        "content": "君家一编书，不自圯上得。\n石室寄林端，时来玩幽赜。",
        "dynasty": "宋",
        "collection_info": null
    },
    {
        "uuid": "3349b483e5420f605318f42de99e3728",
        "title": "奉同张敬夫城南二十咏 山斋",
        "author": "朱熹",
        "content": "藏书楼上头，读书楼下屋。\n怀哉千载心，俯仰数椽足。",
        "dynasty": "宋",
        "collection_info": null
    },
    {
        "uuid": "4774d89022c042149af39b15fcbd716a",
        "title": "奉同张敬夫城南二十咏 蒙轩",
        "author": "朱熹",
        "content": "先生湖海姿，蒙养今自閟。\n铭坐仰先贤，点画存彖繫。",
        "dynasty": "宋",
        "collection_info": null
    },
    {
        "uuid": "6fe4d1f5d17eea07fa2e59ae57b49a52",
        "title": "奉同张敬夫城南二十咏 石濑",
        "author": "朱熹",
        "content": "疏此竹下渠，漱彼涧中石。\n暮馆绕寒声，秋空动澄碧。",
        "dynasty": "宋",
        "collection_info": null
    },
    {
        "uuid": "0871b66ddf7a1d105709caf9e5066817",
        "title": "奉同张敬夫城南二十咏 卷云亭",
        "author": "朱熹",
        "content": "西山云气深，徙倚一舒啸。\n浩荡忽搴开，为君展遐眺。",
        "dynasty": "宋",
        "collection_info": null
    },
    {
        "uuid": "0a4d28a57fc29774b3a73ecf864aa8fb",
        "title": "奉同张敬夫城南二十咏 柳堤",
        "author": "朱熹",
        "content": "渚华初出水，堤树亦成行。\n吟罢天津句，熏风拂面凉。",
        "dynasty": "宋",
        "collection_info": null
    },
    {
        "uuid": "a7272189ed4b0fc7fd36f970a4901a13",
        "title": "奉同张敬夫城南二十咏 月榭",
        "author": "朱熹",
        "content": "月色三秋白，湖光四面平。\n与君凌倒景，上下极空明。",
        "dynasty": "宋",
        "collection_info": null
    },
    {
        "uuid": "12432b3f09b53b3598a73594ee723dde",
        "title": "奉同张敬夫城南二十咏 濯清",
        "author": "朱熹",
        "content": "涉江采芙蓉，十反心无斁。\n不遇无极翁，深衷竟谁识。",
        "dynasty": "宋",
        "collection_info": null
    },
    {
        "uuid": "dbd19dd8da95f23839832cefd6cd6faa",
        "title": "奉同张敬夫城南二十咏 西屿",
        "author": "朱熹",
        "content": "朝吟东渚风，夕弄西屿月。\n人境谅非遥，湖山自幽绝。",
        "dynasty": "宋",
        "collection_info": null
    },
    {
        "uuid": "fe64c4487c7b2039e3b9a1d2d7aa0c60",
        "title": "奉同张敬夫城南二十咏 淙琤谷",
        "author": "朱熹",
        "content": "湖光湛不流，嵌窦亦潜注。\n倚杖忽淙琤，竹深无觅处。",
        "dynasty": "宋",
        "collection_info": null
    },
    {
        "uuid": "d2aeeae0c717c0273ee77eadc8befeb1",
        "title": "奉同张敬夫城南二十咏 听雨舫",
        "author": "朱熹",
        "content": "綵舟停画桨，容与得欹眠。\n梦破蓬窗雨，寒声动一川。",
        "dynasty": "宋",
        "collection_info": null
    },
    {
        "uuid": "bf7a1eb3f2a37f407bd63d528e13e465",
        "title": "奉同张敬夫城南二十咏 梅堤",
        "author": "朱熹",
        "content": "仙人冰雪姿，贞秀绝伦拟。\n驿使讵知闻，寻香问烟水。",
        "dynasty": "宋",
        "collection_info": null
    },
    {
        "uuid": "fdb54a60b953dced893aabfea731bdc3",
        "title": "奉同张敬夫城南二十咏 采菱舟",
        "author": "朱熹",
        "content": "湖平秋水碧，桂棹木兰舟。\n一曲菱歌晚，惊飞欲下鸥。",
        "dynasty": "宋",
        "collection_info": null
    },
    {
        "uuid": "34c7b594894230ebdf92aa4fb7679458",
        "title": "奉同张敬夫城南二十咏 南阜",
        "author": "朱熹",
        "content": "高丘復层观，何日去登临。\n一目长空尽，寒江列暮岑。",
        "dynasty": "宋",
        "collection_info": null
    },
    {
        "uuid": "f87b06ce65d21914053bf75a83c42b03",
        "title": "次韵傅丈武夷道中五绝句  其一",
        "author": "朱熹",
        "content": "地久天长岁不留，坐来念念失藏舟。\n回看万法皆儿戏，还直先生一笑不。",
        "dynasty": "宋",
        "collection_info": null
    },
    {
        "uuid": "8dc91ffa0c11ef7d83aa7dfbb0ede933",
        "title": "次韵傅丈武夷道中五绝句  其二",
        "author": "朱熹",
        "content": "分符拥节几经年，闻道方成屋数椽。\n只恐未容高枕卧，却须持橐听鸣鞭。",
        "dynasty": "宋",
        "collection_info": null
    },
    {
        "uuid": "b9c7ba76af5211d2f47dbcdf8fd3a149",
        "title": "次韵傅丈武夷道中五绝句  其三",
        "author": "朱熹",
        "content": "勋业今从镜裏休，箧中空有敝貂裘。\n死灰那復飞扬意，惠许深惭不易酬。",
        "dynasty": "宋",
        "collection_info": null
    },
    {
        "uuid": "33170a2e0a8be6f50867dcf0aa780229",
        "title": "次韵傅丈武夷道中五绝句  其四",
        "author": "朱熹",
        "content": "常记桐城十载前，几回风雨对床眠。\n他年空忆今年事，却说黄亭共惘然。",
        "dynasty": "宋",
        "collection_info": null
    },
    {
        "uuid": "c012e90124dc3e3c30ede2e0ddd3a713",
        "title": "次韵傅丈武夷道中五绝句  其五",
        "author": "朱熹",
        "content": "诸郎步武各骎骎，季子尤怜产万金。\n衣钵相传自端的，老生无用与安心。",
        "dynasty": "宋",
        "collection_info": null
    },
    {
        "uuid": "f6d83919c81a80459184a163d0d0905c",
        "title": "题画卷 小山",
        "author": "朱熹",
        "content": "飞来小坡坨，未雨已滂濞。\n荒此定何人，苏公有遗记。",
        "dynasty": "宋",
        "collection_info": null
    },
    {
        "uuid": "52a997cc65e4cf3132457af21bf75ff4",
        "title": "题画卷 吴画",
        "author": "朱熹",
        "content": "妙绝吴生笔，飞扬信有神。\n羣仙不愁思，步步出风尘。",
        "dynasty": "宋",
        "collection_info": null
    },
    {
        "uuid": "4a4d5ad4f1b759f73f84fd7411b5633e",
        "title": "题画卷 卵研",
        "author": "朱熹",
        "content": "端溪有潜虬，孕此金玉质。\n混沌一窍开，千年泻寒液。",
        "dynasty": "宋",
        "collection_info": null
    },
    {
        "uuid": "c6f15ac4d12ff8e1da21ba92bbb28a14",
        "title": "题画卷 鬼佛",
        "author": "朱熹",
        "content": "冥蒙罔象姿，相好菩萨面。\n鬼佛吾讵知，水石翫奇变。",
        "dynasty": "宋",
        "collection_info": null
    },
    {
        "uuid": "e0ca159c345cbd1da6ca4f5ea19de5b5",
        "title": "题画卷 范宽",
        "author": "朱熹",
        "content": "山雄云气深，树老风霜劲。\n下有考槃人，超摇得真性。",
        "dynasty": "宋",
        "collection_info": null
    },
    {
        "uuid": "f0dd55a425ac8e733fd64bd30127b47d",
        "title": "题祝生画",
        "author": "朱熹",
        "content": "裴侯爱画老成癖，岁晚倦游家四壁。\n随身只有万迭山，秘不示人私自惜。\n俗人教看亦不识，我独摩挲三太息。\n问君何处得此奇，和璧隋珠未为敌。\n答云衢州老祝翁，胸次自有阴阳工。\n峙山融川取世界，咳云唾雨呼雷风。\n昨来邂逅衢城东，定交斗酒欢无穷。\n自言妙处容我识，为我扫此须臾中。\n尔时闻名今识面，回首十年齐掣电。\n裴侯已死我亦衰，祇君虽老身犹𡏖。\n眼明骨轻鬚不变，笔下江山转葱蒨。\n为君多织机中练，更约无事重相见。",
        "dynasty": "宋",
        "collection_info": null
    },
    {
        "uuid": "fc346daa3d27a2464ae09c7ad8931daa",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其一",
        "author": "朱熹",
        "content": "高人山水心，结习自无始。\n五亩江上园，清阴遍桃李。\n一堂聊自娱，三径亦可喜。\n试问避俗翁，何如尊贤里。",
        "dynasty": "宋",
        "collection_info": null
    },
    {
        "uuid": "82bfe58d58d07fb259d5700810999f22",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其二",
        "author": "朱熹",
        "content": "门前车马客，无非朝大夫。\n问公独何事，中岁遽此图。\n长安二三公，髮白形枯臞。\n隠忧念名节，亦有此乐无。",
        "dynasty": "宋",
        "collection_info": null
    },
    {
        "uuid": "c7d55f2038ec4bc7fee248a5234601c4",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其三",
        "author": "朱熹",
        "content": "君侯嗜图史，插架何其多。\n徙居三十乘，流汗几橐驼。\n千载谁晤语，端居自絃歌。\n至哉天下乐，岁月如子何。",
        "dynasty": "宋",
        "collection_info": null
    },
    {
        "uuid": "d1939c688016a9a82392a40e7084409c",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其四",
        "author": "朱熹",
        "content": "西山一何高，云气出寒麓。\n中有无事人，鸣泉遶茅屋。\n宴坐今几何，无以媚幽独。\n兴至偶成篇，呼儿为余读。",
        "dynasty": "宋",
        "collection_info": null
    },
    {
        "uuid": "27e917baf28cf3e0ae31e749fc91644c",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其五",
        "author": "朱熹",
        "content": "我居深山中，茅舍破不补。\n上见风搅林，下有云承宇。\n闻公落新宫，户牖不可数。\n懒惰心力衰，念公亦良苦。",
        "dynasty": "宋",
        "collection_info": null
    },
    {
        "uuid": "4555b4ed52e82675c1349e26ca97cc93",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其六",
        "author": "朱熹",
        "content": "夜吟招隠诗，月落寒泉井。\n自非千载人，谁与共清景。\n散髮心朗寥，凝神味渊永。\n功名恐相期，富贵非所幸。",
        "dynasty": "宋",
        "collection_info": null
    },
    {
        "uuid": "57fa46b928390dd0b7242f97ca6d1770",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其七",
        "author": "朱熹",
        "content": "仙人空山居，道意妙羣物。\n度世君则然，修身吾岂不。\n飞行仰云路，趺坐探理窟。\n独夜扣星坛，清斋具簪笏。",
        "dynasty": "宋",
        "collection_info": null
    },
    {
        "uuid": "44cb235ae4a78c749b7cd5fcaea087a5",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其八",
        "author": "朱熹",
        "content": "青山背夕阳，兹景公所爱。\n虚堂日落时，迁坐一解带。\n岚分疑有处，鸟度知无碍。\n须臾暮色来，默默无与会。",
        "dynasty": "宋",
        "collection_info": null
    },
    {
        "uuid": "b2f977c8d40613f8a23218a9d69a500d",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其九",
        "author": "朱熹",
        "content": "端居屏尘虑，万事付一尊。\n客来语世故，举白当浮君。\n超摇谢众甫，噂沓从诸孙。\n何以自怡悦，窗中见秋云。",
        "dynasty": "宋",
        "collection_info": null
    },
    {
        "uuid": "ff2ce4ce43d0153510069572db2bcf01",
        "title": "秀野以喜无多屋宇幸不碍云山为韵赋诗熹伏读佳作率尔攀和韵剧思悭无復律吕笑览之余赐以斤斧幸甚  其一○",
        "author": "朱熹",
        "content": "清溪何迢迢，上有千仞山。\n山中学仙侣，白石为门关。\n丹经苦吟哦，至道穷跻攀。\n岂知人间世，风尘萦九寰。",
        "dynasty": "宋",
        "collection_info": null
    },
    {
        "uuid": "c8cd7980b490b058c060134ddc6ef184",
        "title": "次刘秀野蔬食十三诗韵 乳餠",
        "author": "朱熹",
        "content": "清朝荐踈盘，乳钵有真味。\n不用精琼糜，无劳烂羊胃。",
        "dynasty": "宋",
        "collection_info": null
    },
    {
        "uuid": "9209f75c53e76c34c7b230df32487ed4",
        "title": "次刘秀野蔬食十三诗韵 新笋",
        "author": "朱熹",
        "content": "翛翛江上林，白日暗风雨。\n下有万玉虬，三冬卧寒土。",
        "dynasty": "宋",
        "collection_info": null
    },
    {
        "uuid": "a68ca7d5b4c49739d962216fdee70923",
        "title": "次刘秀野蔬食十三诗韵 紫蕈",
        "author": "朱熹",
        "content": "谁将紫芝苗，种此槎上土。\n便学商山翁，风餐谢肥羜。",
        "dynasty": "宋",
        "collection_info": null
    },
    {
        "uuid": "ddf9c9c94a26321452d9dcb882fe80bc",
        "title": "次刘秀野蔬食十三诗韵 子姜",
        "author": "朱熹",
        "content": "姜云能损心，此谤谁与雪。\n请论去秽功，神明看朝彻。",
        "dynasty": "宋",
        "collection_info": null
    },
    {
        "uuid": "b750ab91f147ddba1714756fcfa89d40",
        "title": "次刘秀野蔬食十三诗韵 茭笋",
        "author": "朱熹",
        "content": "寒茭翳秋塘，风叶自长短。\n刳心一饱余，并得床敷软。",
        "dynasty": "宋",
        "collection_info": null
    },
    {
        "uuid": "c434749e6eedb7d2e3486e18945e772c",
        "title": "次刘秀野蔬食十三诗韵 南芥",
        "author": "朱熹",
        "content": "黄龙记昔游，园客有佳遗。\n不谓洛生吟，辍餐时拥鼻。",
        "dynasty": "宋",
        "collection_info": null
    },
    {
        "uuid": "7edbc50a7bfc939637763ea0c397e8fd",
        "title": "次刘秀野蔬食十三诗韵 𬊳菜",
        "author": "朱熹",
        "content": "小草有贞性，託根寒涧幽。\n懦夫曾一嘬，感愤不能休。",
        "dynasty": "宋",
        "collection_info": null
    },
    {
        "uuid": "7b175353e6f51821399cb88f1b3b1d31",
        "title": "次刘秀野蔬食十三诗韵 木耳",
        "author": "朱熹",
        "content": "蔬肠久自安，异味非所𧩫。\n树耳黑垂聃，登盘今亦乍。",
        "dynasty": "宋",
        "collection_info": null
    },
    {
        "uuid": "a176b5acbd7d00dad433662165b8d902",
        "title": "次刘秀野蔬食十三诗韵 萝卜",
        "author": "朱熹",
        "content": "纷敷剪翠丛，津润擢玉本。\n寂寞病文园，吟余得深龈。",
        "dynasty": "宋",
        "collection_info": null
    },
    {
        "uuid": "0ec69426ce3a02c2a4c1935839dc704c",
        "title": "次刘秀野蔬食十三诗韵 芋魁",
        "author": "朱熹",
        "content": "沃野无凶年，正得蹲鸱力。\n区种万叶清，深煨奉朝食。",
        "dynasty": "宋",
        "collection_info": null
    },
    {
        "uuid": "cbc6777228fa19678c0317a62d4799c9",
        "title": "次刘秀野蔬食十三诗韵 笋脯",
        "author": "朱熹",
        "content": "南山春笋多，万里行枯腊。\n不落盘餐中，今知绿如箦。",
        "dynasty": "宋",
        "collection_info": null
    }
]