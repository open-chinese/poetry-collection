[
    {
        "uuid": "2b22e3df423f9cd7ee98e8c790f3dda2",
        "title": "药名离合夏日即事三首 三",
        "author": "陆龟蒙",
        "content": "窗外晓帘还自卷，柏烟兰露思晴空。\n青箱有意终须续，断简遗编一半通。",
        "dynasty": "唐",
        "collection_info": null
    },
    {
        "uuid": "04d04d8b7159189b747b7d8f13f039f6",
        "title": "和袭美怀锡山药名离合二首 一",
        "author": "陆龟蒙",
        "content": "鹤伴前溪栽白杏，人来阴洞写枯松。\n萝深境静日欲落，石上未眠闻远钟。",
        "dynasty": "唐",
        "collection_info": null
    },
    {
        "uuid": "9b9b673ebfe2a937106ca78886d023bd",
        "title": "和袭美怀锡山药名离合二首 二",
        "author": "陆龟蒙",
        "content": "佳句成来谁不伏，神丹偷去亦须防。\n风前莫怪携诗藁，本是吴吟荡桨郎。",
        "dynasty": "唐",
        "collection_info": null
    },
    {
        "uuid": "99ba670fa4171a576d247525d985aa1e",
        "title": "和袭美怀鹿门县名离合二首 一",
        "author": "陆龟蒙",
        "content": "云容覆枕无非白，水色侵矶直是蓝。\n田种紫芝餐可寿，春来何事恋江南。",
        "dynasty": "唐",
        "collection_info": null
    },
    {
        "uuid": "c8c68f36f7670de795bf07be50a03342",
        "title": "和袭美怀鹿门县名离合二首 二",
        "author": "陆龟蒙",
        "content": "竹溪深处猿同宿，松阁秋来客共登。\n封径古苔侵石鹿，城中谁解访山僧。",
        "dynasty": "唐",
        "collection_info": null
    },
    {
        "uuid": "30313a2999360066ef66f12861c8a62c",
        "title": "寒日古人名",
        "author": "陆龟蒙",
        "content": "初寒朗咏裴回立，欲谢玄关早晚开。\n昨日登楼望江色，鱼梁鸿雁几多来。",
        "dynasty": "唐",
        "collection_info": null
    },
    {
        "uuid": "2764791d80490810f72cef3215a57178",
        "title": "句",
        "author": "陆龟蒙",
        "content": "几点社翁雨，一番花信风。\n水鸟歌妇女，衣襟便佞舌。\n溪山自是清凉国，松竹合封萧洒侯。\n山上花明水上曛，一桡青翰破霞文。\n白帝霜舆欲御秋，但说漱流幷枕石。\n不辞蝉腹与龟肠，头方不会王门事。\n尘土空缁白苎衣，秋来懒上向吴亭。",
        "dynasty": "唐",
        "collection_info": null
    },
    {
        "uuid": "33f5b93148b60eb7f2c7cabdac366852",
        "title": "旅泊吴门",
        "author": "张贲",
        "content": "一舸吴江晚，堪忧病广文。\n鲈鱼谁与伴，鸥鸟自成羣。\n反照纵横水，斜空断续云。\n异乡无限思，尽付酒醺醺。",
        "dynasty": "唐",
        "collection_info": null
    },
    {
        "uuid": "22d2fc7c6202b8b8d49ad621b75d11fc",
        "title": "贲中间有吴门旅泊之什蒙鲁望垂和更作一章以伸詶谢",
        "author": "张贲",
        "content": "偶发陶匏响，皆蒙组绣文。\n清秋将落帽，子夏正离羣。\n有恨书燕雁，无聊赋郢云。\n徧看心自醉，不是酒能醺。",
        "dynasty": "唐",
        "collection_info": null
    },
    {
        "uuid": "4f66e378f7b7d744d76866170ee5c9db",
        "title": "酬袭美先见寄倒来韵",
        "author": "张贲",
        "content": "寻疑天意丧斯文，故选茅峰寄白云。\n酒后只留沧海客，香前唯见紫阳君。\n近年已绝诗书癖，今日兼将笔砚焚。\n为有此身犹苦患，不知何者是玄纁。",
        "dynasty": "唐",
        "collection_info": null
    },
    {
        "uuid": "ee25556f1c1623be27c3b6ecfcda266a",
        "title": "奉和袭美醉中即席见赠次韵",
        "author": "张贲",
        "content": "桂枝新下月中仙，学海词锋誉蔼然。\n文阵已推忠信甲，穷波犹认孝廉船。\n清标称住羊车上，俗韵惭居鹤氅前。\n共许逢蒙快弓箭，再穿杨叶在明年。",
        "dynasty": "唐",
        "collection_info": null
    },
    {
        "uuid": "22cdc042182a99e9827a7d1b49e79617",
        "title": "奉和袭美题褚家林亭",
        "author": "张贲",
        "content": "疎野林亭震泽西，朗吟闲步喜相携。\n时时风折芦花乱，处处霜摧稻穗低。\n百本败荷鱼不动，一枝寒菊蝶空迷。\n今朝偶得高阳伴，从放山翁醉似泥。",
        "dynasty": "唐",
        "collection_info": null
    },
    {
        "uuid": "569fa149d96f541964f9805265b75d76",
        "title": "奉和袭美伤开元观顾道士",
        "author": "张贲",
        "content": "凤麟胶尽夜如何，共叹先生劒解多。\n几度弔来唯白鹤，此时乘去必青骡。\n图中含景随残照，琴裏流泉寄逝波。\n惆怅真灵又空返，玉书谁授紫微歌。",
        "dynasty": "唐",
        "collection_info": null
    },
    {
        "uuid": "b293cdf6c63f748248488ab0267fe07c",
        "title": "和鲁望白菊",
        "author": "张贲",
        "content": "雪彩冰姿号女华，寄身多是地仙家。\n有时南国和霜立，几处东篱伴月斜。\n谢客琼枝空贮恨，袁郎金钿不成夸。\n自知终古清香在，更出梅粧弄晚霞。",
        "dynasty": "唐",
        "collection_info": null
    },
    {
        "uuid": "f7c5f2cd98b56c4810e5b49a7fd520ef",
        "title": "奉和袭美先辈悼鹤",
        "author": "张贲",
        "content": "池塘萧索掩空笼，玉树同嗟一土中。\n莎径罢鸣唯泣露，松轩休舞但悲风。\n丹台旧氅难重缉，紫府新书岂更通。\n云减雾消无处问，只留华髪与衰翁。",
        "dynasty": "唐",
        "collection_info": null
    },
    {
        "uuid": "377a7ee74c99548f1902c6f8a45d3553",
        "title": "偶约道流终乖文会荅皮陆",
        "author": "张贲",
        "content": "僊侣无何访蔡经，两烦韶濩出彤庭。\n人间若有登楼望，应怪文星近客星。",
        "dynasty": "唐",
        "collection_info": null
    },
    {
        "uuid": "86a13ad41aaec95aaa9d9556d5fee04c",
        "title": "和袭美寒夜见访",
        "author": "张贲",
        "content": "云孤鹤独且相亲，仿効从它折角巾。\n不用吴江叹留滞，风姿俱是玉清人。",
        "dynasty": "唐",
        "collection_info": null
    },
    {
        "uuid": "c053bcb4b7c198502b772665580cb58b",
        "title": "和袭美醉中先起次韵",
        "author": "张贲",
        "content": "何事桃源路忽迷，惟留云雨怨空闺。\n僊郎共许多情调，莫遣重歌浊水泥。",
        "dynasty": "唐",
        "collection_info": null
    },
    {
        "uuid": "54ac66c617b7949552a8c06e3cc68ea8",
        "title": "和皮陆酒病偶作",
        "author": "张贲",
        "content": "白编椰席镂冰明，应助杨青解宿酲。\n难继二贤金玉唱，可怜空作断猿声。",
        "dynasty": "唐",
        "collection_info": null
    },
    {
        "uuid": "d431dd3f365c55897ced5c8e3f25bfea",
        "title": "送浙东德师侍御罢府西归",
        "author": "张贲",
        "content": "孤云独鸟本无依，江海重逢故旧稀。\n杨柳渐疏芦苇白，可怜斜日送君归。",
        "dynasty": "唐",
        "collection_info": null
    },
    {
        "uuid": "15091fdd3592aa3835a96b8857f38148",
        "title": "以青䭀饭分送袭美鲁望因成一绝",
        "author": "张贲",
        "content": "谁屑琼瑶事青䭀，旧传名品出华阳。\n应宜仙子胡麻拌，因送刘郎与阮郎。",
        "dynasty": "唐",
        "collection_info": null
    },
    {
        "uuid": "2f39e5c12cab64cd9b94e5202dbb7ac8",
        "title": "玩金鸂鶒和陆鲁望",
        "author": "张贲",
        "content": "翠羽红襟镂彩云，双飞常笑白鸥羣。\n谁怜化作雕金质，从倩沈檀十里闻。",
        "dynasty": "唐",
        "collection_info": null
    },
    {
        "uuid": "293fbc5d44ec49209351ccf69372c63f",
        "title": "悼鹤和袭美",
        "author": "张贲",
        "content": "渥顶鲜毛品格驯，莎庭闲暇重难羣。\n无端日暮东风起，飘散春空一片云。",
        "dynasty": "唐",
        "collection_info": null
    },
    {
        "uuid": "f4e4586d74b3b4784dd8ad5688d7bffa",
        "title": "览皮先辈盛制因作十韵以寄用伸欵仰",
        "author": "崔璐",
        "content": "河岳挺灵异，星辰精气殊。\n在人为英杰，与国作祯符。\n襄阳得奇士，俊迈真龙驹。\n勇果鲁仲由，文赋蜀相如。\n浑浩江海广，葩华桃李敷。\n小言入无间，大言塞空虚。\n几人游赤水，夫子得玄珠。\n鬼神争奥秘，天地惜洪鑪。\n既有曾参行，仍兼君子儒。\n吾知上帝意，将使居黄枢。\n好保千金体须为万姓谟。",
        "dynasty": "唐",
        "collection_info": null
    },
    {
        "uuid": "c7b46a41c2f3cbefd219d985c7cc2cb8",
        "title": "浙东罢府西归酬别张广文皮先辈陆秀才",
        "author": "李縠",
        "content": "岂有头风笔下痊，浪成蛮语向初筵。\n兰亭旧趾虽曾见，柯笛遗音更不传。\n照曜文星吴分野，留连花月晋名贤。\n相逢只恨相知晚，一曲骊歌又几年。",
        "dynasty": "唐",
        "collection_info": null
    },
    {
        "uuid": "60550505c594810ba599ab60a74602ab",
        "title": "和皮日休悼鸖 一",
        "author": "李縠",
        "content": "才子襟期本上清，陆云家鸖伴闲情。\n犹怜反顾五六里，何意忽归十二城。\n露滴谁闻高叶坠，月沈休藉半阶明。\n人闻华表堪留语，剩向秋风寄一声。",
        "dynasty": "唐",
        "collection_info": null
    },
    {
        "uuid": "26833f1c2c3a5e25231078a876cff917",
        "title": "和皮日休悼鸖 二",
        "author": "李縠",
        "content": "道林曾放雪翎飞，应悔庭除闭羽衣。\n料得王恭披鹤氅，倚吟犹待月中归。",
        "dynasty": "唐",
        "collection_info": null
    },
    {
        "uuid": "5b0ffc655c6747a39a8eae65aa6c882e",
        "title": "醉中袭美先月中归",
        "author": "李縠",
        "content": "休文虽即逃琼液，阿鹜还须掩玉闺。\n月落金鸡一声后，不知谁悔醉如泥。",
        "dynasty": "唐",
        "collection_info": null
    },
    {
        "uuid": "2cecd795f27173ecb74524aaa752a3b8",
        "title": "奉酬皮先辈霜菊见赠",
        "author": "崔璞",
        "content": "菊花开晚过秋风，闻道芳香正满丛。\n争奈病夫难强饮，应须速自召车公。",
        "dynasty": "唐",
        "collection_info": null
    },
    {
        "uuid": "d2611afdd121a4667b6c21d0bb8c5273",
        "title": "蒙恩除替将还京洛偶叙所怀因成六韵呈军事院诸公郡中一二秀才",
        "author": "崔璞",
        "content": "两载求人瘼，三春受代归。\n务繁多簿籍，才短乏恩威。\n共理乖天奖，分忧值岁饥。\n遽蒙交郡印，安敢整朝衣。\n作牧惭为政，思乡念式微。\n傥容还故里，高卧掩柴扉。",
        "dynasty": "唐",
        "collection_info": null
    },
    {
        "uuid": "71567efcb97e8ab81fa9554d2c728d4d",
        "title": "和皮日休悼鹤 一",
        "author": "魏朴",
        "content": "直欲裁诗问杳冥，岂教灵化亦浮生。\n风林月动疑留魄，沙岛香愁似蕴情。\n雪骨夜封苍藓冷，练衣寒在碧塘轻。\n人间飞去犹堪恨，况是泉台远玉京。",
        "dynasty": "唐",
        "collection_info": null
    },
    {
        "uuid": "32348b7fc403fffb4faa49188db7bf05",
        "title": "和皮日休悼鹤 二",
        "author": "魏朴",
        "content": "经秋宋玉已悲伤，况报胎禽昨夜亡。\n霜晓起来无问处，伴僧弹指遶荷塘。",
        "dynasty": "唐",
        "collection_info": null
    },
    {
        "uuid": "ebe7c8cfc235e816173ff57bf58bcf91",
        "title": "皮袭美见留小讌次韵",
        "author": "羊昭业",
        "content": "泽国春来少遇晴，有花开日且飞觥。\n王戎似电休推病，周顗纔醒众却惊。\n芳景渐浓偏属酒，暖风初畅欲调莺。\n知君不肯然官烛，争得华筵彻夜明。",
        "dynasty": "唐",
        "collection_info": null
    },
    {
        "uuid": "02f5249775d483e7e8f1a347f3624b69",
        "title": "送羊振文归觐桂阳",
        "author": "颜萱",
        "content": "高挂吴帆喜动容，问安归去指湘峯。\n悬鱼庭内芝兰秀，驭鹤门前薜荔封。\n红斾正怜棠影茂，綵衣偏带桂香浓。\n临岐独有霑襟恋，南巷当年共化龙。",
        "dynasty": "唐",
        "collection_info": null
    },
    {
        "uuid": "18aa6acce74eb3039f9f5716bf2b9774",
        "title": "送圆载上人",
        "author": "颜萱",
        "content": "师来一世恣经行，却泛沧波问去程。\n心静已能防渴鹿，鼙喧时为骇长鲸。\n禅林几结金桃重，梵室重修铁瓦轻。\n料得还乡无别利，只应先见日华生。",
        "dynasty": "唐",
        "collection_info": null
    },
    {
        "uuid": "d0cf6c49719e9088c887a29ad7200906",
        "title": "过张祜处士丹阳故居",
        "author": "颜萱",
        "content": "忆昔为儿逐我兄，曾抛竹马拜先生。\n书斋已换当时主，诗壁空题故友名。\n岂是争权留怨敌，可怜当路尽公卿。\n柴扉草屋无人问，犹向荒田责地征。",
        "dynasty": "唐",
        "collection_info": null
    },
    {
        "uuid": "8d5ea868dcaa5c7b2c3e7fac718330d6",
        "title": "和袭美伤顾道士",
        "author": "郑璧",
        "content": "斜汉银澜一夜东，飘飘何处五云中。\n空留华表千年约，纔毕丹炉九转功。\n形蜕远山孤圹月，影寒深院晓松风。\n门人不覩飞昇去，犹与浮生哭恨同。",
        "dynasty": "唐",
        "collection_info": null
    },
    {
        "uuid": "47da5932b229a7407932c528439fcf2a",
        "title": "奉和陆鲁望白菊",
        "author": "郑璧",
        "content": "白艳轻明带露痕，始知佳色重难羣。\n终朝疑笑梁王雪，尽日慵飞蜀帝魂。\n燕雨似翻瑶渚浪，雁风疑卷玉绡纹。\n琼妃若会宽裁剪，堪作蟾宫夜舞裙。",
        "dynasty": "唐",
        "collection_info": null
    },
    {
        "uuid": "0c81132ff0fabdd7c431d4f7f8bcf90a",
        "title": "和袭美索友人酒",
        "author": "郑璧",
        "content": "乘兴闲来小谢家，便裁诗句乞榴花。\n邴原虽不无端醉，也爱临风从鹿车。",
        "dynasty": "唐",
        "collection_info": null
    },
    {
        "uuid": "e33a478671d68f338d81d4ac818082b4",
        "title": "文燕润卿不至",
        "author": "郑璧",
        "content": "已知羽驾朝金阙，不用烧兰望玉京。\n应是易迁明月好，玉皇留看舞双成。",
        "dynasty": "唐",
        "collection_info": null
    },
    {
        "uuid": "48081df32d8e275b9d233a6044923de5",
        "title": "塞上",
        "author": "司空图",
        "content": "万里隋城在，三边虏气衰。\n沙填孤障角，烧断故关碑。\n马色经寒惨，鵰声带晚悲。\n将军正闲暇，留客换歌辞。",
        "dynasty": "唐",
        "collection_info": null
    },
    {
        "uuid": "b4255e59d74e0ad0bdb2214f0d1afb25",
        "title": "寄永嘉崔道融",
        "author": "司空图",
        "content": "旅寓虽难定，乘闲是胜游。\n碧云萧寺霁，红树谢邨秋。\n戍鼓和潮暗，船灯照岛幽。\n诗家多滞此，风景似相留。",
        "dynasty": "唐",
        "collection_info": null
    },
    {
        "uuid": "c4f29edeec6ee2d0626f19eaf672346f",
        "title": "下方",
        "author": "司空图",
        "content": "三十年来往，中间京洛尘。\n倦行今白首，归卧已清神。\n坡暖冬抽笋，松凉夏健人。\n更惭征诏起，避世迹非真。",
        "dynasty": "唐",
        "collection_info": null
    },
    {
        "uuid": "6bde8536b626e876843546acd928c28a",
        "title": "华下",
        "author": "司空图",
        "content": "日炙旱云裂，迸为千道血。\n天地沸一镬，竟自烹妖孽。\n尧汤遇灾数，灾数还中辍。\n何事姦与邪，古来难扑灭。",
        "dynasty": "唐",
        "collection_info": null
    },
    {
        "uuid": "f27e0e7575b43d12018710ffba5b9ad0",
        "title": "僧舍贻友",
        "author": "司空图",
        "content": "笑破人间事，吾徒莫自欺。\n解吟僧亦俗，爱舞鹤终卑。\n竹上题幽梦，溪边约敌棋。\n旧山归有阻，不是故迟迟。",
        "dynasty": "唐",
        "collection_info": null
    },
    {
        "uuid": "6372686624c350e1ec490fe9cafe9e75",
        "title": "下方",
        "author": "司空图",
        "content": "昏旦松轩下，怡然对一瓢。\n雨微吟思足，花落梦无聊。\n细事当棋遣，衰容喜镜饶。\n溪僧有深趣，书至又相邀。",
        "dynasty": "唐",
        "collection_info": null
    },
    {
        "uuid": "40219a3250a02f9323d78fb1b25e987d",
        "title": "华下送文浦",
        "author": "司空图",
        "content": "郊居谢名利，何事最相亲。\n渐与论诗久，皆知得句新。\n川明虹照雨，树密鸟衝人。\n应念从今去，还来岳下频。",
        "dynasty": "唐",
        "collection_info": null
    },
    {
        "uuid": "2e91e6cd4a368dda97076f2489741b71",
        "title": "自诫",
        "author": "司空图",
        "content": "我祖铭座右，嘉谋贻厥孙。\n勤此苟不怠，令名日可存。\n媒衒士所耻，慈俭道所尊。\n松柏岂不茂，桃李亦自繁。\n众人皆察察，而我独昏昏。\n取训于老氏，大辩欲讷言。",
        "dynasty": "唐",
        "collection_info": null
    },
    {
        "uuid": "5078bdbd29f70455ab0bae1e63dc9787",
        "title": "效陈拾遗子昂感遇二首 一",
        "author": "司空图",
        "content": "高燕飞何捷，啄害恣羣雏。\n人岂玩其暴，华轩容尔居。\n强欺自天禀，刚吐信吾徒。\n乃知不平者，矫世道终孤。",
        "dynasty": "唐",
        "collection_info": null
    },
    {
        "uuid": "47b1761cb79324b21ec1b8b471358127",
        "title": "效陈拾遗子昂感遇二首 二",
        "author": "司空图",
        "content": "阳和含煦润，卉木竞纷华。\n当为众所悦，私已汝何夸。\n北里秘秾艳，东园锁名花。\n豪夺乃常理，笑君徒咄嗟。",
        "dynasty": "唐",
        "collection_info": null
    },
    {
        "uuid": "38c247b313ea7ae9ca7d70031d86c11b",
        "title": "效陈拾遗子昂",
        "author": "司空图",
        "content": "丑妇竞簪花，花多映愈丑。\n邻女恃其姿，掇之不盈手。\n量已苟自私，招损乃谁咎。\n宠禄既非安，于吾竟何有。",
        "dynasty": "唐",
        "collection_info": null
    },
    {
        "uuid": "f86c7adffaf2ce3db07ca3ad3005eb05",
        "title": "感时",
        "author": "司空图",
        "content": "好鸟无恶声，仁兽肯狂噬。\n宁教鹦鹉哑，不遣麒麟细。\n人人语与默，唯观利与势。\n爱毁亦自遭，掩谤终失计。",
        "dynasty": "唐",
        "collection_info": null
    },
    {
        "uuid": "776c46c1161d776637a2effd72f5e74a",
        "title": "秋思",
        "author": "司空图",
        "content": "身病时亦危，逢秋多恸哭。\n风波一摇荡，天地几翻覆。\n孤萤出荒池，落叶穿破屋。\n势利长草草，何人访幽独。",
        "dynasty": "唐",
        "collection_info": null
    },
    {
        "uuid": "07f09ca7448ad69bb585b26797fdebd6",
        "title": "早春",
        "author": "司空图",
        "content": "伤怀同客处，病眼却花朝。\n草嫩侵沙短，冰轻着雨消。\n风光知可爱，容髪不相饶。\n早晚丹丘去，飞书肯见招。",
        "dynasty": "唐",
        "collection_info": null
    },
    {
        "uuid": "42c218a292bb226ccdccf70cde3e2756",
        "title": "上陌梯寺怀旧僧二首 一",
        "author": "司空图",
        "content": "云根禅客居，皆说旧无庐。\n松日明金像，山风嚮木鱼。\n依栖应不阻，名利本来疎。\n纵有人相问，林间懒拆书。",
        "dynasty": "唐",
        "collection_info": null
    },
    {
        "uuid": "37523c021584b9ea700da06c88f43eab",
        "title": "上陌梯寺怀旧僧二首 二",
        "author": "司空图",
        "content": "高鸦隔谷见，路转寺西门。\n塔影荫泉脉，山苗侵烧痕。\n钟疎含杳霭，閤迥亘黄昏。\n更待他僧到，长如前信存。",
        "dynasty": "唐",
        "collection_info": null
    },
    {
        "uuid": "af34194e0320ff2e9ba895744f3ce886",
        "title": "寄怀元秀上人",
        "author": "司空图",
        "content": "悠悠干禄利，草草废渔樵。\n身世堪惆怅，风骚顿寂寥。\n高秋期步野，积雨放趋朝。\n得句如相忆，莎斋且见招。",
        "dynasty": "唐",
        "collection_info": null
    },
    {
        "uuid": "7b0ce089f025578c3fbd944ff9c771a8",
        "title": "次韵和秀上人游南五台",
        "author": "司空图",
        "content": "中峰曾到处，题记没苍苔。\n振锡传深谷，翻经想旧台。\n危松临砌偃，惊鹿蓦溪来。\n内殿御诗切，身迴心未迴。",
        "dynasty": "唐",
        "collection_info": null
    },
    {
        "uuid": "c9d4f390ec66cb87feaf40cf1c52e9c5",
        "title": "赠圆昉公",
        "author": "司空图",
        "content": "天阶让紫衣，冷格鹤犹卑。\n道胜嫌名出，身闲觉老迟。\n晓香延宿火，寒磬度高枝。\n每说长松寺，他年与我期。",
        "dynasty": "唐",
        "collection_info": null
    },
    {
        "uuid": "846afaec4d8e14099af6594c9e864adb",
        "title": "赠信美寺岑上人",
        "author": "司空图",
        "content": "巡礼诸方遍，湘南频有缘。\n焚香老山寺，乞食向江船。\n纱碧笼名画，灯寒照净禅。\n我来能永日，莲漏滴寒泉。",
        "dynasty": "唐",
        "collection_info": null
    },
    {
        "uuid": "ba5d963627060f65b4c0d2da53094237",
        "title": "江行二首 一",
        "author": "司空图",
        "content": "地阔分吴塞，枫高映楚天。\n曲塘春尽雨，方响夜深船。\n行纪添新梦，羇愁甚往年。\n何时京洛路，马上见人烟。",
        "dynasty": "唐",
        "collection_info": null
    },
    {
        "uuid": "d429e5d04352dc9d0371709c6a625d0a",
        "title": "江行二首 二",
        "author": "司空图",
        "content": "初程风信好，迴望失津楼。\n日带潮声晚，烟含楚色秋。\n戍旗当远客，岛树转惊鸥。\n此去非名利，孤帆任白头。",
        "dynasty": "唐",
        "collection_info": null
    },
    {
        "uuid": "9b8c374134ee956bafe571e7ee146e36",
        "title": "长安赠王注",
        "author": "司空图",
        "content": "正下搜贤诏，多君独避名。\n客来当意惬，花发遇歌成。\n乐地留高趣，权门让后生。\n东方御闲驷，园外好同行。",
        "dynasty": "唐",
        "collection_info": null
    },
    {
        "uuid": "a6684b523800ff94d2b68db82496444d",
        "title": "赠步寄李员外",
        "author": "司空图",
        "content": "危桥转溪路，经雨石丛荒。\n幽瀑下仙果，孤巢悬夕阳。\n病辞青琐秘，心在紫芝房。\n更喜谐招隐，诗家有望郎。",
        "dynasty": "唐",
        "collection_info": null
    },
    {
        "uuid": "29833575d11790c0cf2e6ef98afc6492",
        "title": "寄郑仁规",
        "author": "司空图",
        "content": "清才郑小戎，标的贵游中。\n万里云无侣，三山鹤不笼。\n香和丹地暖，晚着綵衣风。\n荣路期经济，唯应在至公。",
        "dynasty": "唐",
        "collection_info": null
    },
    {
        "uuid": "3595f3d0cc4491ad6e63db9b90a31125",
        "title": "寄考功王员外",
        "author": "司空图",
        "content": "喜闻三字耗，闲客是陪游。\n白鸟闲疎索，青山日滞留。\n琴如高韵称，诗愧逸才酬。\n更勉匡君志，论思在献谋。",
        "dynasty": "唐",
        "collection_info": null
    },
    {
        "uuid": "508e4a041e4b1eae5665b53d67402d7b",
        "title": "杂言",
        "author": "司空图",
        "content": "鸟飞飞，兔蹶蹶，朝来暮去驱时节。\n女娲只解补青天，不解煎胶黏日月。",
        "dynasty": "唐",
        "collection_info": null
    },
    {
        "uuid": "9b88221dba5e59fa6b5727b40224cff2",
        "title": "陈疾",
        "author": "司空图",
        "content": "自怜旅舍亦酣歌，世路无机奈尔何。\n霄汉逼来心不动，鬓毛白尽兴犹多。\n残阳暂照乡关近，远鸟因投岳庙过。\n闲得此身归未得，磬声深夏隔烟萝。",
        "dynasty": "唐",
        "collection_info": null
    },
    {
        "uuid": "71f34c8f58a8f5e1fd414d8339b2a1e8",
        "title": "淅上 一",
        "author": "司空图",
        "content": "华下支离已隔河，又来此地避干戈。\n山田渐广猨时到，邨舍新添燕亦多。\n丹桂石楠宜并长，秦云楚雨暗相和。\n儿童栗熟迷归路，归得仍随牧竖歌。",
        "dynasty": "唐",
        "collection_info": null
    },
    {
        "uuid": "039e135dedcd5eceb060adc49b95a645",
        "title": "淅上 二",
        "author": "司空图",
        "content": "西北乡关近帝京，烟尘一片正伤情。\n愁看地色连空色，静听歌声似哭声。\n红蓼满邨人不在，青山遶槛路难平。\n从他烟棹更南去，休向津头问去程。",
        "dynasty": "唐",
        "collection_info": null
    },
    {
        "uuid": "13103274bc66d5f2d20ea3f4cb9d647e",
        "title": "山中",
        "author": "司空图",
        "content": "全家与我恋孤岑，蹋得苍苔一径深。\n逃难人多分隙地，放生麋大出寒林。\n名应不朽轻仙骨，理到忘机近佛心。\n昨夜前溪骤雷雨，晚晴闲步数峰吟。",
        "dynasty": "唐",
        "collection_info": null
    },
    {
        "uuid": "a2aaf061fdd8da55174e9fd136bf3f66",
        "title": "寄赠诗僧秀公",
        "author": "司空图",
        "content": "灵一心传清塞心，可公吟后础公吟。\n近来雅道相亲少，惟仰吾师所得深。\n好句未停无暇日，旧山归老有东林。\n冷曹孤宦甘寥落，多谢携筇数访寻。",
        "dynasty": "唐",
        "collection_info": null
    },
    {
        "uuid": "4904327c6736671173fbf67ded2b683d",
        "title": "重阳日访元秀上人",
        "author": "司空图",
        "content": "红叶黄花秋景宽，醉吟朝夕在樊川。\n却嫌今日登山俗，且共高僧对榻眠。\n别画长怀吴寺壁，宜茶偏赏霅溪泉。\n归来童穉争相笑，何事无人与酒船。",
        "dynasty": "唐",
        "collection_info": null
    },
    {
        "uuid": "e6afd4266f5ee80da63cbcdfcc0cfed4",
        "title": "丁未岁归王官谷",
        "author": "司空图",
        "content": "家山牢落战尘西，匹马偷归路已迷。\n冢上卷旗人簇立，花边移寨鸟惊啼。\n本来薄俗轻文字，却致中原动鼓鼙。\n将取一壶闲日月，长歌深入武陵溪。",
        "dynasty": "唐",
        "collection_info": null
    },
    {
        "uuid": "5a56f57366e98de7fa8de246853bcd77",
        "title": "书怀",
        "author": "司空图",
        "content": "病来犹强引雏行，力上东原欲试耕。\n几处马嘶春麦长，一川人喜雪峰晴。\n闲知有味心难肯，道贵谋安迹易平。\n陶令若能兼不饮，无弦琴亦是沽名。",
        "dynasty": "唐",
        "collection_info": null
    },
    {
        "uuid": "439f1f47476313d43f4623152efdd704",
        "title": "退栖",
        "author": "司空图",
        "content": "宦游萧索为无能，移住中条最上层。\n得劒乍如添健仆，亡书久似失良朋。\n燕昭不是空怜马，支遁何妨亦爱鹰。\n自此致身绳检外，肯教世路日兢兢。",
        "dynasty": "唐",
        "collection_info": null
    },
    {
        "uuid": "572f1246d50987f3d5d4c86ea6ca8efa",
        "title": "五十",
        "author": "司空图",
        "content": "闲身事少只题诗，五十今来觉陡衰。\n清秩偶叨非养望，丹方频试更堪疑。\n髭鬚强染三分折，弦管遥听一半悲。\n漉酒有巾无黍酿，负他黄菊满东篱。",
        "dynasty": "唐",
        "collection_info": null
    },
    {
        "uuid": "933bc56d42a1fce64a60fbb94daaf54d",
        "title": "新岁对写真",
        "author": "司空图",
        "content": "得见明时下寿身，须甘岁酒更移巡。\n生情暗结千重恨，寒势常欺一半春。\n文武轻销丹竈火，市朝偏贵黑头人。\n自伤衰飒慵开镜，拟与儿童别写真。",
        "dynasty": "唐",
        "collection_info": null
    },
    {
        "uuid": "7dccc3874c509ca6f0a615aa2ecedb4b",
        "title": "华下",
        "author": "司空图",
        "content": "箨冠新带步池塘，逸韵偏宜夏景长。\n扶起绿荷承早露，惊迴白鸟入残阳。\n久无书去干时贵，时有僧来自故乡。\n不用名山访真诀，退休便是养生方。",
        "dynasty": "唐",
        "collection_info": null
    },
    {
        "uuid": "51b471be0e794e5662c63ae7ba3c11a0",
        "title": "重阳山居",
        "author": "司空图",
        "content": "诗人自古恨难穷，暮节登临且喜同。\n四望交亲兵乱后，一川风物笛声中。\n菊残深处迴幽蝶，陂动晴光下早鸿。\n明日更期来此醉，不堪寂寞对衰翁。",
        "dynasty": "唐",
        "collection_info": null
    },
    {
        "uuid": "9090f9712f919f0c15a20852a867da7d",
        "title": "争名",
        "author": "司空图",
        "content": "争名岂在更搜奇，不朽纔消一句诗。\n穷辱未甘英气阻，乖疎还有正人知。\n荷香浥露侵衣润，松影和风傍枕移。\n只此共栖尘外境，无妨亦恋好文时。",
        "dynasty": "唐",
        "collection_info": null
    },
    {
        "uuid": "7f6188799e871128b3497bf71243303d",
        "title": "光启四年春戊申",
        "author": "司空图",
        "content": "乱后烧残数架书，峰前犹自恋吾庐。\n忘机渐喜逢人少，览镜空怜待鹤疎。\n孤屿池痕春涨满，小阑花韵午晴初。\n酣歌自适逃名久，不必门多长者车。",
        "dynasty": "唐",
        "collection_info": null
    },
    {
        "uuid": "f5a1e0e8e20455f12b973d63ca17055b",
        "title": "丁巳重阳",
        "author": "司空图",
        "content": "重阳未到已登临，探得黄花且独斟。\n客舍喜逢连日雨，家山似响隔河砧。\n乱来已失耕桑计，病后休论济活心。\n自贺逢时能自弃，归鞭唯拍马鞯吟。",
        "dynasty": "唐",
        "collection_info": null
    },
    {
        "uuid": "c2dfde3af02c327602232b4c5792a0ca",
        "title": "喜王驾小仪重阳相访",
        "author": "司空图",
        "content": "白菊初开卧内明，闻君相访病身轻。\n樽前且拨伤心事，溪上还随觅句行。\n幽鹤傍人疑旧识，残蝉向日噪新晴。\n拟将寂寞同留住，且劝康时立大名。",
        "dynasty": "唐",
        "collection_info": null
    },
    {
        "uuid": "2e70789b8d5936edda1aecfd3eb83d10",
        "title": "酬张芬赦后见寄",
        "author": "司空图",
        "content": "紫凤朝衔五色书，阳春忽布网罗除。\n已将心变寒灰后，岂料光生腐草余。\n建水风烟收客泪，杜陵花烛梦郊居。\n劳君故有诗相赠，欲报琼瑶愧不如。",
        "dynasty": "唐",
        "collection_info": null
    },
    {
        "uuid": "3418f25f2ae0bc7f510b506adaaf0cba",
        "title": "上元放二雉",
        "author": "司空图",
        "content": "婴网虽皆困，搴笼喜共归。\n无心期尔报，相见莫惊飞。",
        "dynasty": "唐",
        "collection_info": null
    },
    {
        "uuid": "11e8f773014bc3717b317eb4481b1f78",
        "title": "中秋",
        "author": "司空图",
        "content": "闲吟秋景外，万事觉悠悠。\n此夜若无月，一年虚过秋。",
        "dynasty": "唐",
        "collection_info": null
    },
    {
        "uuid": "330201d77724e9bd1f0e9d8075a1fdd9",
        "title": "偶题",
        "author": "司空图",
        "content": "水榭花繁处，春晴日午前。\n鸟窥临槛镜，马过隔墻鞭。",
        "dynasty": "唐",
        "collection_info": null
    },
    {
        "uuid": "e9c539a4e85c43786ac745285bd2dfa0",
        "title": "闲步",
        "author": "司空图",
        "content": "几处白烟断，一川红树时。\n坏桥侵辙水，残照背邨碑。",
        "dynasty": "唐",
        "collection_info": null
    },
    {
        "uuid": "e8594e1bd2b7cf466464e2ce8b04a2f2",
        "title": "春中",
        "author": "司空图",
        "content": "伏溜侵阶润，繁花隔竹香。\n娇莺方晓听，无事过南塘。",
        "dynasty": "唐",
        "collection_info": null
    },
    {
        "uuid": "165490b8a356201c812bd1d03e03f02d",
        "title": "独望",
        "author": "司空图",
        "content": "绿树连邨暗，黄花出陌稀。\n远陂春草绿，犹有水禽飞。",
        "dynasty": "唐",
        "collection_info": null
    },
    {
        "uuid": "7237cea11a18f7d4ace394f8a71d9060",
        "title": "杂题",
        "author": "司空图",
        "content": "孤枕闻莺起，幽怀独悄然。\n地融春力润，花泛晓光鲜。",
        "dynasty": "唐",
        "collection_info": null
    },
    {
        "uuid": "67ad4dcad1b0fe1e7320f89c9caf9747",
        "title": "漫题三首 一",
        "author": "司空图",
        "content": "乱后他乡节，烧残故国春。\n自怜垂白首，犹伴踏青人。",
        "dynasty": "唐",
        "collection_info": null
    },
    {
        "uuid": "7cff05cecfe5bd51bc28decd7ff667b9",
        "title": "漫题三首 二",
        "author": "司空图",
        "content": "齿落伤情久，心惊健忘频。\n蜗庐经岁客，蚕市异乡人。",
        "dynasty": "唐",
        "collection_info": null
    },
    {
        "uuid": "9a6aa8f8ac6a880e84922e43a5fe736d",
        "title": "漫题三首 三",
        "author": "司空图",
        "content": "率怕人言谨，闲宜酒韵高。\n山林若无虑，名利不难逃。",
        "dynasty": "唐",
        "collection_info": null
    },
    {
        "uuid": "ce07e8a28a48ee99e5890ba8ecadb536",
        "title": "河上二首 一",
        "author": "司空图",
        "content": "惨惨日将暮，驱羸独到庄。\n沙痕傍墟落，风色入牛羊。",
        "dynasty": "唐",
        "collection_info": null
    },
    {
        "uuid": "8a3da6f644f364397ca53aa3fa2e1e15",
        "title": "河上二首 二",
        "author": "司空图",
        "content": "新霁田园处，夕阳禾黍明。\n沙邨平见水，深巷有鸥声。",
        "dynasty": "唐",
        "collection_info": null
    },
    {
        "uuid": "c72a2e62c32c148da76f0926005fb177",
        "title": "早朝",
        "author": "司空图",
        "content": "白日新年好，青春上国多。\n街平双阙近，尘起五云和。",
        "dynasty": "唐",
        "collection_info": null
    },
    {
        "uuid": "2999af0bfc80d965bf2a596aa13d0a96",
        "title": "即事二首 一",
        "author": "司空图",
        "content": "茶爽添诗句，天清莹道心。\n只留鹤一隻，此外是空林。",
        "dynasty": "唐",
        "collection_info": null
    },
    {
        "uuid": "c7dd6182c767ba46be60107a33d99b53",
        "title": "即事二首 二",
        "author": "司空图",
        "content": "御礼征奇策，人心注盛时。\n从来留振滞，只待济临危。",
        "dynasty": "唐",
        "collection_info": null
    },
    {
        "uuid": "6679408d97b681d91307060cbc493aaf",
        "title": "永夜",
        "author": "司空图",
        "content": "永夜疑无日，危时只赖山。\n旷怀休戚外，孤迹是非间。",
        "dynasty": "唐",
        "collection_info": null
    },
    {
        "uuid": "0bf5515ca353bf64ee3672ecc7a67768",
        "title": "秦关",
        "author": "司空图",
        "content": "形胜今虽在，荒凉恨不穷。\n虎狼秦国破，狐兔汉陵空。",
        "dynasty": "唐",
        "collection_info": null
    },
    {
        "uuid": "fc319c6442d5cb14e8eebe1ff2beb7be",
        "title": "渡江",
        "author": "司空图",
        "content": "秋江共僧渡，乡泪滴船回。\n一夜吴船梦，家书立马开。",
        "dynasty": "唐",
        "collection_info": null
    },
    {
        "uuid": "f4c6e48f49054d53b5d9eea3ef6b493e",
        "title": "退居漫题七首 一",
        "author": "司空图",
        "content": "花缺伤难缀，莺喧奈细听。\n惜春春已晚，珍重草青青。",
        "dynasty": "唐",
        "collection_info": null
    },
    {
        "uuid": "8751abce1a524f3ccf7ed32601733df2",
        "title": "退居漫题七首 二",
        "author": "司空图",
        "content": "堤柳自绵绵，幽人无恨牵。\n只忧诗病发，莫寄校书笺。",
        "dynasty": "唐",
        "collection_info": null
    },
    {
        "uuid": "9c5a81f6db7da39fff383dc3bf880c67",
        "title": "退居漫题七首 三",
        "author": "司空图",
        "content": "燕语曾来客，花催欲别人。\n莫愁春又过，看着又新春。",
        "dynasty": "唐",
        "collection_info": null
    },
    {
        "uuid": "3a05b2231d0112ac75867d48b61a7202",
        "title": "退居漫题七首 四",
        "author": "司空图",
        "content": "身外都无事，山中久避喧。\n破巢看乳燕，留果待啼猨。",
        "dynasty": "唐",
        "collection_info": null
    },
    {
        "uuid": "c7b5b300663cf90e6d71a9f42c2d39c4",
        "title": "退居漫题七首 五",
        "author": "司空图",
        "content": "诗家通籍美，工部与司勋。\n高贾虽难敌，微官偶胜君。",
        "dynasty": "唐",
        "collection_info": null
    },
    {
        "uuid": "0ff65164fcae2d5f0feec17666f26506",
        "title": "退居漫题七首 六",
        "author": "司空图",
        "content": "努力省前非，人生上寿稀。\n青云无直道，暗室有危机。",
        "dynasty": "唐",
        "collection_info": null
    },
    {
        "uuid": "50ff5fa47bb04b041e30aa2d8a939889",
        "title": "退居漫题七首 七",
        "author": "司空图",
        "content": "燕拙营巢苦，鱼贪触网惊。\n岂缘身外事，亦似我劳形。",
        "dynasty": "唐",
        "collection_info": null
    },
    {
        "uuid": "85d73c023bfb6c6b8248477caba569e0",
        "title": "即事九首 一",
        "author": "司空图",
        "content": "宿雨川原霁，凭高景物新。\n陂痕侵牧马，云影带耕人。",
        "dynasty": "唐",
        "collection_info": null
    },
    {
        "uuid": "41f097e99a18a90f7bf90897f4b2652c",
        "title": "即事九首 二",
        "author": "司空图",
        "content": "十年深隐地，一雨太平心。\n匣涩休看劒，窗明復上琴。",
        "dynasty": "唐",
        "collection_info": null
    },
    {
        "uuid": "d435c0d527ada7d0dd6ee4c7153ec938",
        "title": "即事九首 三",
        "author": "司空图",
        "content": "明时那弃置，多病自迟留。\n疎磬和吟断，残灯照卧幽。",
        "dynasty": "唐",
        "collection_info": null
    },
    {
        "uuid": "7071bac38b5ef41a50fc3690e9eb5481",
        "title": "即事九首 四",
        "author": "司空图",
        "content": "衰鬓闲生少，丹梯望觉危。\n松须依石长，鹤不傍人卑。",
        "dynasty": "唐",
        "collection_info": null
    },
    {
        "uuid": "4c9ba0e1b889404d343340d0b33e1be4",
        "title": "即事九首 五",
        "author": "司空图",
        "content": "落叶频惊鹿，连峰欲映鵰。\n此生诗病苦，此病更萧条。",
        "dynasty": "唐",
        "collection_info": null
    },
    {
        "uuid": "971cc36fa74af95a62a63e130141c398",
        "title": "即事九首 六",
        "author": "司空图",
        "content": "旅思又惊夏，庭前长小松。\n远峰生贵气，残月敛衰容。",
        "dynasty": "唐",
        "collection_info": null
    },
    {
        "uuid": "1805eb33e05fc6a8d20b92fead074733",
        "title": "即事九首 七",
        "author": "司空图",
        "content": "林鸟频窥静，家人亦笑慵。\n旧居留稳枕，归卧听秋钟。",
        "dynasty": "唐",
        "collection_info": null
    },
    {
        "uuid": "f1a4016230e1d860a6b374a2782809c3",
        "title": "即事九首 八",
        "author": "司空图",
        "content": "华宇知难保，烧来又却修。\n只应巢燕惜，未必主人留。",
        "dynasty": "唐",
        "collection_info": null
    },
    {
        "uuid": "c7458085d37d4ae823b21dfa8dfe9cdf",
        "title": "即事九首 九",
        "author": "司空图",
        "content": "幽鸟穿篱去，邻翁采药回。\n云从潭底出，花向佛前开。",
        "dynasty": "唐",
        "collection_info": null
    },
    {
        "uuid": "04c22d0966727172e6dd1946c0d0c33d",
        "title": "松滋渡二首 一",
        "author": "司空图",
        "content": "步上短亭久，看回官渡船。\n江乡宜晚霁，楚老语丰年。",
        "dynasty": "唐",
        "collection_info": null
    },
    {
        "uuid": "f78242c00acb3faf6e8528c7409742a1",
        "title": "松滋渡二首 二",
        "author": "司空图",
        "content": "楚岫接乡思，茫茫归路迷。\n更堪斑竹驿，初听鹧鸪啼。",
        "dynasty": "唐",
        "collection_info": null
    },
    {
        "uuid": "29d80764f5f24c7f547f1c67bba5094e",
        "title": "华清宫",
        "author": "司空图",
        "content": "帝业山河固，离宫宴幸频。\n岂知驱战马，只是太平人。",
        "dynasty": "唐",
        "collection_info": null
    },
    {
        "uuid": "340576194ebf49dfa518de6fb9a245dd",
        "title": "牛头寺",
        "author": "司空图",
        "content": "终南最佳处，禅诵出青霄。\n羣木澄幽寂，疎烟泛泬寥。",
        "dynasty": "唐",
        "collection_info": null
    },
    {
        "uuid": "f05f8a26a1490cb7e91a63468ea769fb",
        "title": "感时上卢相",
        "author": "司空图",
        "content": "兵待皇威振，人随国步安。\n万方休望幸，封岳始鸣銮。",
        "dynasty": "唐",
        "collection_info": null
    },
    {
        "uuid": "f1fa7c01d0b7674976720f1819c85237",
        "title": "乱后三首 一",
        "author": "司空图",
        "content": "丧乱家难保，艰虞病懒医。\n空将忧国泪，犹拟洒丹墀。",
        "dynasty": "唐",
        "collection_info": null
    },
    {
        "uuid": "91394424be9a66a948a47cdfa0b44cb3",
        "title": "乱后三首 二",
        "author": "司空图",
        "content": "流芳能几日，惆怅又闻蝉。\n行在多新贵，幽栖独长年。",
        "dynasty": "唐",
        "collection_info": null
    },
    {
        "uuid": "48a0dc495ccb3bd2b732a5c01b956e24",
        "title": "乱后三首 三",
        "author": "司空图",
        "content": "世事尝艰险，僧居惯寂寥。\n美香闻夜合，清景见寅朝。",
        "dynasty": "唐",
        "collection_info": null
    },
    {
        "uuid": "466aba8ccb55d63d20e51a37b46879c1",
        "title": "秋景",
        "author": "司空图",
        "content": "景物皆难驻，伤春復怨秋。\n旋书红叶落，拟画碧云收。",
        "dynasty": "唐",
        "collection_info": null
    },
    {
        "uuid": "68d689f1d9eaad066a2ac3fc1de67219",
        "title": "避乱",
        "author": "司空图",
        "content": "离乱身偶在，窜迹任浮沈。\n虎暴荒居逈，萤孤黑夜深。",
        "dynasty": "唐",
        "collection_info": null
    },
    {
        "uuid": "3acf4e00d41e7453861d2393edbdb957",
        "title": "长亭",
        "author": "司空图",
        "content": "梅雨和乡泪，终年共酒衣。\n殷勤华表鹤，羡尔亦曾归。",
        "dynasty": "唐",
        "collection_info": null
    },
    {
        "uuid": "c93ac7ed5388f36a6e86670ad2791268",
        "title": "邨西杏花二首 一",
        "author": "司空图",
        "content": "薄腻力偏羸，看看怆别时。\n东风狂不惜，西子病难医。",
        "dynasty": "唐",
        "collection_info": null
    },
    {
        "uuid": "5d5ea379ce194e4e964752c6c95f4b1c",
        "title": "邨西杏花二首 二",
        "author": "司空图",
        "content": "肌细分红脉，香浓破紫苞。\n无因留得翫，争忍折来抛。",
        "dynasty": "唐",
        "collection_info": null
    },
    {
        "uuid": "18b5f95a3dd9db83e1b4c8f5f7f72921",
        "title": "独坐",
        "author": "司空图",
        "content": "幽径入桑麻，坞西逢一家。\n编篱薪带茧，补屋草和花。",
        "dynasty": "唐",
        "collection_info": null
    },
    {
        "uuid": "374879a9927e42531948c3d8fc1e2fed",
        "title": "借居",
        "author": "司空图",
        "content": "借住郊园久，仍逢夏景新。\n绿苔行屐稳，黄鸟傍窗频。",
        "dynasty": "唐",
        "collection_info": null
    },
    {
        "uuid": "a45322c85f442773cfddf5d830dae0e1",
        "title": "重阳",
        "author": "司空图",
        "content": "菊开犹阻雨，蝶意切于人。\n亦应知暮节，不比惜残春。",
        "dynasty": "唐",
        "collection_info": null
    },
    {
        "uuid": "f4ba7d4012220906e36e907ac42b5a74",
        "title": "偶书五首 一",
        "author": "司空图",
        "content": "衰榭当何忏，惟应悔壮图。\n磬声花外远，人影塔前孤。",
        "dynasty": "唐",
        "collection_info": null
    },
    {
        "uuid": "c18704ca1471b6029f4999bc41d9a7b0",
        "title": "偶书五首 二",
        "author": "司空图",
        "content": "色变莺雏长，竿齐笋箨垂。\n白头身偶在，清夏景还移。",
        "dynasty": "唐",
        "collection_info": null
    },
    {
        "uuid": "9e8364a842161f3eca55e2c8ff8b7214",
        "title": "偶书五首 三",
        "author": "司空图",
        "content": "蜀妓轻成妙，吴娃狎共纤。\n晚妆留拜月，卷上水精帘。",
        "dynasty": "唐",
        "collection_info": null
    },
    {
        "uuid": "1b282e3b260ca7b92ce00551c8879518",
        "title": "偶书五首 四",
        "author": "司空图",
        "content": "独步荒郊暮，沉思远墅幽。\n平生多少事，弹指一时休。",
        "dynasty": "唐",
        "collection_info": null
    },
    {
        "uuid": "89748b34c99d7dabc60328e3e9ef2ad0",
        "title": "偶书五首 五",
        "author": "司空图",
        "content": "掩谤知迎吠，欺心见强颜。\n有名人易困，无契债难还。",
        "dynasty": "唐",
        "collection_info": null
    },
    {
        "uuid": "6d399f169462c22be782bdcaa5d2f131",
        "title": "杂题九首 一",
        "author": "司空图",
        "content": "病来胜未病，名缚便忘名。\n今日甘为客，当时注愍征。",
        "dynasty": "唐",
        "collection_info": null
    },
    {
        "uuid": "7565205c5555808527b7aa42eb0d76f0",
        "title": "杂题九首 二",
        "author": "司空图",
        "content": "暑湿深山雨，荒居破屋灯。\n此生无忏处，此去作高僧。",
        "dynasty": "唐",
        "collection_info": null
    },
    {
        "uuid": "9cab014f06e3cfa0c3d776c5494e0747",
        "title": "杂题九首 三",
        "author": "司空图",
        "content": "不须频怅望，且喜脱喧嚣。\n亦有终焉意，陂南看稻苗。",
        "dynasty": "唐",
        "collection_info": null
    },
    {
        "uuid": "fece70301abf4479e2744e52d57d29e8",
        "title": "杂题九首 四",
        "author": "司空图",
        "content": "楼带猨吟迥，庭容鹤舞宽。\n晒书因阅画，封药偶和丹。",
        "dynasty": "唐",
        "collection_info": null
    },
    {
        "uuid": "88ac0dce92b0e488d65fbd3d033e0419",
        "title": "杂题九首 五",
        "author": "司空图",
        "content": "宴罢论诗久，亭高拜表频。\n岸香蕃舶月，洲色海烟春。",
        "dynasty": "唐",
        "collection_info": null
    },
    {
        "uuid": "fdd4f551ea03fe10594384dd722881b8",
        "title": "杂题九首 六",
        "author": "司空图",
        "content": "驿步堤萦阁，军城鼓振桥。\n鸥和湖鴈下，雪隔岭梅飘。",
        "dynasty": "唐",
        "collection_info": null
    },
    {
        "uuid": "eabb650dcc6b0a6c94b60db04304b128",
        "title": "杂题九首 七",
        "author": "司空图",
        "content": "带雪南山道，和钟北阙明。\n太平当共贺，开化喝来声。",
        "dynasty": "唐",
        "collection_info": null
    },
    {
        "uuid": "9173cddad5c839068cdbfca90f510aca",
        "title": "杂题九首 八",
        "author": "司空图",
        "content": "舴艋猨偷上，蜻蜓燕竞飞。\n樵香烧桂子，苔湿挂莎衣。",
        "dynasty": "唐",
        "collection_info": null
    },
    {
        "uuid": "7ef3a881d474f7b8309a8c40763a30c4",
        "title": "杂题九首 九",
        "author": "司空图",
        "content": "溪涨渔家近，烟收鸟道高。\n松花飘可惜，睡裏洒离骚。",
        "dynasty": "唐",
        "collection_info": null
    },
    {
        "uuid": "68633ad0599a5b0d9eb3fd3f52f4b167",
        "title": "古乐府",
        "author": "司空图",
        "content": "一叶随西风，君行亦向东。\n知妾飞书意，无劳待早鸿。",
        "dynasty": "唐",
        "collection_info": null
    },
    {
        "uuid": "e2ecb8044e2be779b2e9dbfee48fcccf",
        "title": "有感",
        "author": "司空图",
        "content": "灯影看鬚黑，墻阴惜草青。\n岁阑悲物我，同是冒霜萤。",
        "dynasty": "唐",
        "collection_info": null
    },
    {
        "uuid": "dd7233546f7142c7d46e67faaf9064a0",
        "title": "休休亭",
        "author": "司空图",
        "content": "且喜安能保，那堪病更忧。\n可怜藜杖者，真箇种瓜侯。",
        "dynasty": "唐",
        "collection_info": null
    },
    {
        "uuid": "d59987253419ee05bce5e91abcfba4c1",
        "title": "漫书二首 一",
        "author": "司空图",
        "content": "剩欲逢花折，判须冒雨频。\n晴明开渐少，莫怕湿新巾。",
        "dynasty": "唐",
        "collection_info": null
    },
    {
        "uuid": "e939af37afbab027135490add24d4b0d",
        "title": "漫书二首 二",
        "author": "司空图",
        "content": "小蝶尔何竞，追飞不惮劳。\n远教羣雀见，宁悟祸梯高。",
        "dynasty": "唐",
        "collection_info": null
    },
    {
        "uuid": "d5204abc7cc859a4475bcce6dd154a62",
        "title": "岁尽二首 一",
        "author": "司空图",
        "content": "明日添一岁，端忧奈尔何。\n衝寒出洞口，犹校夕阳多。",
        "dynasty": "唐",
        "collection_info": null
    },
    {
        "uuid": "aac055f26b047228e29f7b26516ed0a1",
        "title": "岁尽二首 二",
        "author": "司空图",
        "content": "莫话伤心事，投春满鬓霜。\n殷勤共尊酒，今岁只残阳。",
        "dynasty": "唐",
        "collection_info": null
    },
    {
        "uuid": "a2c607a8b7a00ae369f87f42b4b95e62",
        "title": "牡丹",
        "author": "司空图",
        "content": "得地牡丹盛，晓添龙麝香。\n主人犹自惜，锦幕护春霜。",
        "dynasty": "唐",
        "collection_info": null
    },
    {
        "uuid": "e59495baadf2999e71071114ee7aa729",
        "title": "乱后",
        "author": "司空图",
        "content": "羽书传栈道，风火隔乡关。\n病眼那堪泣，伤心不到间。",
        "dynasty": "唐",
        "collection_info": null
    },
    {
        "uuid": "cb3be1037023a5f65403ba8306155e42",
        "title": "春山",
        "author": "司空图",
        "content": "可是武陵溪，春芳着路迷。\n花明催曙早，云腻惹空低。",
        "dynasty": "唐",
        "collection_info": null
    },
    {
        "uuid": "4c1f5657f0b8ba0f7203281884b97df9",
        "title": "乐府",
        "author": "司空图",
        "content": "宝马跋尘光，双驰照路旁。\n喧传报戚里，明日幸长杨。",
        "dynasty": "唐",
        "collection_info": null
    },
    {
        "uuid": "e2926ecfe9c7d92288883a7ffc1432d3",
        "title": "乱前上卢相",
        "author": "司空图",
        "content": "虏黠虽多变，兵骄即易乘。\n犹须劳斥候，勿遣大河冰。",
        "dynasty": "唐",
        "collection_info": null
    },
    {
        "uuid": "29ee4610a226f5cbc40be8d68ad58881",
        "title": "有感",
        "author": "司空图",
        "content": "国事皆须救未然，汉家高阁漫凌烟。\n功臣尽遣词人赞，不省沧洲画鲁连。",
        "dynasty": "唐",
        "collection_info": null
    },
    {
        "uuid": "0a7ace9076681ed8e7de408cbb5a7a9e",
        "title": "歌",
        "author": "司空图",
        "content": "处处亭台只坏墻，军营人学内人妆。\n太平故事因君唱，马上曾听隔教坊。",
        "dynasty": "唐",
        "collection_info": null
    },
    {
        "uuid": "26129b3646c5658753b1b1cf61b81fde",
        "title": "偈",
        "author": "司空图",
        "content": "人若憎时我亦憎，逃名最要是无能。\n后生乞汝残风月，自作深林不语僧。",
        "dynasty": "唐",
        "collection_info": null
    },
    {
        "uuid": "5ab578d07518781844579377c0989884",
        "title": "鹂",
        "author": "司空图",
        "content": "不是流莺独占春，林间綵翠四时新。\n应知拟上屏风画，偏坐横枝亦向人。",
        "dynasty": "唐",
        "collection_info": null
    },
    {
        "uuid": "c9e866c4a5648717e52697cf2994a9a4",
        "title": "白菊杂书四首 一",
        "author": "司空图",
        "content": "黄昏寒立更披襟，露浥清香悦道心。\n却笑谁家扃绣户，正熏龙麝暖鸳衾。",
        "dynasty": "唐",
        "collection_info": null
    },
    {
        "uuid": "7869d120695a02ab6689c2a3b852f65b",
        "title": "白菊杂书四首 二",
        "author": "司空图",
        "content": "四面云屏一带天，是非断得自翛然。\n此生只是偿诗债，白菊开时最不眠。",
        "dynasty": "唐",
        "collection_info": null
    },
    {
        "uuid": "1e8999ff4188a6d1b84d1375fcbcd5b5",
        "title": "白菊杂书四首 三",
        "author": "司空图",
        "content": "狂才不足自英雄，仆妾驱令学贩舂。\n侯印几人封万户，侬家只办买孤峰。",
        "dynasty": "唐",
        "collection_info": null
    },
    {
        "uuid": "82a2569f480ea9d3541dc5ffdb24fd36",
        "title": "白菊杂书四首 四",
        "author": "司空图",
        "content": "黄鹂啭处谁同听，白菊开时且剩过。\n漫道南朝足流品，由来叔宝不宜多。",
        "dynasty": "唐",
        "collection_info": null
    },
    {
        "uuid": "ec32c72fbd0c1de9678317bf85a91de1",
        "title": "漫题",
        "author": "司空图",
        "content": "经乱年年厌别离，歌声喜似太平时。\n词臣更有中兴颂，磨取莲峰便作碑。",
        "dynasty": "唐",
        "collection_info": null
    },
    {
        "uuid": "e5649ed0af5ddd28957b0ad53c5936e3",
        "title": "率题",
        "author": "司空图",
        "content": "宦路前衔闲不记，醉乡佳境兴方浓。\n一林高竹长遮日，四壁寒山更闰冬。",
        "dynasty": "唐",
        "collection_info": null
    },
    {
        "uuid": "c4d115bc39c824cb08b02515f65ef291",
        "title": "磵户",
        "author": "司空图",
        "content": "磵户芳烟接水邨，乱来归得道仍存。\n数竿新竹当轩上，不羡侯家立戟门。",
        "dynasty": "唐",
        "collection_info": null
    },
    {
        "uuid": "4ce90c924d3af87fb5c03b34a27f216c",
        "title": "故乡杏花",
        "author": "司空图",
        "content": "寄花寄酒喜新开，左把花枝右把杯。\n欲问花枝与杯酒，故人何得不同来。",
        "dynasty": "唐",
        "collection_info": null
    },
    {
        "uuid": "7471b422153e819359a633f1b465bd44",
        "title": "华下二首 一",
        "author": "司空图",
        "content": "故国春归未有涯，小栏高槛别人家。\n五更惆怅回孤枕，犹自残灯照落花。",
        "dynasty": "唐",
        "collection_info": null
    },
    {
        "uuid": "1c158d3e55d030a2761642c4fa2633f1",
        "title": "华下二首 二",
        "author": "司空图",
        "content": "关外风昏欲雨天，荠花耕倒枕河壖。\n邨南寂寞时回望，一隻鸳鸯下渡船。",
        "dynasty": "唐",
        "collection_info": null
    },
    {
        "uuid": "e4c98322962d59027e46a1c0939cf926",
        "title": "梦中",
        "author": "司空图",
        "content": "几多亲爱在人间，上彻霞梯会却还。\n须是蓬瀛长买得，一家同占作家山。",
        "dynasty": "唐",
        "collection_info": null
    },
    {
        "uuid": "49dc2470afd5b19a352b14255da23867",
        "title": "牓下",
        "author": "司空图",
        "content": "三十功名志未伸，初将文字竞通津。\n春风漫折一枝桂，烟阁英雄笑杀人。",
        "dynasty": "唐",
        "collection_info": null
    },
    {
        "uuid": "a4913adf3309d39c1c67b153a4429bf7",
        "title": "涔阳渡",
        "author": "司空图",
        "content": "楚田人立带残晖，驿逈邨幽客路微。\n两岸芦花正萧飒，渚烟深处白牛归。",
        "dynasty": "唐",
        "collection_info": null
    },
    {
        "uuid": "706991278d52f68ba9e5a01586d56b2b",
        "title": "偶作",
        "author": "司空图",
        "content": "索得身归未保閒，乱来道在辱来顽。\n留侯万户虽无分，病骨应消一片山。",
        "dynasty": "唐",
        "collection_info": null
    },
    {
        "uuid": "f1e46e5a404dc68c13ab63b67bf8dcbd",
        "title": "寓居有感三首 一",
        "author": "司空图",
        "content": "亦知世路薄忠贞，不忍残年负圣明。\n只待东封沾庆赐，碑阴别刻老臣名。",
        "dynasty": "唐",
        "collection_info": null
    },
    {
        "uuid": "eaf1186a4beaefa01c5ca72e1f24aafb",
        "title": "寓居有感三首 二",
        "author": "司空图",
        "content": "不放残年却到家，衔杯懒更问生涯。\n河堤往往人相送，一曲晴川隔蓼花。",
        "dynasty": "唐",
        "collection_info": null
    },
    {
        "uuid": "b30259cc8a192cedd2199072d12dbfc9",
        "title": "寓居有感三首 三",
        "author": "司空图",
        "content": "黑鬚寄在白鬚生，一度秋风减几茎。\n客处不堪频送别，无多情绪更伤情。",
        "dynasty": "唐",
        "collection_info": null
    },
    {
        "uuid": "494808c1f7df53474d9c3ef6d4e805fc",
        "title": "淮西",
        "author": "司空图",
        "content": "鳌冠三山安海浪，龙盘九鼎镇皇都。\n莫夸十万兵威盛，消箇忠良效顺无。",
        "dynasty": "唐",
        "collection_info": null
    },
    {
        "uuid": "c2c61d28d97df1c02aa2841980a71d31",
        "title": "河湟有感",
        "author": "司空图",
        "content": "一自萧关起战尘，河湟隔断异乡春。\n汉儿尽作胡儿语，却向城头駡汉人。",
        "dynasty": "唐",
        "collection_info": null
    },
    {
        "uuid": "b62cc146c7820f707a42086c24e0ea7b",
        "title": "自䢵乡北归",
        "author": "司空图",
        "content": "巴烟幂幂久萦恨，楚柳绵绵今送归。\n回避江边同去鴈，莫教惊起错南飞。",
        "dynasty": "唐",
        "collection_info": null
    },
    {
        "uuid": "41af5ff0a74661f44f846c19ca6f676e",
        "title": "青龙师安上人",
        "author": "司空图",
        "content": "灾曜偏临许国人，雨中衰菊病中身。\n清香一炷知师意，应为昭陵惜老臣。",
        "dynasty": "唐",
        "collection_info": null
    },
    {
        "uuid": "f2ee5b5178ed0d559f8bd8ac47b69e21",
        "title": "山中",
        "author": "司空图",
        "content": "凡鸟爱喧人静处，闲云似妬月明时。\n世间万事非吾事，只愧秋来未有诗。",
        "dynasty": "唐",
        "collection_info": null
    },
    {
        "uuid": "448e8a2a5e72ff7ee6ee5e41a51d932d",
        "title": "有感二首 一",
        "author": "司空图",
        "content": "自古经纶足是非，阴谋最忌夺天机。\n留侯却粒商翁去，甲第何人意气归。",
        "dynasty": "唐",
        "collection_info": null
    },
    {
        "uuid": "5289a10404f53ab0d981506ddc8d548b",
        "title": "有感二首 二",
        "author": "司空图",
        "content": "古来贤俊共悲辛，长是豪家拒要津。\n从此当歌唯痛饮，不须经世为闲人。",
        "dynasty": "唐",
        "collection_info": null
    },
    {
        "uuid": "fd9c8614c76d97b65c47e7172e5c78ee",
        "title": "闲夜二首 一",
        "author": "司空图",
        "content": "道侣难留为虐棋，邻家闻说厌吟诗。\n前峰月照分明见，夜合香中露卧时。",
        "dynasty": "唐",
        "collection_info": null
    },
    {
        "uuid": "27bc058b8eef89a84f0128c30e626ab2",
        "title": "闲夜二首 二",
        "author": "司空图",
        "content": "此身闲得易为家，业是吟诗与看花。\n若使他生抛笔砚，更应无事老烟霞。",
        "dynasty": "唐",
        "collection_info": null
    },
    {
        "uuid": "5d314124588a67d1d6ec2cc178c3b2b6",
        "title": "雨中",
        "author": "司空图",
        "content": "维摩居士陶居士，尽说高情未足夸。\n檐外莲峰阶下菊，碧莲黄菊是吾家。",
        "dynasty": "唐",
        "collection_info": null
    },
    {
        "uuid": "180be79d48f26d5bdc6f52f9b18f7cfa",
        "title": "送道者二首 一",
        "author": "司空图",
        "content": "洞天真侣昔曾逢，西岳今居第几峰。\n峰顶他时教我认，相招须把碧芙蓉。",
        "dynasty": "唐",
        "collection_info": null
    },
    {
        "uuid": "88c44091f1c2c75e0c5183aae6439f48",
        "title": "送道者二首 二",
        "author": "司空图",
        "content": "殷勤不为学烧金，道侣惟应识此心。\n雪裏千山访君易，微微鹿迹入深林。",
        "dynasty": "唐",
        "collection_info": null
    },
    {
        "uuid": "f518b0b5e157e835f2627ec72400d701",
        "title": "重阳阻雨",
        "author": "司空图",
        "content": "重阳阻雨独衔杯，移得山家菊未开。\n犹胜登高闲望断，孤烟残照马嘶回。",
        "dynasty": "唐",
        "collection_info": null
    },
    {
        "uuid": "ccce22adbe6c061d297b76fb8b132dbb",
        "title": "省试",
        "author": "司空图",
        "content": "粉闱深锁唱同人，正是终南雪霁春。\n闲繫长安千匹马，今朝似减六街尘。",
        "dynasty": "唐",
        "collection_info": null
    },
    {
        "uuid": "86cf2c218c9905ea2498bcf1724a6641",
        "title": "有赠",
        "author": "司空图",
        "content": "有诗有酒有高歌，春色年年奈我何。\n试问羲和能驻否，不劳频借鲁阳戈。",
        "dynasty": "唐",
        "collection_info": null
    },
    {
        "uuid": "4694d6e9ba554a2a401e0410d9df0fa7",
        "title": "证因亭",
        "author": "司空图",
        "content": "峰北幽亭愿证因，他生此地却容身。\n上方僧在时应到，笑认前衔记写真。",
        "dynasty": "唐",
        "collection_info": null
    },
    {
        "uuid": "10faba993e1a73fb3c72971fd5358e50",
        "title": "顷年陪恩地赴甘棠之召感动留题",
        "author": "司空图",
        "content": "去时憔悴青衿在，归路凄凉绛帐空。\n无限酬恩心未展，又将孤劒别从公。",
        "dynasty": "唐",
        "collection_info": null
    },
    {
        "uuid": "67975517e39d4c65ec81f2997b5aa416",
        "title": "九月八日",
        "author": "司空图",
        "content": "已是人间寂寞花，解怜寂寞傍贫家。\n老来不得登高看，更甚残春惜岁华。",
        "dynasty": "唐",
        "collection_info": null
    },
    {
        "uuid": "ea35302dfc34c7d28340d45cd2969192",
        "title": "敷溪桥院有感",
        "author": "司空图",
        "content": "昔岁攀游景物同，药炉今在鹤归空。\n青山满眼泪堪碧，绛帐无人花自红。",
        "dynasty": "唐",
        "collection_info": null
    },
    {
        "uuid": "be97610cf1931dcc8669afe30c2fbfcc",
        "title": "寺阁",
        "author": "司空图",
        "content": "昔岁登临未衰飒，不知何事爱伤情。\n今来揽镜翻堪喜，乱后霜鬚长几茎。",
        "dynasty": "唐",
        "collection_info": null
    },
    {
        "uuid": "138fa3e59c03a0a34c7a9d2fc3f34ecc",
        "title": "武陵路",
        "author": "司空图",
        "content": "橘岸舟间罾网挂，茶坡日暖鹧鸪啼。\n女郎指点行人笑，知向花间路已迷。",
        "dynasty": "唐",
        "collection_info": null
    },
    {
        "uuid": "bf1f8acd562029c036f42bfd266fba85",
        "title": "南北史感遇十首 一",
        "author": "司空图",
        "content": "雨淋麟阁名臣画，雪卧龙庭猛将碑。\n不用黄金铸侯印，尽输公子买蛾眉。",
        "dynasty": "唐",
        "collection_info": null
    },
    {
        "uuid": "a6ab4b64f4aadc205d0bcb3f119f0299",
        "title": "南北史感遇十首 二",
        "author": "司空图",
        "content": "汉世频封万户侯，云台空峻谢风流。\n江南不有名儒相，齿冷中原笑未休。",
        "dynasty": "唐",
        "collection_info": null
    },
    {
        "uuid": "d25f3b3920a392a1c1aaa62097408bd2",
        "title": "南北史感遇十首 三",
        "author": "司空图",
        "content": "天风斡海怒长鲸，永固南来百万兵。\n若向沧洲犹笑傲，江山虚有石头城。",
        "dynasty": "唐",
        "collection_info": null
    },
    {
        "uuid": "9231b0531bfcc44d9688a93fa53b8dc7",
        "title": "南北史感遇十首 四",
        "author": "司空图",
        "content": "花迷公子玉楼恩，镜弄佳人红粉春。\n不信关山劳远戍，绮罗香外任行尘。",
        "dynasty": "唐",
        "collection_info": null
    },
    {
        "uuid": "0ecb3a2f34f52da939589a919f33ca11",
        "title": "南北史感遇十首 五",
        "author": "司空图",
        "content": "兵围梁殿金瓯破，火发陈宫玉树摧。\n姦佞岂能惭误国，空令怀古更徘徊。",
        "dynasty": "唐",
        "collection_info": null
    },
    {
        "uuid": "f13a668d17adead3ae88cde02fea8d1e",
        "title": "南北史感遇十首 六",
        "author": "司空图",
        "content": "行乐最宜连夜景，太平方觉有春风。\n千金尽把酬歌舞，犹胜三边赏战功。",
        "dynasty": "唐",
        "collection_info": null
    },
    {
        "uuid": "0bc36bc746e5da5ad8fb06689e041ee4",
        "title": "南北史感遇十首 七",
        "author": "司空图",
        "content": "桃芳李艳年年发，羌管蛮弦处处多。\n海上应无三岛路，人间惟有一声歌。",
        "dynasty": "唐",
        "collection_info": null
    },
    {
        "uuid": "32bc1c6caf7622dd29ac596080879ff8",
        "title": "南北史感遇十首 八",
        "author": "司空图",
        "content": "佳人自折一枝红，把唱新词曲未终。\n惟向眼前怜易落，不如抛掷任春风。",
        "dynasty": "唐",
        "collection_info": null
    },
    {
        "uuid": "d688dbee5676ea7a3c303aeff01f790c",
        "title": "南北史感遇十首 九",
        "author": "司空图",
        "content": "景阳楼下花钿镜，玄武湖边锦绣旗。\n昔日繁华今日恨，雉媒声晚草芳时。",
        "dynasty": "唐",
        "collection_info": null
    },
    {
        "uuid": "7ac686ec514a83417071ae377e1ece98",
        "title": "南北史感遇十首 十",
        "author": "司空图",
        "content": "乱后人间尽不平，秦川花木最伤情。\n无穷红艳红尘裏，骤马分香散入营。",
        "dynasty": "唐",
        "collection_info": null
    },
    {
        "uuid": "960140a35d138c1b3b391865a09c8533",
        "title": "狂题二首 一",
        "author": "司空图",
        "content": "草堂旧隐犹招我，烟阁英才不见君。\n惆怅故山归未得，酒狂呌断暮天云。",
        "dynasty": "唐",
        "collection_info": null
    },
    {
        "uuid": "5518d488f5f6dd5d731314891114cb02",
        "title": "狂题二首 二",
        "author": "司空图",
        "content": "须知世乱身难保，莫喜天晴菊併开。\n长短此身长是客，黄花更助白头催。",
        "dynasty": "唐",
        "collection_info": null
    },
    {
        "uuid": "cc187db981dd6270d29429ef9cf14842",
        "title": "红茶花",
        "author": "司空图",
        "content": "景物诗人见即夸，岂怜高韵说红茶。\n牡丹枉用三春力，开得方知不是花。",
        "dynasty": "唐",
        "collection_info": null
    },
    {
        "uuid": "0c5dc76875567672bba640a5f8f122ba",
        "title": "秋燕",
        "author": "司空图",
        "content": "从扑香尘拂面飞，怜渠只为解相依。\n经冬好近深炉暖，何必千岩万水归。",
        "dynasty": "唐",
        "collection_info": null
    },
    {
        "uuid": "7fed7ef510f6a867cc8e3f2cd9426937",
        "title": "见后鴈有感",
        "author": "司空图",
        "content": "笑尔穷通亦似人，高飞偶滞莫悲辛。\n却缘风雪频相阻，只向关中待得春。",
        "dynasty": "唐",
        "collection_info": null
    },
    {
        "uuid": "641c81855a47a9a704b2799fa374c43a",
        "title": "移桃栽",
        "author": "司空图",
        "content": "独临官路易伤摧，从遣春风恣意开。\n禅客笑移山上看，流莺直到槛前来。",
        "dynasty": "唐",
        "collection_info": null
    },
    {
        "uuid": "c9c0f96fde0bf925d7b25b8a3b74d997",
        "title": "忆中条",
        "author": "司空图",
        "content": "燕辞旅舍人空在，萤出疎篱菊正芳。\n堪恨昔年联句地，念经僧扫过重阳。",
        "dynasty": "唐",
        "collection_info": null
    },
    {
        "uuid": "90e0bd7ad34ec1009a2d97afb08051fb",
        "title": "乐府",
        "author": "司空图",
        "content": "五更窗下簇妆台，已怕堂前阿母催。\n满鸭香熏鹦鹉睡，隔帘灯照牡丹开。",
        "dynasty": "唐",
        "collection_info": null
    },
    {
        "uuid": "9f0f296976b50cf42dcf2258282e298f",
        "title": "放龟二首 一",
        "author": "司空图",
        "content": "却为多知自不灵，今朝教汝卜长生。\n若求深处无深处，只有依人会有情。",
        "dynasty": "唐",
        "collection_info": null
    },
    {
        "uuid": "e95c40db24270f31df6db2fcfed11126",
        "title": "放龟二首 二",
        "author": "司空图",
        "content": "世外犹迷不死庭，人间莫恃自无营。\n本期沧海堪投迹，却向朱门待放生。",
        "dynasty": "唐",
        "collection_info": null
    },
    {
        "uuid": "96bd98f3c57afd48a98a221ed18c5597",
        "title": "灯花三首 一",
        "author": "司空图",
        "content": "蜀柳丝丝幂画楼，窗尘满镜不梳头。\n几时金鴈传归信，剪断香魂一缕愁。",
        "dynasty": "唐",
        "collection_info": null
    },
    {
        "uuid": "3260d39d22cd35b1af7f8af11debbe3d",
        "title": "灯花三首 二",
        "author": "司空图",
        "content": "姊姊教人且抱儿，逐他女伴卸头迟。\n明朝鬬草多应喜，剪得灯花自扫眉。",
        "dynasty": "唐",
        "collection_info": null
    },
    {
        "uuid": "7e835f0f1db7e28c6fcdc3c2ffad578e",
        "title": "灯花三首 三",
        "author": "司空图",
        "content": "闰前小雪过经旬，犹自依依向主人。\n开尽菊花怜强舞，与教弟子待新春。",
        "dynasty": "唐",
        "collection_info": null
    },
    {
        "uuid": "2caccc0d03a4ef24264b44d5f46ee9fe",
        "title": "偶题三首 一",
        "author": "司空图",
        "content": "浮世悠悠旋一空，多情偏解挫英雄。\n风光只在歌声裏，不必楼前万树红。",
        "dynasty": "唐",
        "collection_info": null
    },
    {
        "uuid": "cba3a1643d363e4a36304c6cc6e770c0",
        "title": "偶题三首 二",
        "author": "司空图",
        "content": "小池随事有风荷，烧酹倾壶一曲歌。\n欲待秋塘擎露看，自怜生意已无多。",
        "dynasty": "唐",
        "collection_info": null
    },
    {
        "uuid": "e2dc3c8adb3c5c152dcc9b2f99b5f9f3",
        "title": "偶题三首 三",
        "author": "司空图",
        "content": "辽阳音信近来稀，纵有虚传逼节归。\n永日无人新睡觉，小窗晴暖螖虫飞。",
        "dynasty": "唐",
        "collection_info": null
    },
    {
        "uuid": "43b4daa6965585d32f0890d4701a9e42",
        "title": "华下对菊",
        "author": "司空图",
        "content": "清香裛露对高斋，泛酒偏能浣旅怀。\n不似春风逞红艳，镜前空坠玉人钗。",
        "dynasty": "唐",
        "collection_info": null
    },
    {
        "uuid": "8dc11ac20b783447c9a0154714921222",
        "title": "与都统参谋书有感",
        "author": "司空图",
        "content": "惊鸾迸鹭尽归林，弱羽低垂分独沈。\n带病深山犹草檄，昭陵应识老臣心。",
        "dynasty": "唐",
        "collection_info": null
    },
    {
        "uuid": "eb60abcba8930976eab2d7c69d7ee3b5",
        "title": "漫题",
        "author": "司空图",
        "content": "无宦无名拘逸兴，有歌有酒任他乡。\n看看万里休征戍，莫向新词寄断肠。",
        "dynasty": "唐",
        "collection_info": null
    },
    {
        "uuid": "6b9360bc48453cf6cd8531ea917cf56c",
        "title": "商山二首 一",
        "author": "司空图",
        "content": "清溪一路照羸身，不似云台画像人。\n国史数行犹有志，只将谈笑继英尘。",
        "dynasty": "唐",
        "collection_info": null
    },
    {
        "uuid": "1f50a20b20b58ba7e3184be509b2f915",
        "title": "商山二首 二",
        "author": "司空图",
        "content": "马上搜奇已数篇，籍中犹愧是顽仙。\n关头传说开元事，指点多疑孟浩然。",
        "dynasty": "唐",
        "collection_info": null
    },
    {
        "uuid": "56a9b88cf46faeb5ff9107abad7b77e4",
        "title": "与伏牛长老偈二首 一",
        "author": "司空图",
        "content": "不算菩提与阐提，惟应执着便生迷。\n无端指箇清凉地，冻杀胡僧雪岭西。",
        "dynasty": "唐",
        "collection_info": null
    },
    {
        "uuid": "b08154d53574997028a3d7c7099bd8e3",
        "title": "与伏牛长老偈二首 二",
        "author": "司空图",
        "content": "长绳不见繫空虚，半偈传心亦未疎。\n推倒我山无一事，莫将文字缚真如。",
        "dynasty": "唐",
        "collection_info": null
    },
    {
        "uuid": "6e6f18056055646d3a956154df9cc616",
        "title": "客中重九",
        "author": "司空图",
        "content": "楚老相逢泪满衣，片名薄宦已知非。\n他乡不似人间路，应共东流更不归。",
        "dynasty": "唐",
        "collection_info": null
    },
    {
        "uuid": "cf52c471804324def92c68f90dffc96b",
        "title": "柳二首 一",
        "author": "司空图",
        "content": "谁家按舞傍池塘，已见繁枝嫩眼黄。\n漫说早梅先得意，不知春力暗分张。",
        "dynasty": "唐",
        "collection_info": null
    },
    {
        "uuid": "a13df1e13985b7c672adacd9af95d7f5",
        "title": "柳二首 二",
        "author": "司空图",
        "content": "似拟凌寒妬早梅，无端弄色傍高台。\n折来未有新枝长，莫遣佳人更折来。",
        "dynasty": "唐",
        "collection_info": null
    },
    {
        "uuid": "38c7daa8b1e69c040767ae4c3a5f51ba",
        "title": "光启丁未别山",
        "author": "司空图",
        "content": "草堂琴画已判烧，犹託邻僧护燕巢。\n此去不缘名利去，若逢逋客莫相嘲。",
        "dynasty": "唐",
        "collection_info": null
    },
    {
        "uuid": "bf636ccc4fecdb8e42d91a3aaabddc9a",
        "title": "石楠",
        "author": "司空图",
        "content": "客处偷闲未是闲，石楠虽好懒频攀。\n如何风叶西归路，吹断寒云见故山。",
        "dynasty": "唐",
        "collection_info": null
    },
    {
        "uuid": "45fb69c35a2944fe502fc41fd0a9528d",
        "title": "力疾马上走笔",
        "author": "司空图",
        "content": "酿黍长添不尽杯，只忧花尽客空回。\n垂杨且为晴遮日，留遇重阳即放开。",
        "dynasty": "唐",
        "collection_info": null
    },
    {
        "uuid": "321289ebebb4bb5f7e2c21ff84c9ba71",
        "title": "华阴县楼",
        "author": "司空图",
        "content": "丹霄能有几层梯，懒更扬鞭耸翠蜺。\n偶凭危栏且南望，不劳高掌欲相携。",
        "dynasty": "唐",
        "collection_info": null
    },
    {
        "uuid": "67d3cd5b9778393f79cdbc6d19533c0e",
        "title": "南至四首 一",
        "author": "司空图",
        "content": "今冬腊后无残日，故国烧来有几家。\n却恨早梅添旅思，强偷春力报年华。",
        "dynasty": "唐",
        "collection_info": null
    },
    {
        "uuid": "99b0e607111add07536ff2bb7a466cf2",
        "title": "南至四首 二",
        "author": "司空图",
        "content": "花时不是偏愁我，好事应难总取他。\n已被诗魔长役思，眼中莫厌早梅多。",
        "dynasty": "唐",
        "collection_info": null
    },
    {
        "uuid": "bd246ac525aa976509c42bd1d938bb42",
        "title": "南至四首 三",
        "author": "司空图",
        "content": "年华乱后偏堪惜，世路抛来已自生。\n犹有玉真长命缕，樽前时唱缓羇情。",
        "dynasty": "唐",
        "collection_info": null
    },
    {
        "uuid": "f65503da753e9392b04bfc0509e06034",
        "title": "南至四首 四",
        "author": "司空图",
        "content": "一任喧阗遶四邻，闲忙皆是自由身。\n人来客去还须议，莫遣他人作主人。",
        "dynasty": "唐",
        "collection_info": null
    },
    {
        "uuid": "65437c0715e5c4fbbfc5f0fd4741f5df",
        "title": "莲峰前轩",
        "author": "司空图",
        "content": "人间上寿若能添，只向人间也不嫌。\n看着四邻花竞发，高楼从此莫垂帘。",
        "dynasty": "唐",
        "collection_info": null
    },
    {
        "uuid": "d1a4fc0f68f0348fd5566cb1c87103e5",
        "title": "步虚",
        "author": "司空图",
        "content": "阿母亲教学步虚，三元长遣下蓬壶。\n云韶韵俗停瑶瑟，鸾鹤飞低拂宝炉。",
        "dynasty": "唐",
        "collection_info": null
    },
    {
        "uuid": "ee0d3a7a5806fbe6d2b688eb769625ee",
        "title": "劒器",
        "author": "司空图",
        "content": "楼下公孙昔擅场，空教女子爱军装。\n潼关一败吴儿喜，簇马骊山看御汤。",
        "dynasty": "唐",
        "collection_info": null
    },
    {
        "uuid": "3336e278ab83e32ea3da5bbd5617d318",
        "title": "乙丑人日",
        "author": "司空图",
        "content": "自怪扶持七十身，归来又见故乡春。\n今朝人日逢人喜，不料偷生作老人。",
        "dynasty": "唐",
        "collection_info": null
    },
    {
        "uuid": "5fb0d96339e267b9ca6ad1566c9ce0c0",
        "title": "携仙箓九首 一",
        "author": "司空图",
        "content": "岳北秋空渭北川，晴云渐薄薄如烟。\n坐来还见微风起，吹散残阳一片蝉。",
        "dynasty": "唐",
        "collection_info": null
    },
    {
        "uuid": "7deeb843151297b3f337ec33dafc4b2a",
        "title": "携仙箓九首 二",
        "author": "司空图",
        "content": "一半晴空一半云，远笼仙掌日初曛。\n洞天有路不知处，绝顶异香难更闻。",
        "dynasty": "唐",
        "collection_info": null
    },
    {
        "uuid": "45b0bb46d9ca451287a7bf42f08bf9fc",
        "title": "携仙箓九首 三",
        "author": "司空图",
        "content": "决事还须更事酬，清谭妙理一时休。\n渔翁亦被机心误，眼暗汀边结钓钩。",
        "dynasty": "唐",
        "collection_info": null
    },
    {
        "uuid": "4cf0a99d1b1c54bc3a131ca4bddef98d",
        "title": "携仙箓九首 四",
        "author": "司空图",
        "content": "迹不趋时分不侯，功名身外最悠悠。\n听君总画麒麟阁，还我闲眠舴艋舟。",
        "dynasty": "唐",
        "collection_info": null
    },
    {
        "uuid": "f43f11b495a09f2b36c956475a89c7c6",
        "title": "携仙箓九首 五",
        "author": "司空图",
        "content": "仙凡路阻两难留，烟树人间一片秋。\n若道阴功能济活，且将方寸自焚修。",
        "dynasty": "唐",
        "collection_info": null
    },
    {
        "uuid": "34ac39c4ff095ca835a13ed1275338e6",
        "title": "携仙箓九首 六",
        "author": "司空图",
        "content": "若有阴功救未然，玉皇品籍亦搜贤。\n应知谭笑还高谢，别就沧洲赞上仙。",
        "dynasty": "唐",
        "collection_info": null
    },
    {
        "uuid": "063327cc0980088549a99d2504d7d86b",
        "title": "携仙箓九首 七",
        "author": "司空图",
        "content": "英名何用苦搜奇，不朽才销一句诗。\n却赖风波阻三岛，老臣犹得恋明时。",
        "dynasty": "唐",
        "collection_info": null
    },
    {
        "uuid": "15ee3772e5ccf38b32888e28385fe4a2",
        "title": "携仙箓九首 八",
        "author": "司空图",
        "content": "剪取红云剩写诗，年年高会趂花时。\n水精楼阁分明见，只欠霞浆别着旗。",
        "dynasty": "唐",
        "collection_info": null
    },
    {
        "uuid": "272acc97b991e26623fb5bca42cb0bfe",
        "title": "携仙箓九首 九",
        "author": "司空图",
        "content": "此生得作太平人，只向尘中便出尘。\n移取碧桃花万树，年年自乐故乡春。",
        "dynasty": "唐",
        "collection_info": null
    },
    {
        "uuid": "f07f33771a5124619e0715fc5eddb42c",
        "title": "浪淘沙",
        "author": "司空图",
        "content": "不必长漂玉洞花，曲中偏爱浪淘沙。\n黄河却胜天河水，万里萦纡入汉家。",
        "dynasty": "唐",
        "collection_info": null
    },
    {
        "uuid": "3cb9fc771fc674a851853481ae53e991",
        "title": "赠日东鉴禅师",
        "author": "司空图",
        "content": "故国无心度海潮，老禅方丈倚中条。\n夜深雨绝松堂静，一点飞萤照寂寥。",
        "dynasty": "唐",
        "collection_info": null
    },
    {
        "uuid": "8d443ab9f11a687824b6fa3ca68e87dc",
        "title": "暮春对柳二首 一",
        "author": "司空图",
        "content": "萦愁惹恨奈杨花，闭户垂帘亦满家。\n恼得闲人作酒病，刚须又扑越溪茶。",
        "dynasty": "唐",
        "collection_info": null
    },
    {
        "uuid": "5150b2dc3b1606f1f9a04ba89f7007ba",
        "title": "暮春对柳二首 二",
        "author": "司空图",
        "content": "洞中犹说看桃花，轻絮狂飞自俗家。\n正是阶前开远信，小娥旋拂碾新茶。",
        "dynasty": "唐",
        "collection_info": null
    },
    {
        "uuid": "db95a910b7cadf261464c1023821f207",
        "title": "戊午三月晦二首 一",
        "author": "司空图",
        "content": "随风逐浪剧蓬萍，圆首何曾解最灵。\n笔砚近来多自弃，不关妖气暗文星。",
        "dynasty": "唐",
        "collection_info": null
    },
    {
        "uuid": "e15b6467533568d0e5b5d4e67a34175f",
        "title": "戊午三月晦二首 二",
        "author": "司空图",
        "content": "牛夸棋品无勍敌，谢占诗家作上流。\n岂似小敷春水涨，年年鸾鹤待仙舟。",
        "dynasty": "唐",
        "collection_info": null
    },
    {
        "uuid": "c0b7648a4821af096e628d3cd795cc93",
        "title": "偶书五首 一",
        "author": "司空图",
        "content": "情知了得未如僧，客处高楼莫强登。\n莺也解啼花也发，不关心事最堪憎。",
        "dynasty": "唐",
        "collection_info": null
    },
    {
        "uuid": "fb0383bb847a8c2574495b8646c91dcc",
        "title": "偶书五首 二",
        "author": "司空图",
        "content": "自有池荷作扇摇，不关风动爱芭蕉。\n只怜直上抽红蘂，似我丹心向本朝。",
        "dynasty": "唐",
        "collection_info": null
    },
    {
        "uuid": "694286bec6af106472e04544f24506cd",
        "title": "偶书五首 三",
        "author": "司空图",
        "content": "曾看轻舟渡远津，无风着岸不经旬。\n只缘命蹇须知命，却是人争阻得人。",
        "dynasty": "唐",
        "collection_info": null
    },
    {
        "uuid": "6597541c4b9223c11d9a8720d691fe50",
        "title": "偶书五首 四",
        "author": "司空图",
        "content": "上谷何曾解有情，有情人自惜君行。\n证因池上今生愿，的的他生作化生。",
        "dynasty": "唐",
        "collection_info": null
    },
    {
        "uuid": "2fbe4205bafd5d309594fd418d340666",
        "title": "偶书五首 五",
        "author": "司空图",
        "content": "新店南原后夜程，黄河风浪信难平。\n渡头杨柳知人意，为惹官船莫放行。",
        "dynasty": "唐",
        "collection_info": null
    },
    {
        "uuid": "3a23d9f066870a8746ee4e0ddedfbce9",
        "title": "喜山鹊初归三首 一",
        "author": "司空图",
        "content": "翠衿红觜便知机，久避重罗稳处飞。\n只为从来偏护惜，窗前今贺主人归。",
        "dynasty": "唐",
        "collection_info": null
    },
    {
        "uuid": "941aa09e5c6f7287f73910ff9f34edc3",
        "title": "喜山鹊初归三首 二",
        "author": "司空图",
        "content": "山中只是惜珍禽，语不分明识尔心。\n若使解言天下事，燕台今筑几千金。",
        "dynasty": "唐",
        "collection_info": null
    },
    {
        "uuid": "5b7fbe832bd504345c5a9f8a49a6b477",
        "title": "喜山鹊初归三首 三",
        "author": "司空图",
        "content": "阻他罗网到柴扉，不奈偷仓雀转肥。\n赖尔林塘添景趣，剩留山果引教归。",
        "dynasty": "唐",
        "collection_info": null
    },
    {
        "uuid": "a14d535927d23490b6733a5e9a19de8a",
        "title": "虞乡北原",
        "author": "司空图",
        "content": "泽北邨贫烟火狞，稚田冬旱倩牛耕。\n老人惆怅逢人诉，开尽黄花麦未金。",
        "dynasty": "唐",
        "collection_info": null
    },
    {
        "uuid": "8a43ee1f45edb237102f618e5778abc3",
        "title": "洛中三首 一",
        "author": "司空图",
        "content": "秋风团扇未惊心，笑看妆台落叶侵。\n绣鳯不教金缕暗，青楼何处有寒砧。",
        "dynasty": "唐",
        "collection_info": null
    },
    {
        "uuid": "29e7c5e1b98772ac91d03706528e0d20",
        "title": "洛中三首 二",
        "author": "司空图",
        "content": "不用频嗟世路难，浮生各自繫悲懽。\n风霜一夜添羇思，罗绮谁家待早寒。",
        "dynasty": "唐",
        "collection_info": null
    },
    {
        "uuid": "bc457287b10938bc24588c4afc7c5fc0",
        "title": "洛中三首 三",
        "author": "司空图",
        "content": "燕巢空后谁相伴，鸳被缝来不忍熏。\n薄命敢辞长滴泪，倡家未必肯留君。",
        "dynasty": "唐",
        "collection_info": null
    },
    {
        "uuid": "12a8985299f5dabfbb611d1a65246a5a",
        "title": "寓笔",
        "author": "司空图",
        "content": "年年镊鬓到花飘，依旧花繁鬓易凋。\n撩乱一塲人更恨，春风谁道胜轻飙。",
        "dynasty": "唐",
        "collection_info": null
    },
    {
        "uuid": "a934a1c67e98e16dd9eed61c49894816",
        "title": "戏题试衫",
        "author": "司空图",
        "content": "朝班尽说人宜紫，洞府应无鹤着绯。\n从此玉皇须破例，染霞裁赐地仙衣。",
        "dynasty": "唐",
        "collection_info": null
    },
    {
        "uuid": "c4b8047259366005bbd0c837aafc0855",
        "title": "汴柳半枯因悲柳中隐",
        "author": "司空图",
        "content": "行人莫叹前朝树，已占河堤几百春。\n惆怅题诗柳中隐，柳衰犹在自无身。",
        "dynasty": "唐",
        "collection_info": null
    },
    {
        "uuid": "ccb7d3cfaf1772059a3015278214274d",
        "title": "上方",
        "author": "司空图",
        "content": "花落更同悲木落，莺声相续即蝉声。\n荣枯了得无多事，只是闲人漫繫情。",
        "dynasty": "唐",
        "collection_info": null
    },
    {
        "uuid": "09d16198e59d512d63ae9e6499831a6c",
        "title": "寄王赞学",
        "author": "司空图",
        "content": "黄卷不关兼济业，青山自保老闲身。\n一行万里纤尘静，可要张仪更入秦。",
        "dynasty": "唐",
        "collection_info": null
    },
    {
        "uuid": "7c3b890d34039bbff8b1964c776e227c",
        "title": "新节",
        "author": "司空图",
        "content": "转悲新岁重于山，不似轻鸥肯復还。\n朱绂纵教金印换，青云未胜白头闲。",
        "dynasty": "唐",
        "collection_info": null
    },
    {
        "uuid": "e2367e980c41e5a1047ee64a2a56a1a2",
        "title": "自河西归山二首 一",
        "author": "司空图",
        "content": "一水悠悠一叶危，往来长恨阻归期。\n乡关不是无华表，自为多惊独上迟。",
        "dynasty": "唐",
        "collection_info": null
    },
    {
        "uuid": "c77d8337d0cc417069370b622e4aa4ff",
        "title": "自河西归山二首 二",
        "author": "司空图",
        "content": "水阔风惊去路危，孤舟欲上更迟迟。\n鹤羣长扰三珠树，不借人间一隻骑。",
        "dynasty": "唐",
        "collection_info": null
    },
    {
        "uuid": "dbb47f6321e47295e1c951d6c56706c7",
        "title": "王官二首 一",
        "author": "司空图",
        "content": "风荷似醉和花舞，沙鸟无情伴客闲。\n总是此中皆有恨，更堪微雨半遮山。",
        "dynasty": "唐",
        "collection_info": null
    },
    {
        "uuid": "8c6dd1dfafac0f4758cdb23977d06b40",
        "title": "王官二首 二",
        "author": "司空图",
        "content": "荷塘烟罩小斋虚，景物皆宜入画图。\n尽日无人只高卧，一双白鸟隔纱厨。",
        "dynasty": "唐",
        "collection_info": null
    },
    {
        "uuid": "73d56be52006d22ca65601e46358ff0b",
        "title": "贺翰林侍郎二首 一",
        "author": "司空图",
        "content": "太白东归鹤背吟，镜湖空在酒船沈。\n今朝忽见银台事，早晚重征入翰林。",
        "dynasty": "唐",
        "collection_info": null
    },
    {
        "uuid": "32793b802ad98a730a7586be249d7c51",
        "title": "贺翰林侍郎二首 二",
        "author": "司空图",
        "content": "玉版征书洞裏看，沈羲新拜侍郎官。\n文星喜气连台曜，圣主方知四海安。",
        "dynasty": "唐",
        "collection_info": null
    },
    {
        "uuid": "90174f6c4d61b4104cbd7569adcb7f7a",
        "title": "寄王十四舍人",
        "author": "司空图",
        "content": "几年汶上约同游，拟为莲峰别置楼。\n今日凤皇池畔客，五千仞雪不回头。",
        "dynasty": "唐",
        "collection_info": null
    },
    {
        "uuid": "80b71250d367212c4aa0b468722e1685",
        "title": "纶阁有感",
        "author": "司空图",
        "content": "风涛曾阻化鳞来，谁料蓬瀛路却开。\n欲去迟迟还自笑，狂才应不是仙才。",
        "dynasty": "唐",
        "collection_info": null
    },
    {
        "uuid": "88849c72057422e98bf4d5130be88a08",
        "title": "狂题十八首 一",
        "author": "司空图",
        "content": "莫恨艰危日日多，时情其奈倖门何。\n貔貅睡稳蛟龙渴，犹把烧残朽铁磨。",
        "dynasty": "唐",
        "collection_info": null
    },
    {
        "uuid": "0362f03e17af56bf4029fc5223865570",
        "title": "狂题十八首 二",
        "author": "司空图",
        "content": "别鹤凄凉指法存，戴逵能耻近王门。\n世间第一风流事，借得王公玉枕痕。",
        "dynasty": "唐",
        "collection_info": null
    },
    {
        "uuid": "6b43440bcfd89edaa2b1a85798acc561",
        "title": "狂题十八首 三",
        "author": "司空图",
        "content": "交疎自古戒言深，肝胆徒倾致铄金。\n不是史迁书与说，谁知孤负李陵心。",
        "dynasty": "唐",
        "collection_info": null
    },
    {
        "uuid": "f26c0888ce9329adb95e21511d088093",
        "title": "狂题十八首 四",
        "author": "司空图",
        "content": "南华落笔似荒唐，若肯经纶亦不狂。\n偶作客星侵帝座，却应虚薄是严光。",
        "dynasty": "唐",
        "collection_info": null
    },
    {
        "uuid": "50e3232780d114e1b97bb9505467127d",
        "title": "狂题十八首 五",
        "author": "司空图",
        "content": "不劳世路更相猜，忍到须休惜得材。\n几度懒乘风水便，抝船折舵恐难回。",
        "dynasty": "唐",
        "collection_info": null
    },
    {
        "uuid": "1ff157d96dcad8ef3e328d92ac3bbc15",
        "title": "狂题十八首 六",
        "author": "司空图",
        "content": "由来相爱只诗僧，怪石长松自得朋。\n却怕他生还识字，依前日下作孤灯。",
        "dynasty": "唐",
        "collection_info": null
    },
    {
        "uuid": "be24b53fff2f03d03f46d7543dd4ac0e",
        "title": "狂题十八首 七",
        "author": "司空图",
        "content": "老禅乘仗莫过身，远岫孤云见亦频。\n应是佛边犹怕闹，信缘须作且闲人。",
        "dynasty": "唐",
        "collection_info": null
    },
    {
        "uuid": "09597cd1b0b5d332d42e3c4992b4f975",
        "title": "狂题十八首 八",
        "author": "司空图",
        "content": "止竟闲人不爱闲，只偷无事闭柴关。\n轰霆搅破蛟龙窟，也被狂风卷出山。",
        "dynasty": "唐",
        "collection_info": null
    },
    {
        "uuid": "82dd0f71f03b998551733ab9168d3b20",
        "title": "狂题十八首 九",
        "author": "司空图",
        "content": "地下修文着作郎，生前饥处倒空墻。\n何如神爽骑星去，犹自研几助玉皇。",
        "dynasty": "唐",
        "collection_info": null
    },
    {
        "uuid": "0cf93b2849791f38f47dc5627d925863",
        "title": "狂题十八首 十",
        "author": "司空图",
        "content": "雨洗芭蕉叶上诗，独来凭槛晚晴时。\n故园虽恨风荷腻，新句闲题亦满池。",
        "dynasty": "唐",
        "collection_info": null
    },
    {
        "uuid": "31ed58d5db1935d5986613bc35b5c942",
        "title": "狂题十八首 十一",
        "author": "司空图",
        "content": "初时拄杖向邻村，渐到清明亦杜门。\n三十年来辞病表，今朝卧病感皇恩。",
        "dynasty": "唐",
        "collection_info": null
    },
    {
        "uuid": "77e691b9c7a88682a7e7c32b65c6ac79",
        "title": "狂题十八首 十二",
        "author": "司空图",
        "content": "来时虽恨失青氊，自见芭蕉几十篇。\n应是阿刘还宿债，剩拚才思折供钱。",
        "dynasty": "唐",
        "collection_info": null
    },
    {
        "uuid": "7c35792e05c419efd23fdcbcb946a56f",
        "title": "狂题十八首 十三",
        "author": "司空图",
        "content": "芭蕉丛畔碧婵娟，免更悠悠扰蜀川。\n应到去时题不尽，不劳分寄校书笺。",
        "dynasty": "唐",
        "collection_info": null
    },
    {
        "uuid": "951654d9e178758389dc3971354111b8",
        "title": "狂题十八首 十四",
        "author": "司空图",
        "content": "自伤衰病渐难平，永夜禅床雨滴声。\n闻道虎疮仍带镞，吼来和痛亦横行。",
        "dynasty": "唐",
        "collection_info": null
    },
    {
        "uuid": "885a967574eb44e4a241587646b91ee1",
        "title": "狂题十八首 十五",
        "author": "司空图",
        "content": "昨日流莺今日蝉，起来又是夕阳天。\n六龙飞辔长相窘，更忍乘危自着鞭。",
        "dynasty": "唐",
        "collection_info": null
    },
    {
        "uuid": "5d49c2c4fcf901b293b77aadd68316a5",
        "title": "狂题十八首 十六",
        "author": "司空图",
        "content": "有是有非还有虑，无心无迹亦无猜。\n不平便激风波险，莫向安时稔祸胎。",
        "dynasty": "唐",
        "collection_info": null
    },
    {
        "uuid": "a3a5bb405a818b832e96ada09fbaab0d",
        "title": "狂题十八首 十七",
        "author": "司空图",
        "content": "十年三署让官频，认得无才又索身。\n莫道太行同一路，大都安稳属闲人。",
        "dynasty": "唐",
        "collection_info": null
    },
    {
        "uuid": "4937a8620b7007f5ce53336e553c9efe",
        "title": "狂题十八首 十八",
        "author": "司空图",
        "content": "曾闻劫火到蓬壶，缩尽鳌头海亦枯。\n今日家山同此恨，人归未得鹤归无。",
        "dynasty": "唐",
        "collection_info": null
    },
    {
        "uuid": "2c97cc7e745916fcbd51547cc024ba3b",
        "title": "游仙二首 一",
        "author": "司空图",
        "content": "蛾眉新画觉婵娟，鬬走将花阿母边。\n仙曲教成慵不理，玉阶相簇打金钱。",
        "dynasty": "唐",
        "collection_info": null
    },
    {
        "uuid": "4d039d3a5a07a17e3f7ac734529f4cb6",
        "title": "游仙二首 二",
        "author": "司空图",
        "content": "刘郎相约事难谐，雨散云飞自此乖。\n月姊殷勤留不住，碧空遗下水精钗。",
        "dynasty": "唐",
        "collection_info": null
    },
    {
        "uuid": "25fb9c71698ede7358f658caf8fe1eea",
        "title": "漫书五首 一",
        "author": "司空图",
        "content": "长拟求闲未得闲，又劳行役出秦关。\n逢人渐觉乡音异，却恨莺声似故山。",
        "dynasty": "唐",
        "collection_info": null
    },
    {
        "uuid": "4c7b36e18f30336f633375058c95a22a",
        "title": "漫书五首 二",
        "author": "司空图",
        "content": "溪边随事有桑麻，尽日山程十数家。\n莫怪行人频怅望，杜鹃不是故乡花。",
        "dynasty": "唐",
        "collection_info": null
    },
    {
        "uuid": "e46ff9affddfab4b4004fce29060fe12",
        "title": "漫书五首 三",
        "author": "司空图",
        "content": "海上昔闻麋爱鹤，山中今日鹿憎龟。\n爱憎止竟须关分，莫把微才望所知。",
        "dynasty": "唐",
        "collection_info": null
    },
    {
        "uuid": "f6c44ce1e226273c6aff0fb672176a16",
        "title": "漫书五首 四",
        "author": "司空图",
        "content": "世路快心无好事，恩门嘉话合书绅。\n神藏鬼伏能千变，亦胜忘机避要津。",
        "dynasty": "唐",
        "collection_info": null
    },
    {
        "uuid": "452d9d8169b936d2b057bb3a227117e9",
        "title": "漫书五首 五",
        "author": "司空图",
        "content": "四翁识势保安闲，须为生灵暂出山。\n一种老人能算度，磻溪心迹愧商颜。",
        "dynasty": "唐",
        "collection_info": null
    },
    {
        "uuid": "8e4a4304ae8409c436cb2ab2f6fa75c5",
        "title": "偶诗五首 一",
        "author": "司空图",
        "content": "闲韵虽高不衒才，偶抛猨鸟乍归来。\n夕阳照箇新红叶，似要题诗落砚台。",
        "dynasty": "唐",
        "collection_info": null
    },
    {
        "uuid": "c45cbc5d8d78a755c1176a8f17a6df57",
        "title": "偶诗五首 二",
        "author": "司空图",
        "content": "芙蓉骚客空留怨，芍药诗家只寄情。\n谁似天才李山甫，牡丹属思亦纵横。",
        "dynasty": "唐",
        "collection_info": null
    },
    {
        "uuid": "25141dff5e9481ee0a9155447745a33f",
        "title": "偶诗五首 三",
        "author": "司空图",
        "content": "贤豪出处尽沉吟，白日高悬只照心。\n一掬信陵坟上土，便如碣石累千金。",
        "dynasty": "唐",
        "collection_info": null
    },
    {
        "uuid": "5b4a57728777ff98018b4570c1330213",
        "title": "偶诗五首 四",
        "author": "司空图",
        "content": "声貌由来固绝伦，今朝共许占残春。\n当歌莫怪频垂泪，得地翻惭早失身。",
        "dynasty": "唐",
        "collection_info": null
    },
    {
        "uuid": "da72bd29dec5a5b9bb509bdbefe59172",
        "title": "偶诗五首 五",
        "author": "司空图",
        "content": "中宵茶鼎沸时惊，正是寒窗竹雪明。\n甘得寂寥能到老，一生心地亦应平。",
        "dynasty": "唐",
        "collection_info": null
    },
    {
        "uuid": "f5498f7eeb6a231b0b6ed3499bd3b0b7",
        "title": "杂题二首 一",
        "author": "司空图",
        "content": "先知左袒始同行，须待龙楼羽翼成。\n若使只凭三杰力，犹应汉鼎一毫轻。",
        "dynasty": "唐",
        "collection_info": null
    },
    {
        "uuid": "2c104191c3b079cb32c13f05001243f1",
        "title": "杂题二首 二",
        "author": "司空图",
        "content": "鱼在枯池鸟在林，四时无奈雪霜侵。\n若教激劝由真宰，亦奖青松径寸心。",
        "dynasty": "唐",
        "collection_info": null
    },
    {
        "uuid": "c7731f660edacbb5e234caf2c6886076",
        "title": "光化踏青有感",
        "author": "司空图",
        "content": "引得车回莫认恩，却成寂寞与谁论。\n到头不是君王意，羞插垂杨更傍门。",
        "dynasty": "唐",
        "collection_info": null
    },
    {
        "uuid": "07998166dd9d617b55f8fc05cc2ef1d4",
        "title": "丑年冬",
        "author": "司空图",
        "content": "醉日昔闻都下酒，何如今喜折新茶。\n不堪病渴仍多虑，好向㴩湖便出家。",
        "dynasty": "唐",
        "collection_info": null
    },
    {
        "uuid": "a8b34aec67f39c913f638a0c6b371539",
        "title": "白菊三首 一",
        "author": "司空图",
        "content": "人间万恨已难平，栽得垂[杨]更繫情。\n犹喜闰前霜未下，菊边依旧舞身轻。",
        "dynasty": "唐",
        "collection_info": null
    },
    {
        "uuid": "61e717fe35e6cbf61466e7734995f05f",
        "title": "白菊三首 二",
        "author": "司空图",
        "content": "莫惜西风又起来，犹能婀娜傍池台。\n不辞暂被霜寒挫，舞袖招香即却回。",
        "dynasty": "唐",
        "collection_info": null
    },
    {
        "uuid": "2c07a7b6e8f5c4123ff9ea7e047c4645",
        "title": "白菊三首 三",
        "author": "司空图",
        "content": "为报繁霜且莫催，穷秋须到自低垂。\n横拖长袖招人别，只待春风却舞来。",
        "dynasty": "唐",
        "collection_info": null
    },
    {
        "uuid": "f9d1e7b161cd73ce949adb4a7b3d34ab",
        "title": "扇",
        "author": "司空图",
        "content": "珍重逢秋莫弃捐，依依只仰故人怜。\n有时池上遮残日，承得霜林几箇蝉。",
        "dynasty": "唐",
        "collection_info": null
    },
    {
        "uuid": "4b6af32fabf1d098faa879a470eabc28",
        "title": "修史亭三首 一",
        "author": "司空图",
        "content": "山前邻叟去纷纷，独强衰羸爱杜门。\n渐觉一家看冷落，地炉生火自温存。",
        "dynasty": "唐",
        "collection_info": null
    },
    {
        "uuid": "4155f76f27d4e75b91a01a4222e5671d",
        "title": "修史亭三首 二",
        "author": "司空图",
        "content": "甘心七十且酣歌，自算平生幸已多。\n不似香山白居士，晚将心地着禅魔。",
        "dynasty": "唐",
        "collection_info": null
    },
    {
        "uuid": "2002ff1635f4ff8b1b04d7cec7554bea",
        "title": "修史亭三首 三",
        "author": "司空图",
        "content": "乌纱巾上是青天，检束酬知四十年。\n谁料平生臂鹰手，挑灯自送佛前钱。",
        "dynasty": "唐",
        "collection_info": null
    },
    {
        "uuid": "ce291aac727b2da049b2e45c5bedc82e",
        "title": "力疾山下吴邨看杏花十九首 一",
        "author": "司空图",
        "content": "春来渐觉一川明，马上繁花作阵迎。\n掉臂只将诗酒敌，不劳金鼓助横行。",
        "dynasty": "唐",
        "collection_info": null
    },
    {
        "uuid": "79ebc726ec33176e7588f4b3ecaa654c",
        "title": "力疾山下吴邨看杏花十九首 二",
        "author": "司空图",
        "content": "阊阖曾排捧御炉，犹看晓月认金铺。\n羸形不画凌烟阁，只为微才激壮图。",
        "dynasty": "唐",
        "collection_info": null
    },
    {
        "uuid": "e3155ae14ae331839e544ddb991a1ed4",
        "title": "力疾山下吴邨看杏花十九首 三",
        "author": "司空图",
        "content": "镜留雪鬓暖消无，春到棃花日又晡。\n移取扶桑阶下种，年年看长碍金乌。",
        "dynasty": "唐",
        "collection_info": null
    },
    {
        "uuid": "1f2bad2c60c75999261570ceb99abdf0",
        "title": "力疾山下吴邨看杏花十九首 四",
        "author": "司空图",
        "content": "折来未尽不须休，年少争来莫与留。\n更愿狂风知我意，一时吹向海西头。",
        "dynasty": "唐",
        "collection_info": null
    },
    {
        "uuid": "6a339116ffcb61e839614125dd56a31c",
        "title": "力疾山下吴邨看杏花十九首 五",
        "author": "司空图",
        "content": "才情百巧鬬风光，却笑雕花刻叶忙。\n熨帖新巾来与裹，犹看腾踏少年场。",
        "dynasty": "唐",
        "collection_info": null
    },
    {
        "uuid": "5c253ef9ea57866f826072d1fe40875f",
        "title": "力疾山下吴邨看杏花十九首 六",
        "author": "司空图",
        "content": "浮世荣枯总不知，且忧花阵被风欺。\n侬家自有麒麟阁，第一功名只赏诗。",
        "dynasty": "唐",
        "collection_info": null
    },
    {
        "uuid": "96a2d1ed6fff839ad0af0eb388e7a3cc",
        "title": "力疾山下吴邨看杏花十九首 七",
        "author": "司空图",
        "content": "白衫裁袖本教宽，朱紫由来亦一般。\n王老小儿吹笛看，我侬试舞尔侬看。",
        "dynasty": "唐",
        "collection_info": null
    },
    {
        "uuid": "b15edeb88333dbcb544d735f406a23da",
        "title": "力疾山下吴邨看杏花十九首 八",
        "author": "司空图",
        "content": "单床薄被又羁栖，待到花开亦甚迷。\n若道折多还有罪，只应莺啭是金鸡。",
        "dynasty": "唐",
        "collection_info": null
    },
    {
        "uuid": "27df52563f516498b5055740bec2e779",
        "title": "力疾山下吴邨看杏花十九首 九",
        "author": "司空图",
        "content": "近来桃李半烧枯，归卧乡园只老夫。\n莫算明年人在否，不知花得更开无。",
        "dynasty": "唐",
        "collection_info": null
    },
    {
        "uuid": "dbd3dee06ffeee594deb2b05f6528c33",
        "title": "力疾山下吴邨看杏花十九首 十",
        "author": "司空图",
        "content": "汉王何事损精神，花满深宫不见春。\n秾艳三千临粉镜，独悲掩面李夫人。",
        "dynasty": "唐",
        "collection_info": null
    },
    {
        "uuid": "a7e056360adb41d891a7ef398139b66b",
        "title": "力疾山下吴邨看杏花十九首 十一",
        "author": "司空图",
        "content": "能艳能芳自一家，胜鸾胜凤胜烟霞。\n客来须共醒醒看，碾尽明昌几角茶。",
        "dynasty": "唐",
        "collection_info": null
    },
    {
        "uuid": "fb8ec3808396443476cfe0f3ce3254b2",
        "title": "力疾山下吴邨看杏花十九首 十二",
        "author": "司空图",
        "content": "造化无端欲自神，裁红剪翠为新春。\n不如分减闲心力，更助英豪济活人。",
        "dynasty": "唐",
        "collection_info": null
    },
    {
        "uuid": "9ffcce4931f4a4122cc5b010ffa4c90d",
        "title": "力疾山下吴邨看杏花十九首 十三",
        "author": "司空图",
        "content": "徘徊自劝莫沾缨，分付年年谷口莺。\n却赖无情容易别，有情早箇不胜情。",
        "dynasty": "唐",
        "collection_info": null
    },
    {
        "uuid": "b0e8d68cc8904d97e6ad7be33b27f984",
        "title": "力疾山下吴邨看杏花十九首 十四",
        "author": "司空图",
        "content": "闲步偏宜舞袖迎，春光何事独无情。\n垂杨合是诗家物，只爱敷溪道北生。",
        "dynasty": "唐",
        "collection_info": null
    },
    {
        "uuid": "5432299291db975241e0e1d6008e9506",
        "title": "力疾山下吴邨看杏花十九首 十五",
        "author": "司空图",
        "content": "亦知王大是昌龄，杜二其如律韵清。\n还有酸寒堪笑处，拟夸朱绂更峥嵘。",
        "dynasty": "唐",
        "collection_info": null
    },
    {
        "uuid": "59245753a72f9aa5d539ee10c66f23ff",
        "title": "力疾山下吴邨看杏花十九首 十六",
        "author": "司空图",
        "content": "潘郎爱说是诗家，枉占河阳一县花。\n千载几人搜警句，补方金字爱晴霞。",
        "dynasty": "唐",
        "collection_info": null
    },
    {
        "uuid": "fdf11403fdb7271438c1c5365316a9b6",
        "title": "力疾山下吴邨看杏花十九首 十七",
        "author": "司空图",
        "content": "行乐溪边步转迟，出山渐减探花期。\n去年四度今三度，恐到凭人折去时。",
        "dynasty": "唐",
        "collection_info": null
    },
    {
        "uuid": "225b5509970f26fa44ac2f83a5dd63e9",
        "title": "力疾山下吴邨看杏花十九首 十八",
        "author": "司空图",
        "content": "此身衰病转堪嗟，长忍春寒独惜花。\n更恨新诗无纸写，蜀笺堆积是谁家。",
        "dynasty": "唐",
        "collection_info": null
    },
    {
        "uuid": "12b3d5a908d08939d9638d2bc3c71173",
        "title": "力疾山下吴邨看杏花十九首 十九",
        "author": "司空图",
        "content": "昨日黄昏始看回，梦中相约又衔杯。\n起来闻到风飘却，犹拟教人扫取来。",
        "dynasty": "唐",
        "collection_info": null
    },
    {
        "uuid": "dc9783febc2b33ae8520728731a10669",
        "title": "少仪",
        "author": "司空图",
        "content": "昨日登班缀柏台，更惭起草属微才。\n锦窠不是寻常锦，兼向丘迟夺得来。",
        "dynasty": "唐",
        "collection_info": null
    },
    {
        "uuid": "d0fd3653ce2fdc36e6bf7e5d7eee1d8a",
        "title": "重阳四首 一",
        "author": "司空图",
        "content": "檐前减燕菊添芳，燕尽庭前菊又荒。\n老大比他年少少，每逢佳节更悲凉。",
        "dynasty": "唐",
        "collection_info": null
    },
    {
        "uuid": "607d1794d93e4c7b6637b975839bc785",
        "title": "重阳四首 二",
        "author": "司空图",
        "content": "雨寒莫待菊花催，须怕晴空暖併开。\n开却一枝开却尽，且随幽蝶更徘徊。",
        "dynasty": "唐",
        "collection_info": null
    },
    {
        "uuid": "0f5094f86d0e38e27564ccc601d29159",
        "title": "重阳四首 三",
        "author": "司空图",
        "content": "青娥懒唱无衣换，黄菊新开乞酒难。\n长有长亭惆怅事，隔河更得对凭栏。",
        "dynasty": "唐",
        "collection_info": null
    },
    {
        "uuid": "ee6ce77c9910a06d56f5e1aca5669996",
        "title": "重阳四首 四",
        "author": "司空图",
        "content": "白髮怕寒梳更懒，黄花晴日照初开。\n篱头应是蝶相报，已被邻家携酒来。",
        "dynasty": "唐",
        "collection_info": null
    },
    {
        "uuid": "149c61725b6ea0ce1ad629a2d6db2cf2",
        "title": "长命缕",
        "author": "司空图",
        "content": "他乡处处堪悲事，残照依依惜别天。\n此去知名长命缕，殷勤为我唱花前。",
        "dynasty": "唐",
        "collection_info": null
    },
    {
        "uuid": "a436ab9b81e040976cf3972d602b9bf8",
        "title": "柏东",
        "author": "司空图",
        "content": "冥得机心岂在僧，柏东闲步爱腾腾。\n免教世路人相忌，逢着村醪亦不憎。",
        "dynasty": "唐",
        "collection_info": null
    },
    {
        "uuid": "ebe1138e0277eb365db846a4cc25a36d",
        "title": "歌者十二首 一",
        "author": "司空图",
        "content": "追逐翻嫌傍管弦，金钗击节自当筵。\n风霜一夜燕鸿断，唱作江南袚禊天。",
        "dynasty": "唐",
        "collection_info": null
    },
    {
        "uuid": "3c26575fcdba2ea5597797ac6254ea68",
        "title": "歌者十二首 二",
        "author": "司空图",
        "content": "玉树花飘凤失栖，一声初压管弦低。\n清回烦署成潇洒，艳逐寒云变惨悽。",
        "dynasty": "唐",
        "collection_info": null
    },
    {
        "uuid": "6167884e859463b7553d84f1c3655452",
        "title": "歌者十二首 三",
        "author": "司空图",
        "content": "十斛明珠亦易拚，欲兼人艺古来难。\n五云合是新声染，镕作琼浆洒露盘。",
        "dynasty": "唐",
        "collection_info": null
    },
    {
        "uuid": "332ab349c591dac8a69dafb01715f67e",
        "title": "歌者十二首 四",
        "author": "司空图",
        "content": "不似新声唱亦新，旋调玉管旋生春。\n愁肠隔断珠帘外，只为今宵共听人。",
        "dynasty": "唐",
        "collection_info": null
    },
    {
        "uuid": "5d00fc7373aee4c07f1bf599215163cf",
        "title": "歌者十二首 五",
        "author": "司空图",
        "content": "十年逃难别云林，暂辍狂歌且听琴。\n转觉淡交言有味，此声知是古人心。",
        "dynasty": "唐",
        "collection_info": null
    },
    {
        "uuid": "567b852e950e60333948a8b207d6fca4",
        "title": "歌者十二首 六",
        "author": "司空图",
        "content": "五柳先生自识微，无言共笑手空挥。\n胸中免被风波挠，肯为螳螂动杀机。",
        "dynasty": "唐",
        "collection_info": null
    },
    {
        "uuid": "1ecb4cae8709cf30055b9cbb20069c6d",
        "title": "歌者十二首 七",
        "author": "司空图",
        "content": "风霜寒水旅人心，几处笙歌绣户深。\n分泊一场云散后，未胜初夜便听琴。",
        "dynasty": "唐",
        "collection_info": null
    },
    {
        "uuid": "0395abf6f87d4b8618e67942fab2b05c",
        "title": "歌者十二首 八",
        "author": "司空图",
        "content": "自怜眼暗难求药，莫恨花繁便有风。\n桃李更开须强看，明年兼恐听歌聋。",
        "dynasty": "唐",
        "collection_info": null
    },
    {
        "uuid": "f1d9b1e428aceb0003b2cb3a0941656f",
        "title": "歌者十二首 九",
        "author": "司空图",
        "content": "白云深处寄生涯，岁暮生情赖此花。\n蜂蝶绕来忙绕袖，似知教折送邻家。",
        "dynasty": "唐",
        "collection_info": null
    },
    {
        "uuid": "cbdfc1db45669667271d3eadb7f2a342",
        "title": "歌者十二首 十",
        "author": "司空图",
        "content": "重九仍重岁渐阑，强开病眼更登攀。\n年年认得酣歌处，犹恐招魂葬故山。",
        "dynasty": "唐",
        "collection_info": null
    },
    {
        "uuid": "5529fe136cd227c4f6fdc8c0fe43186d",
        "title": "歌者十二首 十一",
        "author": "司空图",
        "content": "绕壁依稀认写真，更须粉绘饰羸身。\n凄凉不道身无寿，九日还无旧会人。",
        "dynasty": "唐",
        "collection_info": null
    },
    {
        "uuid": "357e8803f7c825756087081cdee93467",
        "title": "歌者十二首 十二",
        "author": "司空图",
        "content": "鹤氅花香搭槿篱，枕前蛩迸酒醒时。\n夕阳似照陶家菊，黄蝶无穷压故枝。",
        "dynasty": "唐",
        "collection_info": null
    },
    {
        "uuid": "b9a8a84b8b4a448859fd6a26821b42dc",
        "title": "题裴晋公华岳庙题名",
        "author": "司空图",
        "content": "岳前大队赴淮西，从此中原息鼓鼙。\n石阙莫教苔藓上，分明认取晋公题。",
        "dynasty": "唐",
        "collection_info": null
    },
    {
        "uuid": "28b862167a38cc27288c41b66c17d287",
        "title": "杨柳枝寿杯词十八首 一",
        "author": "司空图",
        "content": "乐府翻来占太平，风光无处不含情。\n千门万户喧歌吹，富贵人间只此声。",
        "dynasty": "唐",
        "collection_info": null
    },
    {
        "uuid": "f631c3e280319f481112808cedaa79d3",
        "title": "杨柳枝寿杯词十八首 二",
        "author": "司空图",
        "content": "撼晚梳空不自持，与君同折上楼时。\n春风还有常情处，繫得人心免别离。",
        "dynasty": "唐",
        "collection_info": null
    },
    {
        "uuid": "1bd2a4dc91102e79ddfa6f805ea7694c",
        "title": "杨柳枝寿杯词十八首 三",
        "author": "司空图",
        "content": "灞亭东去彻隋堤，赠别何须醉似泥。\n万里往来无一事，便帆轻拂乱莺啼。",
        "dynasty": "唐",
        "collection_info": null
    },
    {
        "uuid": "0afa00e24d16c683d4ea730f4ca70c19",
        "title": "杨柳枝寿杯词十八首 四",
        "author": "司空图",
        "content": "台城细仗晓初移，诏赐千官禊饮时。\n绿帐远笼轻佩响，更曛晴日上龙旗。",
        "dynasty": "唐",
        "collection_info": null
    },
    {
        "uuid": "5c0d820512b72df539446fe65c9d7381",
        "title": "杨柳枝寿杯词十八首 五",
        "author": "司空图",
        "content": "桃源仙子不须夸，闻道惟栽一片花。\n何似浣纱溪畔住，绿阴相间两三家。",
        "dynasty": "唐",
        "collection_info": null
    },
    {
        "uuid": "9bf0bbc0160afc1df593fc5bdd0c20c9",
        "title": "杨柳枝寿杯词十八首 六",
        "author": "司空图",
        "content": "偶然楼上卷珠帘，往往长条拂枕函。\n恰值小娥初学舞，拟偷金缕押春衫。",
        "dynasty": "唐",
        "collection_info": null
    },
    {
        "uuid": "3494adc08462b83a9273f69550a31bfc",
        "title": "杨柳枝寿杯词十八首 七",
        "author": "司空图",
        "content": "池边影动散鸳鸯，更引微风乱绣床。\n直待玉窗尘不起，始应金鴈得成行。",
        "dynasty": "唐",
        "collection_info": null
    },
    {
        "uuid": "c6c14991e1a79dcd7174ccd9c0a8b45b",
        "title": "杨柳枝寿杯词十八首 八",
        "author": "司空图",
        "content": "稻畦分影向江邨，憔悴经霜只半存。\n昨日流莺今不见，乱萤飞出照黄昏。",
        "dynasty": "唐",
        "collection_info": null
    },
    {
        "uuid": "630f3710b9e17f1ba17c229c6e12b78a",
        "title": "杨柳枝寿杯词十八首 九",
        "author": "司空图",
        "content": "客泪休沾汉水滨，舞腰羞杀汉宫人。\n狂风更与回烟箒，扫尽繁花独占春。",
        "dynasty": "唐",
        "collection_info": null
    },
    {
        "uuid": "2c4b9a36ae84ec1da6c6da7152ce7b64",
        "title": "杨柳枝寿杯词十八首 十",
        "author": "司空图",
        "content": "游人莫叹易凋衰，长乐荣枯自有期。\n看取明年春意动，更于何处最先知。",
        "dynasty": "唐",
        "collection_info": null
    },
    {
        "uuid": "163b37758679d6d54d239b7d6271ef34",
        "title": "杨柳枝寿杯词十八首 十一",
        "author": "司空图",
        "content": "昔年行乐及芳时，一上丹梯桂一枝。\n笑问江头醉公子，饶君满把曲尘丝。",
        "dynasty": "唐",
        "collection_info": null
    },
    {
        "uuid": "0523f452ccbc2baff0fbfa0e4d3fbc21",
        "title": "杨柳枝寿杯词十八首 十二",
        "author": "司空图",
        "content": "渡头残照一行新，独自依依向北人。\n莫恨乡程千里远，眼中从此故乡春。",
        "dynasty": "唐",
        "collection_info": null
    },
    {
        "uuid": "db7b7addcad4b51940ae1277d3ced854",
        "title": "杨柳枝寿杯词十八首 十三",
        "author": "司空图",
        "content": "絮惹轻枝雪未飘，小溪烟束带危桥。\n邻家女伴频攀折，不觉回身罥翠翘。",
        "dynasty": "唐",
        "collection_info": null
    },
    {
        "uuid": "6eb18d2dcdd04578f2968360ed7ea017",
        "title": "杨柳枝寿杯词十八首 十四",
        "author": "司空图",
        "content": "处处萦空百万枝，一枝枝好更题诗。\n隔城远岫招行客，便与朱楼当酒旗。",
        "dynasty": "唐",
        "collection_info": null
    },
    {
        "uuid": "1251273200d9d804eab59a92cca25af8",
        "title": "杨柳枝寿杯词十八首 十五",
        "author": "司空图",
        "content": "锦城分得映金沟，两岸年年引胜游。",
        "dynasty": "唐",
        "collection_info": null
    },
    {
        "uuid": "ea55e8289bbea027cb4dcbf02ba8f49f",
        "title": "杨柳枝寿杯词十八首 十六",
        "author": "司空图",
        "content": "日暖津头絮已飞，看看还是送君归。\n莫言万绪牵愁思，缉取长绳繫落晖。",
        "dynasty": "唐",
        "collection_info": null
    },
    {
        "uuid": "26e4cf3d68ea9891d1bf89faf83fd56d",
        "title": "杨柳枝寿杯词十八首 十七",
        "author": "司空图",
        "content": "大堤时节近清明，霞衬烟笼遶郡城。\n好是梨花相映处，更胜松雪日初晴。",
        "dynasty": "唐",
        "collection_info": null
    },
    {
        "uuid": "ccdf2d08d0160d238c56d6323c3cac80",
        "title": "杨柳枝寿杯词十八首 十八",
        "author": "司空图",
        "content": "圣主千年乐未央，御沟金翠满垂杨。\n年年织作升平字，高映南山献寿觞。",
        "dynasty": "唐",
        "collection_info": null
    },
    {
        "uuid": "e9a839130b2873399bc47412f332fb0d",
        "title": "山鹊",
        "author": "司空图",
        "content": "多惊本为好毛衣，只赖人怜始却归。\n众鸟自知颜色减，妬他偏向眼前飞。",
        "dynasty": "唐",
        "collection_info": null
    },
    {
        "uuid": "8c7fdccaeea92ab844f620caab3c2146",
        "title": "李居士",
        "author": "司空图",
        "content": "高风只在五峰前，应是精灵降作贤。\n万里无云惟一鹤，乡中同看却昇天。",
        "dynasty": "唐",
        "collection_info": null
    },
    {
        "uuid": "f2dd213bac22b70a3285bc8a262c5fb9",
        "title": "杏花",
        "author": "司空图",
        "content": "诗家偏为此伤情，品韵由来莫与争。\n解笑亦应兼解语，只应慵语倩莺声。",
        "dynasty": "唐",
        "collection_info": null
    },
    {
        "uuid": "a25b27800d521469c0a7d962d658cbc4",
        "title": "白菊三首 一",
        "author": "司空图",
        "content": "不疑陶令是狂生，作赋其如有定情。\n犹胜江南隐居士，诗魔终袅负孤名。",
        "dynasty": "唐",
        "collection_info": null
    },
    {
        "uuid": "346f0150170b113f47613bd4256e6ba7",
        "title": "白菊三首 二",
        "author": "司空图",
        "content": "自古诗人少显荣，逃名何用更题名。\n诗中有虑犹须戒，莫向诗中着不平。",
        "dynasty": "唐",
        "collection_info": null
    },
    {
        "uuid": "4bf34215b89bddd92878780462ebf32d",
        "title": "白菊三首 三",
        "author": "司空图",
        "content": "登高可羡少年场，白菊堆边鬓似霜。\n益算更希沾上药，今朝第七十重阳。",
        "dynasty": "唐",
        "collection_info": null
    },
    {
        "uuid": "79e12298cfc249c0bfef741ba36ea0f4",
        "title": "杨柳枝二首 一",
        "author": "司空图",
        "content": "陶家五柳簇衡门，还有高情爱此君。\n何处更添诗境好，新蝉欹枕每先闻。",
        "dynasty": "唐",
        "collection_info": null
    },
    {
        "uuid": "44e3b237bd37c125739298e598ba69a7",
        "title": "杨柳枝二首 二",
        "author": "司空图",
        "content": "数枝珍重蘸沧浪，无限尘心暂免忙。\n烦暑若和烟露裛，便同佛手洒清凉。",
        "dynasty": "唐",
        "collection_info": null
    },
    {
        "uuid": "3709985a51d5ea8b2c2aeaa5a8250e3e",
        "title": "修史亭二首 一",
        "author": "司空图",
        "content": "少年已惯掷年光，时节催驱独不忙。\n今日无疑亦无病，前程无事扰医王。",
        "dynasty": "唐",
        "collection_info": null
    },
    {
        "uuid": "0147d17750c059f44411940c4568ee00",
        "title": "修史亭二首 二",
        "author": "司空图",
        "content": "篱落轻寒整顿新，雪晴步屣会诸邻。\n自从南至歌风顶，始见人烟外有人。",
        "dynasty": "唐",
        "collection_info": null
    },
    {
        "uuid": "0b43c33a7314abc9c364316ae670f3f0",
        "title": "漫书",
        "author": "司空图",
        "content": "乐退安贫知是分，成家报国亦何惭。\n到还僧院心期在，瑟瑟澄鲜百丈潭。",
        "dynasty": "唐",
        "collection_info": null
    },
    {
        "uuid": "2c17c1f6fd75f17079da2955b421b600",
        "title": "杂题二首 一",
        "author": "司空图",
        "content": "棋局长携上钓船，杀中棋杀胜丝牵。\n洪鑪任铸千钧鼎，只在磻溪一缕悬。",
        "dynasty": "唐",
        "collection_info": null
    },
    {
        "uuid": "f271d2f0a8c203997b167dba88f55157",
        "title": "杂题二首 二",
        "author": "司空图",
        "content": "晓镜高窗气象深，自怜清格笑尘心。\n世间不为蛾眉误，海上方应鹤背吟。",
        "dynasty": "唐",
        "collection_info": null
    },
    {
        "uuid": "3ae39df0ab5e3145cb4c4acf0cac1519",
        "title": "题休休亭",
        "author": "司空图",
        "content": "咄，诺。\n休休休，莫莫莫。\n伎两虽多性灵恶，赖是长教闲处着。\n休休休，莫莫莫。\n一局棋，一炉药。\n天意时情可料度，白日偏催快活人。\n黄金难买堪骑鹤，若曰尔何能，荅言耐辱莫。",
        "dynasty": "唐",
        "collection_info": null
    },
    {
        "uuid": "84c78da96f10fc63bc6e7172b35bb548",
        "title": "冯燕歌",
        "author": "司空图",
        "content": "魏中义士有冯燕，游侠幽幷最少年。\n避讐偶作滑台客，嘶风跃马来翩翩。\n此时恰遇莺花月，堤上轩车昼不绝。\n两面高楼语笑声，指点行人情暗结。\n掷果潘郎谁不慕，朱门别见红妆露。\n故故推门掩不开，似教欧轧传言语。\n冯生敲镫袖笼鞭，半拂垂杨半惹烟。\n树间春鸟知人意，的的心期暗与传。\n传道张婴偏嗜酒，从此香闺为我有。\n梁间客燕正相欺，屋上鸣鸠空自鬬。\n婴归醉卧非讐汝，岂知负过人怀惧。\n燕依户扇欲潜逃，巾在枕傍指令取。\n谁言狼戾心能忍，待我情深情不隐。\n回身本谓取巾难，倒柄方知授霜刅。\n冯君抚劒即迟疑，自顾平生心不欺。\n尔能负彼必相负，假手他人復在谁。\n窗间红艳犹可掬，熟视花钿情不足。\n唯将大义断胸襟，粉颈初迴如切玉。\n凤皇钗碎各分飞，怨魄娇魂何处追。\n凌波如唤游金谷，羞彼[揶揄]泪满衣。\n新人藏匿旧人起，白昼喧呼骇邻里。\n诬执张婴不自明，贵免生前遭考捶。\n官将赴市拥红尘，掉臂人来擗看人。\n传声莫遣有冤滥，盗杀婴家即我身。\n初闻僚吏翻疑叹，呵叱风狂词不变。\n缧囚解缚犹自疑，疑是梦中方脱免。\n未死劝君莫浪言，临危不顾始知难。\n已为不平能割爱，更将身命救深冤。\n白马贤侯贾相公，长悬金帛募才雄。\n拜章请赎冯燕罪，千古三河激义风。\n黄河东注无时歇，注尽波澜名不灭。\n为感词人沈下贤，长歌更与分明说。\n此君精爽知犹在，长与人间留炯诫。\n铸作金燕香作堆，焚香酬酒听歌来。",
        "dynasty": "唐",
        "collection_info": null
    },
    {
        "uuid": "11f0fc7123108d8408326eabea8a2f77",
        "title": "寄薛起居",
        "author": "司空图",
        "content": "小域新衔贺圣朝，亦知蹇分巧难抛。\n麤才自合无岐路，不破工夫漫解嘲。",
        "dynasty": "唐",
        "collection_info": null
    },
    {
        "uuid": "6a8581ae934af863a1180eac65a9febe",
        "title": "月下留丹竈",
        "author": "司空图",
        "content": "月下留丹竈，坛边树羽衣。\n异香人不觉，残夜鹤分飞。\n朝会初元盛，蓬瀛旧侣稀。\n瑶函真迹在，妖魅敢扬威。",
        "dynasty": "唐",
        "collection_info": null
    },
    {
        "uuid": "039e658cde2ea987c923895d61f958cb",
        "title": "元日",
        "author": "司空图",
        "content": "甲子今重数，生涯只自怜。\n殷勤元日日，欹午又明年。",
        "dynasty": "唐",
        "collection_info": null
    },
    {
        "uuid": "250853b302ae2050e176e537c7d3afb8",
        "title": "洛阳咏古",
        "author": "司空图",
        "content": "石勒童年有战机，洛阳长啸倚门时。\n晋朝不是王夷甫，大智何由得预知。",
        "dynasty": "唐",
        "collection_info": null
    },
    {
        "uuid": "8c612270240502159f1706a85ffa2b03",
        "title": "诗品二十四则 雄浑",
        "author": "司空图",
        "content": "大用外腓，真体内充。\n返虚入浑，积健为雄。\n具备万物，横绝太空。\n荒荒油云，寥寥长风。\n超以象外，得其环中。\n持之匪强，来之无穷。",
        "dynasty": "唐",
        "collection_info": null
    },
    {
        "uuid": "9583bcdf3a5c613e4ad777475297fe79",
        "title": "诗品二十四则 冲淡",
        "author": "司空图",
        "content": "素处以默，妙机其微。\n饮之太和，独鹤与飞。\n犹之惠风，苒苒在衣。\n阅音修篁，美曰载归。\n遇之匪深，即之愈稀。\n脱有形似，握手已违。",
        "dynasty": "唐",
        "collection_info": null
    },
    {
        "uuid": "3b2ffa021eb98b2a3671d84f994aaa1e",
        "title": "诗品二十四则 纤秾",
        "author": "司空图",
        "content": "采采流水，蓬蓬远春。\n窈窕深谷，时见美人。\n碧桃满树，风日水滨。\n柳阴路曲，流莺比邻。\n乘之愈往，识之愈真。\n如将不尽，与古为新。",
        "dynasty": "唐",
        "collection_info": null
    },
    {
        "uuid": "68d58e1426cd9d1bd62c3a37d2840881",
        "title": "诗品二十四则 沈着",
        "author": "司空图",
        "content": "绿杉野屋，落日气清。\n脱巾独步，时闻鸟声。\n鸿鴈不来，之子远行。\n所思不远，若为平生。\n海风碧云，夜渚月明。\n如有佳语，大河前横。",
        "dynasty": "唐",
        "collection_info": null
    },
    {
        "uuid": "2a42d8fb5660804ced68b5cdba6f883a",
        "title": "诗品二十四则 高古",
        "author": "司空图",
        "content": "畸人乘真，手把芙蓉。\n泛彼浩劫，窅然空纵。\n月出东斗，好风相从。\n太华夜碧，人闻清钟。\n虚伫神素，脱然畦封。\n黄唐在独，落落玄宗。",
        "dynasty": "唐",
        "collection_info": null
    },
    {
        "uuid": "c99cd3a979a150aaaece439ca78c52b9",
        "title": "诗品二十四则 典雅",
        "author": "司空图",
        "content": "玉壶买春，赏雨茆屋。\n坐中佳士，左右修竹。\n白云初晴，幽鸟相逐。\n眠琴绿阴，上有飞瀑。\n落花无言，人淡如菊。\n书之岁华，其曰可读。",
        "dynasty": "唐",
        "collection_info": null
    },
    {
        "uuid": "792d34beafd26cc1c9a955258806fb86",
        "title": "诗品二十四则 洗炼",
        "author": "司空图",
        "content": "犹矿出金，如铅出银。\n超心炼冶，绝爱[缁]磷。\n空潭泻春，古镜照神。\n体素储洁，乘月返真。\n载瞻星辰，载歌幽人。\n流水今日，明月前身。",
        "dynasty": "唐",
        "collection_info": null
    },
    {
        "uuid": "051f5627dc019ac812e2b9a56b4cc4fb",
        "title": "诗品二十四则 劲健",
        "author": "司空图",
        "content": "行神如空，行气如虹。\n巫峡千寻，走云连风。\n饮真茹强，蓄素守中。\n喻彼行健，是谓存雄。\n天地与立，神化攸同。\n期之以实，御之以终。",
        "dynasty": "唐",
        "collection_info": null
    },
    {
        "uuid": "be09bdc38eb7beaa3a2bda85680d7bf0",
        "title": "诗品二十四则 绮丽",
        "author": "司空图",
        "content": "神存富贵，始轻黄金。\n浓尽必枯，浅者屡深。\n露余山青，红杏在林。\n月明华屋，画桥碧阴。\n金尊酒满，共客弹琴。\n取之自足，良殚美襟。",
        "dynasty": "唐",
        "collection_info": null
    },
    {
        "uuid": "e639d91d157675b01010baa97d491026",
        "title": "诗品二十四则 自然",
        "author": "司空图",
        "content": "俯拾即是，不取诸邻。\n俱道适往，着手成春。\n如逢花开，如瞻岁新。\n真予不夺，强得易贫。\n幽人空山，过水采苹。\n薄言情晤，悠悠天钧。",
        "dynasty": "唐",
        "collection_info": null
    },
    {
        "uuid": "83b700517583287e745fb0bcc7e0dfd2",
        "title": "诗品二十四则 含蓄",
        "author": "司空图",
        "content": "不着一字，尽得风流。\n语不涉难，已不堪忧。\n是有真宰，与之沈浮。\n如渌满酒，花时返秋。\n悠悠空尘，忽忽海沤。\n浅深聚散，万取一收。",
        "dynasty": "唐",
        "collection_info": null
    },
    {
        "uuid": "3f1dd6b2b7f99599a5710d51f951e90f",
        "title": "诗品二十四则 豪放",
        "author": "司空图",
        "content": "观花匪禁，吞吐大荒。\n由道返气，处得以狂。\n天风浪浪，海山苍苍。\n真力弥满，万象在旁。\n前招三辰，后引凤皇。\n晓策六鳌，濯足扶桑。",
        "dynasty": "唐",
        "collection_info": null
    },
    {
        "uuid": "fee30ea7206d65d8c6fc79f30fc01a0b",
        "title": "诗品二十四则 精神",
        "author": "司空图",
        "content": "欲返不尽，相期与来。\n明漪绝底，奇花初胎。\n青春鹦鹉，杨柳池台。\n碧山人来，清酒满杯。\n生气远出，不着死灰。\n妙造自然，伊谁与裁。",
        "dynasty": "唐",
        "collection_info": null
    },
    {
        "uuid": "278f6c4586e4a7c4b31ba253b2c63f06",
        "title": "诗品二十四则 缜密",
        "author": "司空图",
        "content": "是有真迹，如不可知。\n意象欲生，造化已奇。\n水流花开，清露未晞。\n要路愈远，幽行为迟。\n语不欲犯，思不欲痴。\n犹春于绿，明月雪时。",
        "dynasty": "唐",
        "collection_info": null
    },
    {
        "uuid": "f5dd6cc771df14d11967a9570284ce70",
        "title": "诗品二十四则 疎野",
        "author": "司空图",
        "content": "惟性所宅，真取弗羁。\n拾物自富，与率为期。\n筑屋松下，脱帽看诗。\n但知旦暮，不辨何时。\n倘然适意，岂必有为。\n若其天放，如是得之。",
        "dynasty": "唐",
        "collection_info": null
    },
    {
        "uuid": "0b0f5d7866b9e7449ee8b30634edd3f2",
        "title": "诗品二十四则 清奇",
        "author": "司空图",
        "content": "娟娟羣松，下有漪流。\n晴雪满汀，隔溪渔舟。\n可人如玉，步屧寻幽。\n载行载止，空碧悠悠。\n神出古异，淡不可收。\n如月之曙，如气之秋。",
        "dynasty": "唐",
        "collection_info": null
    },
    {
        "uuid": "befe113297dac5d83bbe7b325b0bd56d",
        "title": "诗品二十四则 委曲",
        "author": "司空图",
        "content": "登彼太行，翠遶羊肠。\n杳霭流玉，悠悠花香。\n力之于时，声之于羌。\n似往已迴，如幽匪藏。\n水理漩洑，鹏风翱翔。\n道不自器，与之圆方。",
        "dynasty": "唐",
        "collection_info": null
    },
    {
        "uuid": "de4ac56c297773787e67323d40d87971",
        "title": "诗品二十四则 实境",
        "author": "司空图",
        "content": "取语甚直，计思匪深。\n忽逢幽人，如见道心。\n晴磵之曲，碧松之阴。\n一客荷樵，一客听琴。\n情性所至，妙不自寻。\n遇之自天，冷然希音。",
        "dynasty": "唐",
        "collection_info": null
    },
    {
        "uuid": "60778bb6ab36cabf0778c9304f9dc0d9",
        "title": "诗品二十四则 悲慨",
        "author": "司空图",
        "content": "大风捲水，林木为摧。\n意苦若死，招憩不来。\n百岁如流，富贵冷灰。\n大道日往，若为雄才。\n壮士拂劒，浩然弥哀。\n萧萧落叶，漏雨苍苔。",
        "dynasty": "唐",
        "collection_info": null
    },
    {
        "uuid": "95a5fc6944529a8880f8c93db61a546f",
        "title": "诗品二十四则 形容",
        "author": "司空图",
        "content": "绝伫灵素，少迴清真。\n如觅水影，如写阳春。\n风云变态，花草精神。\n海之波澜，山之嶙峋。\n俱似大道，妙契同尘。\n离形得似，庶几斯人。",
        "dynasty": "唐",
        "collection_info": null
    },
    {
        "uuid": "2271b972e35e8ee5a42fa67cd50886a1",
        "title": "诗品二十四则 超诣",
        "author": "司空图",
        "content": "匪神之灵，匪机之微。\n如将白云，清风与归。\n远引若至，临之已非。\n少有道契，终与俗违。\n乱山高木，碧苔芳晖。\n诵之思之，其声愈稀。",
        "dynasty": "唐",
        "collection_info": null
    },
    {
        "uuid": "267d760095e747a2b9ee0615ce60b51c",
        "title": "诗品二十四则 飘逸",
        "author": "司空图",
        "content": "落落欲往，矫矫不羣。\n缑山之鹤，华顶之云。\n高人画中，令色絪缊。\n御风蓬叶，泛彼无垠。\n如不可执，如将有闻。\n识者已领，期之愈分。",
        "dynasty": "唐",
        "collection_info": null
    },
    {
        "uuid": "d418e67a886655b29618a260a6870aae",
        "title": "诗品二十四则 旷达",
        "author": "司空图",
        "content": "生者百岁，相去几何。\n欢乐苦短，忧愁实多。\n何如尊酒，日往烟萝。\n花覆茆檐，疎雨相过。\n倒酒既尽，杖藜行过。\n孰不有古，南山峨峨。",
        "dynasty": "唐",
        "collection_info": null
    },
    {
        "uuid": "09706d52c6e296d419f28dbc3a0bd469",
        "title": "诗品二十四则 流动",
        "author": "司空图",
        "content": "若纳水輨，如转丸珠。\n夫岂可道，假体遗愚。\n荒荒坤轴，悠悠天枢。\n载要其端，载同其符。\n超超神明，返返冥无。\n来往千载，是之谓乎。",
        "dynasty": "唐",
        "collection_info": null
    },
    {
        "uuid": "b963a335c82c01596af84e3d68503814",
        "title": "句",
        "author": "司空图",
        "content": "忍事敌灾星，物望倾心久。\n凶渠破胆频。\n鼎饫和方济，台阶润欲平。\n夜短猨悲减，风和鹊喜虚。\n骅骝思故第，鹦鹉失佳人。\n鲸鲵人海涸，魑魅棘林幽。\n棋声花院闭，幡影石坛高。\n地凉清鹤梦，林静肃僧仪。\n晚妆留拜月，春睡更生香。\n隔谷见鸡犬，山苗接楚田。\n人家寒食月，花影午时天。\n官路好禽声，轩车驻晚程。\n南楼山最秀，北路邑偏清。\n多病形容五十三，谁邻借笏趂朝参。\n十年太华无知己，只得虚中两首诗。\n看师逸蹟两师宜，高适歌行李白诗。",
        "dynasty": "唐",
        "collection_info": null
    },
    {
        "uuid": "be5300b2bcadafb16a73dc0d49a525c7",
        "title": "送边上从事",
        "author": "周繇",
        "content": "戎装佩镆鎁，走马逐轻车。\n衰草城边路，残阳垄上笳。\n黄河穿汉界，青冢出胡沙。\n提笔男儿事，功名立可夸。",
        "dynasty": "唐",
        "collection_info": null
    },
    {
        "uuid": "7dd3645c9b1ebc49542f25debad9c5e6",
        "title": "送洛阳崔员外",
        "author": "周繇",
        "content": "塞诏除嵩洛，观图见废兴。\n城迁周古鼎，地列汉诸陵。\n日送归朝客，时招住岳僧。\n郡斋台阁满，公退即吟登。",
        "dynasty": "唐",
        "collection_info": null
    },
    {
        "uuid": "de9c906b30ee66121d771d03b9f208bd",
        "title": "送人尉黔中",
        "author": "周繇",
        "content": "盘山行几驿，水路復通巴。\n峡涨三川雪，园开四季花。\n公庭飞白鸟，官俸请丹砂。\n知尉黔中后，高吟采物华。",
        "dynasty": "唐",
        "collection_info": null
    },
    {
        "uuid": "093280b757ea490c24d47867f40f6c8f",
        "title": "送宇文虞",
        "author": "周繇",
        "content": "此别欲何往，未言归故林。\n行车新岁近，落日乱山深。\n野店寒无客，风巢动有禽。\n潜知经目事，大半是愁吟。",
        "dynasty": "唐",
        "collection_info": null
    },
    {
        "uuid": "ee08d522d76fdb8b52ac5046794492da",
        "title": "题东林寺虎掊泉",
        "author": "周繇",
        "content": "胜致通幽感，灵泉有虎掊。\n爪抬山脉断，掌託石心抝。\n竹蔼疑相近，松阴盖亦交。\n转令栖遁者，真境逾难抛。",
        "dynasty": "唐",
        "collection_info": null
    },
    {
        "uuid": "0c517597dd0748f3cef6aad16ec872a5",
        "title": "登甘露寺",
        "author": "周繇",
        "content": "盘江上几层，峭壁半垂藤。\n殿锁南朝像，龛禅外国僧。\n海涛摏砌槛，山雨洒窗灯。\n日暮疎钟起，声声彻广陵。",
        "dynasty": "唐",
        "collection_info": null
    },
    {
        "uuid": "141f5cd474a1320f19d039c1f5b8a919",
        "title": "甘露寺东轩",
        "author": "周繇",
        "content": "每日怜晴眺，闲吟只自娱。\n山从平地有，水到远天无。\n老树多封楚，轻烟暗染吴。\n虽居此廊下，入户亦踌蹰。",
        "dynasty": "唐",
        "collection_info": null
    },
    {
        "uuid": "51129897fbc2c46223e5faf149330241",
        "title": "甘露寺北轩",
        "author": "周繇",
        "content": "晓色宜闲望，山风远益清。\n白云连晋阁，碧树尽芜城。\n水静沙痕出，烟消野火平。\n最堪佳此境，为我长诗情。",
        "dynasty": "唐",
        "collection_info": null
    },
    {
        "uuid": "72ea38b965758784a019371cd3b8d0d4",
        "title": "咏萤",
        "author": "周繇",
        "content": "熠熠与娟娟，池塘竹树边。\n乱飞同曳火，成聚却无烟。\n微雨洒不灭，清风吹欲燃。\n旧曾书按上，频把作囊悬。",
        "dynasty": "唐",
        "collection_info": null
    },
    {
        "uuid": "1a12df6545825e6b55eeca945aff7d74",
        "title": "望海",
        "author": "周繇",
        "content": "苍茫空泛日，四顾绝人烟。\n半浸中华岸，旁通异域船。\n岛间应有国，波外恐无天。\n欲作乘槎客，翻愁去隔年。",
        "dynasty": "唐",
        "collection_info": null
    },
    {
        "uuid": "bf2224f664a0bae3f78cfad1d4a8c578",
        "title": "送杨环校书归广南",
        "author": "周繇",
        "content": "天南行李半波涛，滩树枝枝拂戏猱。\n初着蓝衫从远峤，乍辞云署泊轻艘。\n山村象踏桄榔叶，海外人收翡翠毛。\n名宦两成归旧隐，徧寻亲友兴何饶。",
        "dynasty": "唐",
        "collection_info": null
    },
    {
        "uuid": "01bc5dc183c1adcda8ee6025fd3e8f62",
        "title": "经故宅有感",
        "author": "周繇",
        "content": "身没南荒雨露赊，朱门空锁旧繁华。\n池塘凿就方通水，桃杏栽成未见花。\n异代图书藏几箧，倾城罗绮散谁家。\n昔年埏埴生灵地，今日生人为叹嗟。",
        "dynasty": "唐",
        "collection_info": null
    },
    {
        "uuid": "545a69f3e51bf740024d745f6795a261",
        "title": "送入蕃使",
        "author": "周繇",
        "content": "猎猎旗幡过大荒，敕书犹带御烟香。\n滹沱河冻军迴探，逻逤城孤雁着行。\n远寨风狂移帐幕，平沙日晚卧牛羊。\n早终册礼朝天阙，莫遣虬髭染塞霜。",
        "dynasty": "唐",
        "collection_info": null
    },
    {
        "uuid": "ec911ceb636ea23c2920ed837eb0981b",
        "title": "白石潭秋霁作",
        "author": "周繇",
        "content": "潭心烟雾破斜晖，殷殷雷声隔翠微。\n崖蹙盘涡翻蜃窟，滩吹白石上渔矶。\n陵风舴艋讴哑去，出水鸬鷀薄泊飞。\n秋霁更谁同此望，远钟时见一僧归。",
        "dynasty": "唐",
        "collection_info": null
    },
    {
        "uuid": "afc93156146c745c87c2cdd75d29aaef",
        "title": "题金陵栖霞寺赠月公",
        "author": "周繇",
        "content": "明家不要买山钱，施作清池种白莲。\n松桧老依云外地，楼台深锁洞中天。\n风经绝顶迴疎雨，石倚危屏挂落泉。\n欲结茅庵伴师住，肯饶多少薜萝烟。",
        "dynasty": "唐",
        "collection_info": null
    },
    {
        "uuid": "bb2232d40b2e7c9dbaa266a25c6b44b0",
        "title": "嘲段成式",
        "author": "周繇",
        "content": "蹙鞠且徒为，宁如目送时。\n报讐惭选耎，存想恨逶迟。\n促坐疑辟咡，衔杯强朵颐。\n恣情窥窈窕，曾恃好风姿。\n色授应难夺，神交愿莫辞。\n请君看曲谱，不负少年期。",
        "dynasty": "唐",
        "collection_info": null
    },
    {
        "uuid": "76bc5d7e20fe4b799b9e4bad016e857d",
        "title": "送江州薛尚书",
        "author": "周繇",
        "content": "匡庐千万峯，影匝郡城中。\n忽佩虎符去，遥疑鸟道通。\n烟霞时满郭，波浪暮连空。\n树翳楼台月，帆飞鼓角风。\n郡斋多岳客，乡户半渔翁。\n王事行春外，题诗寄远公。",
        "dynasty": "唐",
        "collection_info": null
    },
    {
        "uuid": "9ba81dfbb20a1718bd2b1f018951a7f6",
        "title": "津头望白水",
        "author": "周繇",
        "content": "晴江暗涨岸吹沙，山畔船衝树杪斜。\n城郭半淹桥市闹，鹭鸶缭绕入人家。",
        "dynasty": "唐",
        "collection_info": null
    },
    {
        "uuid": "876a08dadbc46c71a89a33653b930c38",
        "title": "公子行",
        "author": "周繇",
        "content": "青山薄薄漏春风，日暮鸣鞭柳影中。\n回望玉楼人不见，酒旗深处勒花骢。",
        "dynasty": "唐",
        "collection_info": null
    },
    {
        "uuid": "eeaa306d210fb01e98733947c3f3511e",
        "title": "看牡丹赠段成式",
        "author": "周繇",
        "content": "金蘂霞英迭彩香，初疑少女出兰房。\n逡巡又是一年别，寄语集仙呼索郎。",
        "dynasty": "唐",
        "collection_info": null
    },
    {
        "uuid": "6197e5fc7eb34e1cdd20a7d2426d75c5",
        "title": "以人参遗段成式",
        "author": "周繇",
        "content": "人形上品传方志，我得真英自紫团。\n惭非叔子空持药，更请伯言审细看。",
        "dynasty": "唐",
        "collection_info": null
    },
    {
        "uuid": "3d9f1bde6b9e96ad53f9bdb4f68b5f2b",
        "title": "和段成式 一",
        "author": "周繇",
        "content": "迴簪转黛喜猜防，粉署裁诗助酒狂。\n若遇仙丹偕羽化，便随萧史亦何伤。",
        "dynasty": "唐",
        "collection_info": null
    },
    {
        "uuid": "ef90fb62a482b124f11b54ebc0efb0f6",
        "title": "和段成式 二",
        "author": "周繇",
        "content": "玉树琼筵映彩霞，澄虚楼阁似仙家。\n只缘存想归兰室，不向春风看夜花。",
        "dynasty": "唐",
        "collection_info": null
    },
    {
        "uuid": "895082da11aa59c72bd468d89f33ecad",
        "title": "杂兴",
        "author": "聂夷中",
        "content": "两叶能蔽目，双豆能塞聪。\n理身不知道，将为天地聋。\n扰扰造化内，茫茫天地中。\n苟或有所愿，毛髪亦不容。",
        "dynasty": "唐",
        "collection_info": null
    },
    {
        "uuid": "856bb2a78ab2e80d53eb2c5aede0df7f",
        "title": "杂怨 一",
        "author": "聂夷中",
        "content": "生在绮罗下，岂识渔阳道。\n良人自戍来，夜夜梦中到。\n渔阳万里远，近于中门限。\n中门踰有时，渔阳常在眼。",
        "dynasty": "唐",
        "collection_info": null
    },
    {
        "uuid": "dbce1a8a165b9fb70a137fb7ecd18eff",
        "title": "杂怨 二",
        "author": "聂夷中",
        "content": "君泪濡罗巾，妾泪滴路尘。\n罗巾今在手，日得随妾身。\n路尘如因风，得上君车轮。",
        "dynasty": "唐",
        "collection_info": null
    },
    {
        "uuid": "562d44f4a8821b3b33c820d845b2ccab",
        "title": "空城雀",
        "author": "聂夷中",
        "content": "一雀入官仓，所食能损几。\n所虑往復频，官仓乃害尔。\n鱼网不在天，鸟网不在水。\n饮啄要自然，何必空城裏。",
        "dynasty": "唐",
        "collection_info": null
    },
    {
        "uuid": "921234a2a644435b17d71238bdde4d13",
        "title": "咏田家",
        "author": "聂夷中",
        "content": "二月卖新丝，五月粜新谷。\n医得眼前疮，剜却心头肉。\n我愿君王心，化作光明烛。\n不照绮罗筵，只照逃亡屋。",
        "dynasty": "唐",
        "collection_info": null
    },
    {
        "uuid": "6d65087d19810c224543c19945b46996",
        "title": "燕台二首 一",
        "author": "聂夷中",
        "content": "燕台累黄金，上欲招儒雅。\n贵得贤士来，更下于隗者。\n自然乐毅徒，趋风走天下。\n何必驰凤书，旁求向林野。",
        "dynasty": "唐",
        "collection_info": null
    },
    {
        "uuid": "52b2f4772882556801da3c5cc90718f9",
        "title": "燕台二首 二",
        "author": "聂夷中",
        "content": "燕台高百尺，燕灭台亦平。\n一种是亡国，犹得礼贤名。\n何似章华畔，空余禾黍生。",
        "dynasty": "唐",
        "collection_info": null
    },
    {
        "uuid": "2bb67943132b444bb84f68eae605fb8e",
        "title": "古兴",
        "author": "聂夷中",
        "content": "片玉一尘轻，粒粟山丘重。\n唐虞贵民食，秪是勤播种。\n前圣后圣同，今人古人共。\n一岁如苦饥，金玉何所用。",
        "dynasty": "唐",
        "collection_info": null
    },
    {
        "uuid": "5b19875a0f2321ad225d1b7e0025dcf6",
        "title": "劝酒二首 一",
        "author": "聂夷中",
        "content": "白日无定影，清江无定波。\n人无百年寿，百年復如何。\n堂上陈美酒，堂下列笙歌。\n与君入醉乡，醉乡乐天和。\n岁岁松栢茂，日日丘陵多。\n君看终南山，万古青峨峨。",
        "dynasty": "唐",
        "collection_info": null
    },
    {
        "uuid": "9f5b5a98d0ed9334c9dbcaed93063877",
        "title": "劝酒二首 二",
        "author": "聂夷中",
        "content": "灞上送行客，听唱行客歌。\n适来桥下水，已作渭川波。\n人间荣乐少，四海别离多。\n但恐别离泪，自成苦水河。\n劝尔一杯酒，所赠无余多。",
        "dynasty": "唐",
        "collection_info": null
    },
    {
        "uuid": "e56e87fd18aa38e54f5aa5d203070c5d",
        "title": "公子行二首 一",
        "author": "聂夷中",
        "content": "汉代多豪族，恩深益骄逸。\n走马踏杀人，街吏不敢诘。\n红楼宴青春，数里望云蔚。\n金缸焰胜画，不畏落晖疾。\n美人尽如月，南威莫能匹。\n芙蓉自天来，不向水中出。\n飞琼奏云和，碧箫吹凤质。\n唯恨鲁阳死，无人驻白日。",
        "dynasty": "唐",
        "collection_info": null
    },
    {
        "uuid": "7b8b4b7685c7701c4cb1e76f5ba45746",
        "title": "公子行二首 二",
        "author": "聂夷中",
        "content": "花树出墻头，花裏谁家楼。\n一行书不读，身封万户侯。\n美人楼上歌，不是古凉州。",
        "dynasty": "唐",
        "collection_info": null
    },
    {
        "uuid": "3584a4abd440e8dcef09295ab4a6362e",
        "title": "短歌",
        "author": "聂夷中",
        "content": "八月木阴薄，十叶三堕枝。\n人生过五十，亦已同此时。\n朝出东郭门，嘉树郁参差。\n暮出西郭门，原草已离披。\n南邻好台榭，北邻善歌吹。\n荣华忽销歇，四顾令人悲。\n生死与荣辱，四者乃常期。\n古人耻其名，没世无人知。\n无言鬓似霜，勿谓事如丝。\n耆年无一善，何殊食乳儿。",
        "dynasty": "唐",
        "collection_info": null
    },
    {
        "uuid": "9962053d24bb66d4465eea6c8678a31f",
        "title": "过比干墓",
        "author": "聂夷中",
        "content": "殷辛帝天下，厌为天下尊。\n干纲既一断，贤愚无二门。\n佞是福身本，忠作丧己源。\n饿虎不食子，人无骨肉恩。\n日影不入地，下埋冤死魂。\n腐骨不为土，应作石木根。\n余来过此乡，下马弔此坟。\n静念君臣间，有道谁敢论。",
        "dynasty": "唐",
        "collection_info": null
    },
    {
        "uuid": "8bb51aa0737b5fa37192c54078927bb2",
        "title": "住京寄同志",
        "author": "聂夷中",
        "content": "在京如在道，日日先鸡起。\n不离十二街，日行一百里。\n役役大块上，周朝復秦市。\n贵贱与贤愚，古今同一轨。\n白兔落天西，赤鵶飞海底。\n一日復一日，日日无终始。\n自嫌性如石，不达荣辱理。\n试问九十翁，吾今尚如此。",
        "dynasty": "唐",
        "collection_info": null
    },
    {
        "uuid": "8fee0c4d1e71876ccdfbf6644204b78a",
        "title": "赠农",
        "author": "聂夷中",
        "content": "劝尔勤耕田，盈尔仓中粟。\n劝尔无伐桑，减尔身上服。\n清霜一委地，万草色不绿。\n狂风一飘林，万叶不着木。\n青春如不耕，何以自拘束。",
        "dynasty": "唐",
        "collection_info": null
    },
    {
        "uuid": "5bcf86c9663eb83c8b19611bcd19d9d6",
        "title": "客有追叹后时者作诗勉之",
        "author": "聂夷中",
        "content": "后达多晚荣，速得多疾倾。\n君看构大厦，何曾一日成。\n在暖须在桑，在饱须在耕。\n君子贵弘道，道弘无不亨。\n太阳垂好光，毛髪悉见形。\n我亦二十年，直似戴盆行。\n荆山产美玉，石石皆坚贞。\n未必尽有玉，玉且间石生。\n精卫一微物，犹恐填海平。",
        "dynasty": "唐",
        "collection_info": null
    },
    {
        "uuid": "1602cccfaae12cb1a15467e47560966d",
        "title": "访嵩阳道士不遇",
        "author": "聂夷中",
        "content": "先生五岳游，文焰灭金鼎。\n日下鹤过时，人间空落影。\n常言一粒药，不随死生境。\n何当列御寇，去问仙人请。",
        "dynasty": "唐",
        "collection_info": null
    },
    {
        "uuid": "2981954e83b598e2462b488f44b2871e",
        "title": "早发邺北经古城",
        "author": "聂夷中",
        "content": "微月东南明，双牛耕古城。\n但耕古城地，不知古城名。\n当昔置此城，岂料今日耕。\n蔓草已离披，狐兔何纵横。\n秋云零落散，秋风萧条生。\n对古良可叹，念今转伤情。\n古人已冥冥，今人又营营。\n不知马蹄下，谁家旧台亭。",
        "dynasty": "唐",
        "collection_info": null
    },
    {
        "uuid": "cf67b5dc211c6001949d233b43515fa0",
        "title": "题贾氏林泉",
        "author": "聂夷中",
        "content": "市朝束名利，林泉繫清通。\n岂知黄尘内，迥有白云踪。\n轻流逗密莜，直榦入宽空。\n高吟五君咏，疑对九华峰。\n我知种竹心，欲扇清凉风。\n我知决泉意，将明济物功。\n有琴不张弦，众星列梧桐。\n须知澹泊听，声在无声中。\n地非樵者路，武陵又何逢。\n祗虑迷所归，池上日西东。",
        "dynasty": "唐",
        "collection_info": null
    },
    {
        "uuid": "6f5a960eb79cbadc32152b8a0301226f",
        "title": "秋夕",
        "author": "聂夷中",
        "content": "日往无復见，秋堂暮乃学。\n玄髪不知白，晓入寒铜觉。\n为才未离羣，有玉犹在璞。\n谁把碧桐枝，刻作云门乐。",
        "dynasty": "唐",
        "collection_info": null
    },
    {
        "uuid": "03ab2c2cf35b444fcb4474e30473207f",
        "title": "哭刘驾博士",
        "author": "聂夷中",
        "content": "出门四顾望，此日何徘徊。\n终南旧山色，夫子安在哉。\n君诗如门户，夕闭昼还开。\n君名如四时，春尽夏復来。\n原野多丘陵，纍纍如高台。\n君坟须数尺，谁与夫子偕。",
        "dynasty": "唐",
        "collection_info": null
    },
    {
        "uuid": "39636e90138804e84dd5f38be27dc5a3",
        "title": "公子家",
        "author": "聂夷中",
        "content": "种花满西园，花发青楼道。\n花下一禾生，去之为恶草。",
        "dynasty": "唐",
        "collection_info": null
    },
    {
        "uuid": "f61f294982a50eda399b183873bb0be1",
        "title": "田家二首 一",
        "author": "聂夷中",
        "content": "父耕原上田，子劚山下荒。\n六月禾未秀，官家已修仓。",
        "dynasty": "唐",
        "collection_info": null
    },
    {
        "uuid": "97c45f1573759b62fd36583f6231bcd9",
        "title": "田家二首 二",
        "author": "聂夷中",
        "content": "锄田当日午，汗滴禾下土。\n谁念盘中餐，粒粒皆辛苦。",
        "dynasty": "唐",
        "collection_info": null
    },
    {
        "uuid": "545abe02ca8c9973818e7443f2e57e57",
        "title": "杂怨",
        "author": "聂夷中",
        "content": "良人昨日去，明月又不圆。\n别时各有泪，零落青楼前。",
        "dynasty": "唐",
        "collection_info": null
    },
    {
        "uuid": "cf447f8a55518164d38063cffb6d74f0",
        "title": "古别离",
        "author": "聂夷中",
        "content": "欲别牵郎衣，问郎游何处。\n不恨归日迟，莫向临邛去。",
        "dynasty": "唐",
        "collection_info": null
    },
    {
        "uuid": "30ec94334e2414974fb54185f9d5d905",
        "title": "长安道",
        "author": "聂夷中",
        "content": "此地无驻马，夜中犹走轮。\n所以路傍草，少于衣上尘。",
        "dynasty": "唐",
        "collection_info": null
    },
    {
        "uuid": "c3a0189ca26e3de12a50894e0ffc0508",
        "title": "游子行",
        "author": "聂夷中",
        "content": "萱草生堂阶，游子行天涯。\n慈亲倚门望，不见萱草花。",
        "dynasty": "唐",
        "collection_info": null
    },
    {
        "uuid": "13e529d7b99315910b59508227dbd87a",
        "title": "闻人说海北事有感",
        "author": "聂夷中",
        "content": "故乡归路隔高雷，见说年来事可哀。\n村落日中眠虎豹，田园雨后长蒿莱。\n海隅久已无春色，地底真成有劫灰。\n荆棘满山行不得，不知当日是谁栽。",
        "dynasty": "唐",
        "collection_info": null
    },
    {
        "uuid": "a96737ddaf8d5938696b17589367d616",
        "title": "华清词",
        "author": "顾云",
        "content": "祥云皓鹤盘碧空，乔松稍稍韵微风。\n绛节影来，朱旛响丁东。\n相公清斋朝蘂宫，太上符箓龙蛇踪。\n散花天女侍香童，隔烟遥望见云水。\n弹璈吹凤清珑珑，丹砂黄金世可度。\n愿启一言告仙翁，道门弟子山中客。\n长向山中礼空碧，九色真龙上汉时，愿把霓幢引烟策。",
        "dynasty": "唐",
        "collection_info": null
    },
    {
        "uuid": "90ea9f623f650afeff8af25ebcbb6401",
        "title": "天威行",
        "author": "顾云",
        "content": "蛮岭高，蛮海阔，去舸迴艘投此歇。\n一夜舟人得梦间，草草相呼一时发。\n飓风忽起云颠狂，波涛摆掣鱼龙殭。\n海神怕急上岸走，山燕股栗入石藏。\n金蛇飞状霍闪过，白日倒挂银绳长。\n轰轰砢砢雷车转，霹雳一声天地战。\n风定云开始望看，万里青山分两片。\n车遥遥，马阗阗，平如砥，直如弦。\n云南八国万部落，皆知此路来朝天。\n耿恭拜出井底水，广利刺开山上泉。\n若论终古济物意，二将之功皆小焉。",
        "dynasty": "唐",
        "collection_info": null
    },
    {
        "uuid": "9b5620a5a834d1cae34ce4b100173905",
        "title": "筑城篇",
        "author": "顾云",
        "content": "三十六里西川地，围遶城郭峨天横。\n一家人率一口甓，版筑纔兴城已成。\n役夫登登无倦色，馔饱觞酣方暂息。\n不假神龟出指踪，尽凭心匠为筹画。\n画阁团团真铁瓮，堵阔巉岩齐石壁。\n风吹四面旌旗动，火焰相烧满天赤。\n散花楼晚挂残虹，濯锦秋江澄倒碧。\n西川父老贺子孙，从兹始是中华人。",
        "dynasty": "唐",
        "collection_info": null
    },
    {
        "uuid": "fd4298749666bdd07128f973095974d0",
        "title": "苏君厅观韩干马障歌",
        "author": "顾云",
        "content": "杜甫歌诗吟不足，可怜曹霸丹青曲。\n直言弟子韩干马，画马无骨但有肉。\n今日披图见笔迹，始知甫也真凡目。\n秦王学士居武功，六印名家声价雄。\n乃孙屈迹宁百里，好奇学古有祖风。\n竹厅斜日弈碁散，延我直入书斋中。\n屹然六幅古屏上，歘见胡人牵入天廐之神龙。\n麟鬐凤臆真相似，秋竹惨惨披两耳。\n轻匀杏蘂糁皮毛，细捻银丝插騣尾。\n思量动步应千里，谁见初离渥洼水。\n眼前只欠燕雪飞，蹄下如闻朔风起。\n朱崖谪掾从亡殁，更有何人鉴奇物。\n当时若遇燕昭王，肯把千金买枯骨。",
        "dynasty": "唐",
        "collection_info": null
    },
    {
        "uuid": "22544049f8e4dd99cb0a42087343040a",
        "title": "苔歌",
        "author": "顾云",
        "content": "槛前溪夺秋空色，百丈潭心数砂砾。\n松筠条条长碧苔，苔色碧于溪水碧。\n波迴梳开孔雀尾，根细贴着盘陀石。\n拨浪轻拈出少时，一髻浓烟三四尺。\n山光日华乱相射，静缕兰鬐匀襞积。\n试把临流抖擞看，琉璃珠子泪双滴。\n如看玉女洗头处，解破云鬟收未得。\n即是仙宫欲制六铢衣，染丝未倩鲛人织。\n采之不敢盈筐箧，苦怕龙神河伯惜。\n琼苏玉盐烂漫煮，嚥入丹田续灵液。\n会待功成插翅飞，蓬莱顶上寻仙客。",
        "dynasty": "唐",
        "collection_info": null
    },
    {
        "uuid": "0a3c1d8365a9f93a87ec3334cb878404",
        "title": "池阳醉歌赠匡庐处士姚岩杰",
        "author": "顾云",
        "content": "九华太守行春罢，高绛红筵压花榭。\n四面繁英拂槛开，帖雪团霞坠枝亚。\n空中焰若烧蓝天，万里滑静无纤烟。\n弦索紧快管声脆，急曲碎拍声相连。\n主人怜才多倾兴，许客酣歌露真性。\n春酎香浓枝盏黏，一醉有时三日病。\n鼋潭鳞粉解不去，鸦岭蘂花浇不醒。\n肺枯似着炉鞲煽，脑热如遭锤凿钉。\n蒙溪先生梁公孙，忽然示我十轴文。\n展开一卷读一首，四顾特地无涯垠。\n又开一轴读一帙，酒病豁若风驱云。\n文锋斡破造化窟，心刃掘出兴亡根。\n经疾史恙万片恨，墨炙笔针如有神。\n呵叱潘陆鄙琐屑，提挈扬孟归孔门。\n时时说及开元理，家风飒飒吹人耳。\n吴[兢]纂出升平源，十事分明铺在纸。\n裔孙才业今如此，谁人为奏明天子。\n銮驾何当猎左冯，神鹰一掷望千里。\n戏操狂翰涴蛮笺，傍人莫笑我率然。",
        "dynasty": "唐",
        "collection_info": null
    },
    {
        "uuid": "6cf17d2d1301a23edb80daded014e864",
        "title": "咏柳二首 一",
        "author": "顾云",
        "content": "带露含烟处处垂，绽黄摇绿嫩参差。\n长堤未见风飘絮，广陌初怜日映丝。\n斜傍画筵偷舞态，低临粧阁学愁眉。\n离亭不放到春暮，折尽拂檐千万枝。",
        "dynasty": "唐",
        "collection_info": null
    },
    {
        "uuid": "871e2f7fcd19941692ee5308f7dbda45",
        "title": "咏柳二首 二",
        "author": "顾云",
        "content": "闲花野草总争新，眉皱丝干独不匀。\n乞取东风残气力，莫教虚度一年春。",
        "dynasty": "唐",
        "collection_info": null
    },
    {
        "uuid": "7ab92c5a8130caa4d94c8ca8b9d62ccf",
        "title": "宴边将",
        "author": "张乔",
        "content": "一曲梁州金石清，边风萧飒动江城。\n座中有老沙场客，横笛休吹塞上声。",
        "dynasty": "唐",
        "collection_info": null
    },
    {
        "uuid": "28b71ba58a72e26b5485a3cd3ecbc1a5",
        "title": "郢州即事",
        "author": "张乔",
        "content": "孤城临远水，千里见寒山。\n白雪无人唱，沧洲尽日闲。\n鸟归残烧外，帆出断云间。\n此地秋风起，应随计吏还。",
        "dynasty": "唐",
        "collection_info": null
    },
    {
        "uuid": "03f8d327b0ee756c1d21540f1c971e50",
        "title": "送宾贡金夷吾奉使归本国",
        "author": "张乔",
        "content": "渡海登仙籍，还家备汉仪。\n孤舟无岸泊，万里有星随。\n积水浮魂梦，流年半别离。\n东风未迴日，音信杳难期。",
        "dynasty": "唐",
        "collection_info": null
    },
    {
        "uuid": "a72de3e7e0906e585aa229787ed1dedc",
        "title": "华山",
        "author": "张乔",
        "content": "谁将倚天劒，削出倚天峰。\n众水背流急，他山相向重。\n树黏青霭合，崖夹白云浓。\n一夜盆倾雨，前湫起毒龙。",
        "dynasty": "唐",
        "collection_info": null
    },
    {
        "uuid": "e5d4dc85ebba554ca9ec8025cb69bd70",
        "title": "滕王阁",
        "author": "张乔",
        "content": "昔人登览处，遗阁大江隅。\n迭浪有时有，闲云无日无。\n早凉先燕去，返照后帆孤。\n未得营归计，菱歌满旧湖。",
        "dynasty": "唐",
        "collection_info": null
    },
    {
        "uuid": "d08617af197b9d9e26fb5a1dbd3f3795",
        "title": "寄处士梁烛",
        "author": "张乔",
        "content": "贤哉君子风，讽与古人同。\n采药楚云裏，移家湘水东。\n星霜秋野阔，雨雹夜山空。\n早晚相招隐，深耕老此中。",
        "dynasty": "唐",
        "collection_info": null
    },
    {
        "uuid": "aa07211770fc5697fc5504850f189d8c",
        "title": "送许棠下第游蜀",
        "author": "张乔",
        "content": "天下猿多处，西南是蜀关。\n马登青壁瘦，人宿翠微闲。\n带雨逢残日，因江见断山。\n行歌风月好，莫老锦城间。",
        "dynasty": "唐",
        "collection_info": null
    },
    {
        "uuid": "7fa209f4a2809c2dc24c2242d57168f8",
        "title": "题终南山白鹤观",
        "author": "张乔",
        "content": "上彻炼丹峰，求玄意未穷。\n古坛青草合，往事白云空。\n仙境日月外，帝乡烟雾中。\n人间足烦署，欲去恋松风。",
        "dynasty": "唐",
        "collection_info": null
    },
    {
        "uuid": "ff5d55fff0610fb5dca40053ce3d6bf6",
        "title": "赠边将",
        "author": "张乔",
        "content": "将军夸胆气，功在杀人多。\n对酒擎钟饮，临风拔劒歌。\n翻师平碎叶，掠地取交河。\n应笑孔门客，年年羡四科。",
        "dynasty": "唐",
        "collection_info": null
    },
    {
        "uuid": "9324edf6cc78f050183397ba798784b8",
        "title": "弔建州李员外",
        "author": "张乔",
        "content": "铭旌归故里，猿鸟亦悽然。\n已葬桐江月，空迴建水船。\n客传为郡日，僧说读书年。\n恐有吟魂在，深山古木边。",
        "dynasty": "唐",
        "collection_info": null
    },
    {
        "uuid": "ed303f8fc32add42f462d596590df185",
        "title": "送许棠及第归宣州",
        "author": "张乔",
        "content": "雅调一生吟，谁为晚达心。\n傍人贺及第，独自却霑襟。\n宴别喧天乐，家归碍日岑。\n青门许攀送，故里接云林。",
        "dynasty": "唐",
        "collection_info": null
    },
    {
        "uuid": "777de1d32915cb07229d86feb3102b3f",
        "title": "送庞百篇之任青阳县尉",
        "author": "张乔",
        "content": "都堂公试日，词翰独超羣。\n品秩台庭与，篇章圣主闻。\n乡连三楚树，县对九华云。\n多少青门客，临岐共羡君。",
        "dynasty": "唐",
        "collection_info": null
    },
    {
        "uuid": "3dd5e52cdfebdcc8b79680c227a27a73",
        "title": "曲江春",
        "author": "张乔",
        "content": "寻春与送春，多遶曲江滨。\n一片凫鹥水，千秋辇毂尘。\n岸凉随众木，波影逐游人。\n自是游人老，年年管吹新。",
        "dynasty": "唐",
        "collection_info": null
    },
    {
        "uuid": "94e20ab85cbdf2146a325e80a6c86e40",
        "title": "秦原春望",
        "author": "张乔",
        "content": "无穷名利尘，轩盖逐年新。\n北阕东堂路，千山万水人。\n云离僧榻曙，燕远凤楼春。\n荏苒文明代，难归钓艇身。",
        "dynasty": "唐",
        "collection_info": null
    },
    {
        "uuid": "87c947a0fcfb3cae1df5b113040cb41a",
        "title": "游华山云际寺",
        "author": "张乔",
        "content": "少华中峰寺，高秋众景归。\n地连秦塞起，河隔晋山微。\n晚木蝉相应，凉天鴈并飞。\n殷勤记岩石，秪恐再来稀。",
        "dynasty": "唐",
        "collection_info": null
    },
    {
        "uuid": "f3ece987c65299fb09ffefd4b777a801",
        "title": "送碁待诏朴球归新罗",
        "author": "张乔",
        "content": "海东谁敌手，归去道应孤。\n阙下传新势，船中覆旧图。\n穷荒迴日月，积水载寰区。\n故国多年别，桑田復在无。",
        "dynasty": "唐",
        "collection_info": null
    },
    {
        "uuid": "4c1581199e394de9f13c771e6b57e02c",
        "title": "送郑谷先辈赴汝州辟命",
        "author": "张乔",
        "content": "看花兴未休，已散曲江游。\n载笔离秦甸，从军过洛州。\n嵩云将雨去，汝水背城流。\n应念依门客，蒿莱满径秋。",
        "dynasty": "唐",
        "collection_info": null
    },
    {
        "uuid": "0dcdade8456b8cd7ddd53cc5303c1093",
        "title": "赠敬亭清越上人",
        "author": "张乔",
        "content": "海上独随缘，归来二十年。\n久闲时得句，渐老不离禅。\n砌木欹临水，窗峰直倚天。\n犹期向云裏，别扫石床眠。",
        "dynasty": "唐",
        "collection_info": null
    },
    {
        "uuid": "6c51e2d14677002711bf8a06a2322f1c",
        "title": "题灵山寺",
        "author": "张乔",
        "content": "树凉清岛寺，虚阁敞禅扉。\n四面闲云入，中流独鸟归。\n湖平幽径近，船泊夜灯微。\n一宿秋风裏，烟波隔捣衣。",
        "dynasty": "唐",
        "collection_info": null
    },
    {
        "uuid": "9d803521e278fd35212cce442b07bc07",
        "title": "弔栖白上人",
        "author": "张乔",
        "content": "今古遰相送，几时无逝波。\n篇章名不朽，寂灭理如何。\n内殿留真影，闲房落贝多。\n从兹高塔寺，惆怅懒经过。",
        "dynasty": "唐",
        "collection_info": null
    },
    {
        "uuid": "db627f27fbea769b6444bd177e9c9b0a",
        "title": "北山书事",
        "author": "张乔",
        "content": "黄河一曲山，天半锁重关。\n圣日雄藩静，秋风老将闲。\n车舆穿谷口，市井响云间。\n大野无飞鸟，元戎校猎还。",
        "dynasty": "唐",
        "collection_info": null
    },
    {
        "uuid": "e9a8ba9c0d33d1e05ec7c5a4513e8d69",
        "title": "长安书事",
        "author": "张乔",
        "content": "出送乡人尽，沧洲未得还。\n秋风五陵树，晴日六街山。\n有景终年住，无机是处闲。\n何当向云外，免老别离间。",
        "dynasty": "唐",
        "collection_info": null
    },
    {
        "uuid": "5e10dfc710a7bf7479a1c476f0ce901d",
        "title": "送郑侍御赴汴州辟命",
        "author": "张乔",
        "content": "官从谏署清，暂去佐戎旌。\n朝客多相恋，吟僧欲伴行。\n河冰天际白，岳雪眼前明。\n即见东风起，梁园听早莺。",
        "dynasty": "唐",
        "collection_info": null
    },
    {
        "uuid": "a9ecb0056f57f1f4acab65de793a9d02",
        "title": "弔造微上人",
        "author": "张乔",
        "content": "至人随化往，遗路自堪伤。\n白塔收真骨，青山闭影堂。\n钟残含细韵，烟灭有余香。\n松上斋乌在，迟迟立夕阳。",
        "dynasty": "唐",
        "collection_info": null
    },
    {
        "uuid": "c83ba14b52848678d311026cbff98d51",
        "title": "经隐岩旧居",
        "author": "张乔",
        "content": "夜久村落静，徘徊杨柳津。\n青山犹有路，明月已无人。\n梦寐空前事，星霜倦此身。\n尝期结茅处，来往蹑遗尘。",
        "dynasty": "唐",
        "collection_info": null
    },
    {
        "uuid": "676d85393dcaba3e686533f514f3abd8",
        "title": "再题敬亭清越上人山房",
        "author": "张乔",
        "content": "重来访惠休，已是十年游。\n向水千松老，空山一磬秋。\n石窗清吹入，河汉夜光流。\n久别多新作，长吟洗俗愁。",
        "dynasty": "唐",
        "collection_info": null
    },
    {
        "uuid": "63ca66718c1e30e09e6743c3cec083a9",
        "title": "浮汴东归",
        "author": "张乔",
        "content": "日暖泗滨西，无穷岸草齐。\n薄烟衰草树，微月迥城鸡。\n水近沧浪急，山随绿野低。\n羞将旧名姓，还向旧游题。",
        "dynasty": "唐",
        "collection_info": null
    },
    {
        "uuid": "2b4b82d8514f3fa22f79961d0e09b9aa",
        "title": "雨中宿僧院",
        "author": "张乔",
        "content": "千灯有宿因，长老许相亲。\n夜永楼台雨，更深江海人。\n劳生无了日，妄念起微尘。\n不是真如理，何门静此身。",
        "dynasty": "唐",
        "collection_info": null
    },
    {
        "uuid": "d98c4a820eaac64f5712e64a21c2388b",
        "title": "江行至沙浦",
        "author": "张乔",
        "content": "烟霞接杳冥，旅泊寄迴汀。\n夜雨雷电歇，春江蛟蜃腥。\n城侵潮影白，峤截鸟行青。\n徧欲探泉石，南须过洞庭。",
        "dynasty": "唐",
        "collection_info": null
    },
    {
        "uuid": "502bb91b9e1e005de1459eafb254cacf",
        "title": "送友人归江南",
        "author": "张乔",
        "content": "辛勤同失意，迢递独还家。\n落日江边笛，残春岛上花。\n亲安诚可喜，道在亦何嗟。\n谁伴高吟处，晴天望九华。",
        "dynasty": "唐",
        "collection_info": null
    },
    {
        "uuid": "95478cd21aa1ea4e2ecf357fbca5f9fa",
        "title": "刘补阙自九华山拜官因以寄献",
        "author": "张乔",
        "content": "冥鸿久不羣，征拜动天文。\n地主迎过郡，山僧送出云。\n登车残月在，宿馆乱流分。\n若更思林下，还须共致君。",
        "dynasty": "唐",
        "collection_info": null
    },
    {
        "uuid": "118c37940a9b964e9694cf39d7fdb505",
        "title": "岳阳即事",
        "author": "张乔",
        "content": "远色岳阳楼，湘帆数片愁。\n竹风山上路，沙月水中洲。\n力学桑田废，思归鬓髪秋。\n功名如不立，岂易狎汀鸥。",
        "dynasty": "唐",
        "collection_info": null
    },
    {
        "uuid": "a235f7ca55d6f0358b5418c5d7e1ef36",
        "title": "题兴善寺僧道深院",
        "author": "张乔",
        "content": "江峰峰顶人，受法老西秦。\n法本无前业，禅非为后身。\n院栽他国树，堂展祖师真。\n甚愿依宗旨，求闲未有因。",
        "dynasty": "唐",
        "collection_info": null
    },
    {
        "uuid": "54f60110cd8f4c4edc65186f5503d004",
        "title": "送龙门令刘沧",
        "author": "张乔",
        "content": "去宰龙门县，应思变化年。\n还将鲁儒政，又与晋人传。\n峭壁开中古，长河落半天。\n几乡因劝勉，耕稼满云烟。",
        "dynasty": "唐",
        "collection_info": null
    },
    {
        "uuid": "077dc43a6dd2b7bc1e8e49e8506e6d6a",
        "title": "送友人往宜春",
        "author": "张乔",
        "content": "落花兼柳絮，无处不纷纷。\n远道空归去，流莺独自闻。\n野桥喧硙水，山郭入楼云。\n故里南陵曲，秋期更送君。",
        "dynasty": "唐",
        "collection_info": null
    },
    {
        "uuid": "19af30f93e305557a27126e223e1eb6b",
        "title": "书边事",
        "author": "张乔",
        "content": "调角断清秋，征人倚戍楼。\n春风对青冢，白日落梁州。\n大汉无兵阻，穷边有客游。\n蕃情似此水，长愿向南流。",
        "dynasty": "唐",
        "collection_info": null
    },
    {
        "uuid": "357a731a3aca0ae66a47cf14190b4058",
        "title": "送僧雅觉归东海",
        "author": "张乔",
        "content": "山川心地内，一念即千重。\n老别关中寺，禅归海外峰。\n鸟行来有路，帆影去无踪。\n几夜波涛息，先闻本国钟。",
        "dynasty": "唐",
        "collection_info": null
    },
    {
        "uuid": "232030326c367eb906818401fac7cbd2",
        "title": "和薛监察题兴善寺古松",
        "author": "张乔",
        "content": "种在法王城，前朝古寺名。\n瘦根盘地远，香吹入云清。\n鹤动池台影，僧禅雨雪声。\n看来人旋老，因此叹浮生。",
        "dynasty": "唐",
        "collection_info": null
    },
    {
        "uuid": "71a505fce6fadc3ce7c24a984256d7bd",
        "title": "听琴",
        "author": "张乔",
        "content": "清月转瑶轸，弄中湘水寒。\n能令坐来客，不语自相看。\n静恐鬼神出，急疑风雨残。\n几时归岭峤，更过洞庭弹。",
        "dynasty": "唐",
        "collection_info": null
    },
    {
        "uuid": "9015ba1e27c171f988f63a60c25bd977",
        "title": "送友人游蜀",
        "author": "张乔",
        "content": "此心知者稀，欲别倍相依。\n无食拟同去，有家还未归。\n巴山开国远，劒道入天微。\n必恐临邛客，疑君学赋非。",
        "dynasty": "唐",
        "collection_info": null
    },
    {
        "uuid": "930bba322d4aa27333628a0c9589c918",
        "title": "闻仰山禅师往曹溪因赠",
        "author": "张乔",
        "content": "曹溪松下路，猨鸟重相亲。\n四海求玄理，千峰遶定身。\n异花天上堕，灵草雪中春。\n自惜经行处，焚香礼旧真。",
        "dynasty": "唐",
        "collection_info": null
    },
    {
        "uuid": "06a53a985e550d8774d4fd6ac59442e0",
        "title": "蓝溪夜坐",
        "author": "张乔",
        "content": "蓝水警尘梦，夜吟开草堂。\n月临山霭薄，松滴露花香。\n诗外真风远，人间静兴长。\n明朝访禅侣，更上翠微房。",
        "dynasty": "唐",
        "collection_info": null
    },
    {
        "uuid": "956dd07293f5c47e3282b4207fa04cf7",
        "title": "题郑侍御蓝田别业",
        "author": "张乔",
        "content": "秋山清若水，吟客静于僧。\n小径通商岭，高窗见杜陵。\n云霞朝入镜，猨鸟夜窥灯。\n许作前峰侣，终来寄上层。",
        "dynasty": "唐",
        "collection_info": null
    },
    {
        "uuid": "4c5ee31a97dffad8044c687a900a643c",
        "title": "送友人进士许棠",
        "author": "张乔",
        "content": "离乡积岁年，归路远依然。\n夜火山头市，春江树杪船。\n干戈愁鬓改，瘴疠喜家全。\n何处营甘旨，潮涛浸薄田。",
        "dynasty": "唐",
        "collection_info": null
    },
    {
        "uuid": "8380ecf10faee8bf6c1e91f940a3eee8",
        "title": "秘省伴直",
        "author": "张乔",
        "content": "乔枝聚暝禽，迭阁锁遥岑。\n待月当秋直，看书废夜吟。\n残薪留火细，古井下瓶深。\n纵欲抄前史，贫难遂此心。",
        "dynasty": "唐",
        "collection_info": null
    },
    {
        "uuid": "824b59a7582cbf827fe8ec96c028767b",
        "title": "宿昭应",
        "author": "张乔",
        "content": "夜忆开元寺，凄凉里巷间。\n薄烟通魏阙，明月照骊山。\n半壁空宫闭，连天白道闲。\n清晨更回首，独向灞陵还。",
        "dynasty": "唐",
        "collection_info": null
    },
    {
        "uuid": "04efb116a0d75c895b0d74a26ddba9ea",
        "title": "送陆处士",
        "author": "张乔",
        "content": "樽前放浩歌，便起泛烟波。\n舟楫故人少，江湖明月多。\n孤峰经宿上，僻寺共云过。\n若向仙岩住，还应着薜萝。",
        "dynasty": "唐",
        "collection_info": null
    },
    {
        "uuid": "115db970a5b275f1415352af2d07a414",
        "title": "送韩处士归少室山",
        "author": "张乔",
        "content": "江外历千岑，还归少室吟。\n地闲缑岭月，窗迥洛城砧。\n石窦垂寒乳，松枝长别琴。\n他年瀑泉下，亦拟置家林。",
        "dynasty": "唐",
        "collection_info": null
    },
    {
        "uuid": "8acff0b65a0baf99333da15938d99441",
        "title": "赠初上人",
        "author": "张乔",
        "content": "竹色覆禅栖，幽禽遶院啼。\n空门无去住，行客自东西。\n井气春来歇，庭枝雪后低。\n相看念山水，尽日话曹溪。",
        "dynasty": "唐",
        "collection_info": null
    },
    {
        "uuid": "4e5151ce8e541f20d998324d9770c151",
        "title": "送新罗僧",
        "author": "张乔",
        "content": "东来此学禅，多病念佛缘。\n把锡离岩寺，收经上海船。\n落帆敲石火，宿岛汲瓶泉。\n永向扶桑老，知无再少年。",
        "dynasty": "唐",
        "collection_info": null
    },
    {
        "uuid": "2e41290a4f09a6e28a1b4d6a3a024916",
        "title": "题山僧院",
        "author": "张乔",
        "content": "溪路曾来日，年多与旧同。\n地寒松影裏，僧老磬声中。\n远水清风落，闲云别院通。\n心源若无碍，何必更论空。",
        "dynasty": "唐",
        "collection_info": null
    },
    {
        "uuid": "a70d080dfc6d0193fd14143f305bf71a",
        "title": "书梅福殿壁二首 一",
        "author": "张乔",
        "content": "梅真从羽化，万古是须臾。\n此地名空在，西山云亦孤。\n井痕平野水，坛级上春芜。\n纵有双飞鹤，年多松已枯。",
        "dynasty": "唐",
        "collection_info": null
    },
    {
        "uuid": "97cf7dc98a85ede33a27078089331a80",
        "title": "书梅福殿壁二首 二",
        "author": "张乔",
        "content": "一自白云去，千秋坛月明。\n我来思往事，谁更得长生。\n雅韵磬钟远，真风楼殿清。\n今来为尉者，天下有仙名。",
        "dynasty": "唐",
        "collection_info": null
    },
    {
        "uuid": "da599ee3fd72ad1f3081ee6b284c68fd",
        "title": "荆楚道中",
        "author": "张乔",
        "content": "前程曾未到，岐路拟何为。\n返照行人急，荒郊去鸟迟。\n春宵多旅梦，夏闰远秋期。\n处处牵愁绪，无穷是柳丝。",
        "dynasty": "唐",
        "collection_info": null
    },
    {
        "uuid": "f6b63c2c8ec4b9368cdaec3a31e99b04",
        "title": "送南陵尉李频",
        "author": "张乔",
        "content": "重作东南尉，生涯尚似僧。\n客程淮馆月，乡思海船灯。\n晚雾看春毂，晴天见朗陵。\n不应三考足，先授诏书征。",
        "dynasty": "唐",
        "collection_info": null
    },
    {
        "uuid": "ef45be7e5efdd4c946ac6fd1c7f5fb24",
        "title": "将归江淮书",
        "author": "张乔",
        "content": "东风摇众木，即有看花期。\n紫陌频来日，沧洲独去时。\n郡因兵役苦，家为海翻移。\n未老多如此，那堪鬓不衰。",
        "dynasty": "唐",
        "collection_info": null
    },
    {
        "uuid": "b674769695f232981b5d62fc8a1af20f",
        "title": "沿汉东归",
        "author": "张乔",
        "content": "北去穷秦塞，南归遶汉川。\n深山逢古迹，远道见新年。\n绝壁云衔寺，空江雪洒船。\n萦迴还此景，多坐夜灯前。",
        "dynasty": "唐",
        "collection_info": null
    },
    {
        "uuid": "079eb10e1aaab921ddbb7262827ffa54",
        "title": "送蜀客",
        "author": "张乔",
        "content": "劒阁缘空去，西南转几州。\n丹霄行客语，明月杜鹃愁。\n露带山花落，云随野水流。\n相如曾醉地，莫滞少年游。",
        "dynasty": "唐",
        "collection_info": null
    },
    {
        "uuid": "b3371ee802c387bf4128994ecc910dfb",
        "title": "塞上",
        "author": "张乔",
        "content": "勒兵辽水边，风急卷旌旃。\n绝塞寒无树，平沙势尽天。\n雪晴迴探骑，月落控鸣弦。\n永定山河誓，南归改汉年。",
        "dynasty": "唐",
        "collection_info": null
    },
    {
        "uuid": "0a346bb8689fbc7ee7a6f2b1a26e24ff",
        "title": "送友人归袁州",
        "author": "张乔",
        "content": "袁江猨鸟清，曾向此中行。\n才子登科去，诸侯扫榻迎。\n山藏明月浦，树遶白云城。\n远想安亲后，秋风梦不惊。",
        "dynasty": "唐",
        "collection_info": null
    },
    {
        "uuid": "6f0c3f38cf0985abe5c38adfc4697ce7",
        "title": "赠别李山人",
        "author": "张乔",
        "content": "分合老西秦，年年梦白苹。\n曾为洞庭客，还送洞庭人。\n语别惜残夜，思归愁见春。\n遥知泊舟处，沙月自相亲。",
        "dynasty": "唐",
        "collection_info": null
    },
    {
        "uuid": "9379cafe6c083175f4bedccb2083d20e",
        "title": "思宜春寄友人",
        "author": "张乔",
        "content": "胜游虽隔年，魂梦亦依然。\n瀑水喧秋思，孤灯动夜船。\n断虹全岭雨，斜月半溪烟。\n旧日吟诗侣，何人更不眠。",
        "dynasty": "唐",
        "collection_info": null
    },
    {
        "uuid": "7336ce0d315ff864935e11e593c51699",
        "title": "江行夜雨",
        "author": "张乔",
        "content": "江风木落天，游子感流年。\n万里波连蜀，三更雨到船。\n梦残灯影外，愁积苇业边。\n不及樵渔客，全家住岛田。",
        "dynasty": "唐",
        "collection_info": null
    },
    {
        "uuid": "a2f68573b1fbdbf1a3c9de052d50d681",
        "title": "赠仰大师",
        "author": "张乔",
        "content": "仰山因久住，天下仰山名。\n井邑身虽到，林泉性本清。\n野云居处尽，江月定中明。\n髣髴曾相识，今来隔几生。",
        "dynasty": "唐",
        "collection_info": null
    },
    {
        "uuid": "09d48b0cd64378013156934a5fcbbdba",
        "title": "江南逢洛下友人",
        "author": "张乔",
        "content": "洛下吟诗侣，南游只有君。\n波涛归路见，蟋蟀在船闻。\n晓月江城出，晴霞岛树分。\n无穷怀古意，岂独遶湘云。",
        "dynasty": "唐",
        "collection_info": null
    },
    {
        "uuid": "3573cf0a69b23b921074cabc6d54105d",
        "title": "东湖赠僧子兰",
        "author": "张乔",
        "content": "名利了无时，何人暂访师。\n道情闲外见，心地语来知。\n竹落穿窗叶，松寒荫井枝。\n匡山许同社，愿卜挂帆期。",
        "dynasty": "唐",
        "collection_info": null
    },
    {
        "uuid": "08c97cfd66976334968fe94399dd18ff",
        "title": "隐岩陪郑少师夜坐",
        "author": "张乔",
        "content": "幸喜陪驺驭，频来向此宵。\n砚磨清涧石，厨爨白云樵。\n竹外村烟细，灯中禁漏遥。\n衣冠与文理，静语对前朝。",
        "dynasty": "唐",
        "collection_info": null
    },
    {
        "uuid": "1a68cabdce5b32d55b048d6999cf306d",
        "title": "送三传赴长城尉",
        "author": "张乔",
        "content": "登科精鲁史，为尉及良时。\n高论穷诸国，长才併几司。\n地倾流水疾，山迭过云迟。\n暇日琴书畔，何人对手棋。",
        "dynasty": "唐",
        "collection_info": null
    },
    {
        "uuid": "a58de7b0d41451f8f70da59fc94966a9",
        "title": "送李道士归南岳",
        "author": "张乔",
        "content": "千峰隔湘水，迢遰挂帆归。\n扫月眠苍壁，和云着褐衣。\n洞虚悬溜滴，径狭长松围。\n只恐相寻日，人间旧识稀。",
        "dynasty": "唐",
        "collection_info": null
    },
    {
        "uuid": "fe15bf49b262adde7f6c82d080ba78b4",
        "title": "延福里秋怀",
        "author": "张乔",
        "content": "终年九陌行，要路迹皆生。\n苦学犹难至，甘贫岂有成。\n病携秋卷重，闲着暑衣轻。\n一别林泉久，中宵御水声。",
        "dynasty": "唐",
        "collection_info": null
    },
    {
        "uuid": "d5c7c3e0f68b2be9dc0e2219ebf9bb28",
        "title": "题玄哲禅师影堂",
        "author": "张乔",
        "content": "吾师视化身，一念即遗尘。\n岩谷藏虚塔，江湖散学人。\n云迷禅处石，院掩写来真。\n寂寞焚香后，闲阶细草生。",
        "dynasty": "唐",
        "collection_info": null
    },
    {
        "uuid": "c8c6cb5bcfc7ee1536e5cd7196698f6d",
        "title": "登慈恩寺塔",
        "author": "张乔",
        "content": "窗户几层风，清凉碧落中。\n世人来往别，烟景古今同。\n列岫横秦断，长河极塞空。\n斜阳越乡思，天末见归鸿。",
        "dynasty": "唐",
        "collection_info": null
    },
    {
        "uuid": "c5b89b7141f0d2b7ed4a24cf97dc5643",
        "title": "送友人东归",
        "author": "张乔",
        "content": "远涉期秋卷，将行不废吟。\n故乡芳草路，来往别离心。\n挂席春风尽，开斋夏景深。\n子规谁共听，江月上清岑。",
        "dynasty": "唐",
        "collection_info": null
    },
    {
        "uuid": "9759ec3b6b4b994cd3c56d885c74d3f6",
        "title": "送僧鸾归蜀宁亲",
        "author": "张乔",
        "content": "歌诗精外学，天子是知音。\n坐夏宫钟近，宁亲劒阁深。\n高名彻西国，旧迹寄东林。\n自此栖禅者，因师满蜀今。",
        "dynasty": "唐",
        "collection_info": null
    },
    {
        "uuid": "e50caa8e44f1bb5b69193258fa75c4cb",
        "title": "送人归江南",
        "author": "张乔",
        "content": "贫归无定程，水宿与山行。\n未有安亲计，难为去国情。\n岛烟孤寺磬，江月远船筝。\n思苦秋迴日，多应吟更清。",
        "dynasty": "唐",
        "collection_info": null
    },
    {
        "uuid": "6ef7daf1ca4c5f59d77e5e0da99d5888",
        "title": "将离江上作",
        "author": "张乔",
        "content": "白衣归树下，青草恋江边。\n三楚足深隐，五陵多少年。\n寂寥闻蜀魄，清绝怨湘弦。\n岐路在何处，西行心渺然。",
        "dynasty": "唐",
        "collection_info": null
    },
    {
        "uuid": "44bc5aa6f428ffccf752902589a9c343",
        "title": "别李参军",
        "author": "张乔",
        "content": "王孙游不遇，况我五湖人。\n野店难投宿，渔家独问津。\n岭分中夜月，江隔两乡春。\n静想青云路，还应寄此身。",
        "dynasty": "唐",
        "collection_info": null
    },
    {
        "uuid": "bf9f2d8a9a633a654cee6b0ec86ac425",
        "title": "送睦州张参军",
        "author": "张乔",
        "content": "重禄轻身日，清资近故乡。\n因知送君后，转自惜年芳。\n远水分林影，层峰起鸟行。\n扁舟此中去，溪月有余光。",
        "dynasty": "唐",
        "collection_info": null
    },
    {
        "uuid": "bda5453ddbe8659e72eeaf063165083a",
        "title": "赠棋僧侣",
        "author": "张乔",
        "content": "机谋时未有，多向弈棋销。\n已与山僧敌，无令海客饶。\n静驱云阵起，疎点鴈行遥。\n夜雨如相忆，松窗更见招。",
        "dynasty": "唐",
        "collection_info": null
    },
    {
        "uuid": "061138b6c21368788a11198856413149",
        "title": "题湖上友人居",
        "author": "张乔",
        "content": "岂得恋樵渔，全家湖畔居。\n远无潮客信，闲寄岳僧书。\n野白梅繁后，山明雨散初。\n逍遥向云水，莫与宦情疎。",
        "dynasty": "唐",
        "collection_info": null
    },
    {
        "uuid": "ec4b4d6a3247841cf58b281ce1f88cff",
        "title": "送友人归宣州",
        "author": "张乔",
        "content": "失计復离愁，君归我独游。\n乱花藏道发，春水遶乡流。\n暝火丛桥市，晴山迭郡楼。\n无为谢公恋，吟过晓蝉秋。",
        "dynasty": "唐",
        "collection_info": null
    },
    {
        "uuid": "000ae7e45b2c93166b82733398623622",
        "title": "题古观",
        "author": "张乔",
        "content": "急景遰衰老，此经谁养真。\n松留千载鹤，碑隔六朝人。\n洞水流花早，壶天闭雪春。\n其如为名利，归踏五陵尘。",
        "dynasty": "唐",
        "collection_info": null
    },
    {
        "uuid": "ab1b4c54f1d1e1b0a9af6b06fc9b4715",
        "title": "送友人及第归江南",
        "author": "张乔",
        "content": "岂易及归荣，辛勤致此名。\n登车思往事，迴首勉诸生。\n路遶山光晓，帆通海气清。\n秋期却闲坐，林下听江声。",
        "dynasty": "唐",
        "collection_info": null
    },
    {
        "uuid": "7af6d2855387d84ff836b865b235c520",
        "title": "送朴充侍御归海东",
        "author": "张乔",
        "content": "天涯离二纪，阙下历三朝。\n涨海虽然阔，归帆不觉遥。\n惊波时失侣，举火夜相招。\n来往寻遗事，秦皇有断桥。",
        "dynasty": "唐",
        "collection_info": null
    },
    {
        "uuid": "1a5cf787d8c7fe7f09586580dc3bf849",
        "title": "弔前水部贾员外",
        "author": "张乔",
        "content": "笼中江海禽，日夕有归心。\n魏阙长谣久，吴山独往深。\n别时羣木落，终处乱猨吟。\n李白坟前路，溪僧送入林。",
        "dynasty": "唐",
        "collection_info": null
    },
    {
        "uuid": "484f56286467d1c041c8c760d7a830d8",
        "title": "题小松",
        "author": "张乔",
        "content": "松子落何年，纤枝长水边。\n斸开深涧雪，移出远林烟。\n带月栖幽鸟，兼花灌冷泉。\n微风动清韵，闲听罢琴眠。",
        "dynasty": "唐",
        "collection_info": null
    },
    {
        "uuid": "b5595dc94cbe2c8f605aa222c14b93a6",
        "title": "寄中岳颛顼先生",
        "author": "张乔",
        "content": "先生颛顼后，得道自何人。\n松柏卑于寿，儿孙老却身。\n夜窗峰顶曙，寒涧洞中春。\n恋此逍遥境，云间不可亲。",
        "dynasty": "唐",
        "collection_info": null
    },
    {
        "uuid": "f7a6ac1631e045194de2bb596cbdcb5d",
        "title": "送沈先辈尉昭应",
        "author": "张乔",
        "content": "余才不废诗，佐邑喜闲司。\n丹陛终须去，青山未可期。\n叶凋温谷晚，云出古宫迟。\n若草东封疏，君王到有时。",
        "dynasty": "唐",
        "collection_info": null
    },
    {
        "uuid": "fc863087b5500566d07a745da02852db",
        "title": "送友人游湖南",
        "author": "张乔",
        "content": "所投非旧知，亦似有前期。\n路向长江上，帆扬细雨时。\n春生南岳早，日转大荒迟。\n尽采潇湘句，重来会近期。",
        "dynasty": "唐",
        "collection_info": null
    },
    {
        "uuid": "50d48bdeba4cb7feb3b60cda095ff2fe",
        "title": "江上送友人南游",
        "author": "张乔",
        "content": "何处积乡愁，天涯聚乱流。\n岸长羣岫晚，湖阔片帆秋。\n买酒过渔舍，分灯与钓舟。\n潇湘见来鴈，应念独边游。",
        "dynasty": "唐",
        "collection_info": null
    },
    {
        "uuid": "a9a3b6457659f1546625732fe49dab50",
        "title": "江南别友人",
        "author": "张乔",
        "content": "劳生故白头，头白未应休。\n阙下难孤立，天涯尚旅游。\n听猨吟岛寺，待月上江楼。\n醉别醒惆怅，云帆满乱流。",
        "dynasty": "唐",
        "collection_info": null
    },
    {
        "uuid": "5fd84990693f4bf84fa034bfb7e48a2b",
        "title": "商山道中",
        "author": "张乔",
        "content": "春去计秋期，长安在梦思。\n多逢山好处，少值客行时。\n云起争峰势，花交隐涧枝。\n停骖一惆怅，应秪岭猨知。",
        "dynasty": "唐",
        "collection_info": null
    },
    {
        "uuid": "b0df86378610911e58273b2eabbef573",
        "title": "吴江旅次",
        "author": "张乔",
        "content": "行人愁落日，去鸟倦遥林。\n旷野鸣流水，空山响暮砧。\n旅途归计晚，乡树别年深。\n寂寞逢村酒，渔家一醉吟。",
        "dynasty": "唐",
        "collection_info": null
    },
    {
        "uuid": "7f4c002898de9ff1bd8430e08c33a0e0",
        "title": "寄南中友人",
        "author": "张乔",
        "content": "相梦如相见，相思去后频。\n旧时行处断，华髪别来新。\n浪动三湘月，烟藏五岭春。\n又无归北客，书札寄何人。",
        "dynasty": "唐",
        "collection_info": null
    },
    {
        "uuid": "92401e19a4a540e1754a50548ed615a4",
        "title": "寄绩溪陈明府",
        "author": "张乔",
        "content": "古邑猨声裏，空城只半存。\n岸移无旧路，沙涨别成村。\n鼓角喧京口，江山尽汝濆。\n六朝兴废地，行子一销魂。",
        "dynasty": "唐",
        "collection_info": null
    },
    {
        "uuid": "756204ec46ce56d0bdea59c0b72d349a",
        "title": "试月中桂",
        "author": "张乔",
        "content": "与月转洪蒙，扶疎万古同。\n根非生下土，叶不坠秋风。\n每以圆时足，还随缺处空。\n影高羣木外，香满一轮中。\n未种丹霄日，应虚玉兔宫。\n何当因羽化，细得问玄功。",
        "dynasty": "唐",
        "collection_info": null
    },
    {
        "uuid": "796d34acf5629155d86febcd32d1568a",
        "title": "游歙州兴唐寺",
        "author": "张乔",
        "content": "山桥通绝境，到此忆天台。\n竹裏寻幽径，云边上古台。\n鸟归残照出，钟断细泉来。\n为爱澄溪月，因成隔宿迴。",
        "dynasty": "唐",
        "collection_info": null
    },
    {
        "uuid": "4e166537d2893f43cde8dfa6e8924ceb",
        "title": "题诠律师院",
        "author": "张乔",
        "content": "院凉松雨声，相对有山情。\n未许溪边老，犹思岳顶行。\n纱灯留火细，石井灌瓶清。\n欲问吾师外，何人得此生。",
        "dynasty": "唐",
        "collection_info": null
    },
    {
        "uuid": "7816f96c65a99256efb5e8b6fb6cc387",
        "title": "金山寺空上人院",
        "author": "张乔",
        "content": "已老金山顶，无心上石桥。\n讲移三楚遍，梵译五天遥。\n板阁禅秋月，铜瓶汲夜潮。\n自惭昏醉客，来坐亦通宵。",
        "dynasty": "唐",
        "collection_info": null
    },
    {
        "uuid": "0c947de3134079ecb6d8e03bf0255d56",
        "title": "题广信寺",
        "author": "张乔",
        "content": "亭北敞灵溪，林梢与槛齐。\n野云来影远，沙鸟去行低。\n晚渡明村火，晴山响郡鼙。\n思乡值摇落，赖不有猨啼。",
        "dynasty": "唐",
        "collection_info": null
    },
    {
        "uuid": "fff654dd8bd5a4842786abc5b1f513b2",
        "title": "兴善寺贝多树",
        "author": "张乔",
        "content": "还应毫末长，始见拂丹霄。\n得子从西国，成阴见昔朝。\n势随双剎直，寒出四墻遥。\n带月啼春鸟，连空噪暝蜩。\n远根穿古井，高顶起凉飙。\n影动悬灯夜，声繁过雨朝。\n静迟松桂老，坚任雪霜凋。\n永共终南在，应随劫火烧。",
        "dynasty": "唐",
        "collection_info": null
    },
    {
        "uuid": "b320a48bd2c5007043c8a9adf77f487d",
        "title": "华山",
        "author": "张乔",
        "content": "青苍河一隅，气状杳难图。\n卓杰三峰出，高奇四岳无。\n力疑擎上界，势独压中区。\n众水东西走，羣山远近趋。\n天迴诸宿照，地耸百灵扶。\n石壁烟霞丽，龙潭雨雹麤。\n澄凝临甸服，险固束神都。\n浅觉川原异，深应日月殊。\n鹤归青霭合，仙去白云孤。\n瀑漏斜飞冻，松长倒挂枯。\n每来寻洞穴，不拟返江湖。\n傥有芝田种，岩间老一夫。",
        "dynasty": "唐",
        "collection_info": null
    },
    {
        "uuid": "fcf032b6ea88bc920df35b85fa756d36",
        "title": "送何道士归山",
        "author": "张乔",
        "content": "身非绝粒本清羸，束挂仙经杖一枝。\n落叶独寻流水去，深山长与白云期。\n树临丹竈寒花疾，坛近清岚夜月迟。\n樵客若能随洞裏，迴归人世始应悲。",
        "dynasty": "唐",
        "collection_info": null
    },
    {
        "uuid": "20b5cdb816c5a2e543c3a73ae2cee130",
        "title": "城东寓居寄知己",
        "author": "张乔",
        "content": "花木闲门苔藓生，浐川特去得吟情。\n病来久绝洞庭信，年长却思庐岳耕。\n落日独归林下宿，暮云多遶水边行。\n干时退出长如此，频愧相忧道姓名。",
        "dynasty": "唐",
        "collection_info": null
    },
    {
        "uuid": "44dbd9b9e1e8d99e3b11cb96d309bdb0",
        "title": "再书边事",
        "author": "张乔",
        "content": "万里沙西寇已平，犬羊羣外筑空城。\n分营夜火烧云远，校猎秋鵰掠草轻。\n秦将力随胡马竭，蕃河流入汉家清。\n羌戎不识干戈老，须贺当时圣主明。",
        "dynasty": "唐",
        "collection_info": null
    },
    {
        "uuid": "9ab20c362693b86e0b4f870991f48b12",
        "title": "游边感怀二首 一",
        "author": "张乔",
        "content": "贫游缭绕困边沙，却被辽阳战士嗟。\n不是无家归不得，有家归去似无家。",
        "dynasty": "唐",
        "collection_info": null
    },
    {
        "uuid": "9d0fb0bb165af877a17bed61541318d7",
        "title": "游边感怀二首 二",
        "author": "张乔",
        "content": "兄弟江南身塞北，鴈飞犹自半年余。\n夜来因得思乡梦，重读前秋转海书。",
        "dynasty": "唐",
        "collection_info": null
    },
    {
        "uuid": "0307333e77be0631b3f548d58063c81f",
        "title": "无题",
        "author": "张乔",
        "content": "九霄无诏下，何事触清尘。\n宅带松萝僻，身惟猨鸟亲。\n吟看仙掌月，期有洞庭人。\n莫问烟霞句，悬知见岳神。",
        "dynasty": "唐",
        "collection_info": null
    },
    {
        "uuid": "79f1a4bd56ca876c717166a98fbd2441",
        "title": "蝉",
        "author": "张乔",
        "content": "先秋蝉一悲，长是客行时。\n曾感去年者，又鸣何处枝。\n细听残韵在，迴望旧声迟。\n断续谁家树，凉风送别离。",
        "dynasty": "唐",
        "collection_info": null
    },
    {
        "uuid": "4a8a972abec1cb64f5252bdbbfb251e3",
        "title": "江上逢进士许棠",
        "author": "张乔",
        "content": "诗人推上第，新榜又无君。\n鹤髪他乡老，渔歌故国闻。\n平江流晓月，独鸟伴余云。\n且了髫年志，沙鸥未可羣。",
        "dynasty": "唐",
        "collection_info": null
    },
    {
        "uuid": "098165e0e4313b6c4020ad0fe9786b08",
        "title": "送河西从事",
        "author": "张乔",
        "content": "结束佐戎旃，河西住几年。\n陇头随日去，碛裏寄星眠。\n水近沙连帐，程遥马入天。\n圣朝思上策，重待奏安边。",
        "dynasty": "唐",
        "collection_info": null
    },
    {
        "uuid": "b18a0b051de22c4380aca2b106c8e336",
        "title": "河湟旧卒",
        "author": "张乔",
        "content": "少年随将讨河湟，头白时清返故乡。\n十万汉军零落尽，独吹边曲向残阳。",
        "dynasty": "唐",
        "collection_info": null
    },
    {
        "uuid": "3727c00903a70b8960ed975a6c829c91",
        "title": "促织",
        "author": "张乔",
        "content": "念尔无机自有情，迎寒辛苦弄梭声。\n椒房金屋何曾识，偏向贫家壁下鸣。",
        "dynasty": "唐",
        "collection_info": null
    },
    {
        "uuid": "b1f0b1a014fb99dc8ad11ff1861f69c7",
        "title": "猨",
        "author": "张乔",
        "content": "挂月栖云向楚林，取来全是为清音。\n谁知繫在黄金索，翻畏侯家不敢吟。",
        "dynasty": "唐",
        "collection_info": null
    },
    {
        "uuid": "9cbbe54136282e96cb13de0208093f84",
        "title": "寄荐福寺栖白大师",
        "author": "张乔",
        "content": "高塔六街无不见，塔边名出秪吾师。\n尝闻朝客多相□，记得□□数句诗。",
        "dynasty": "唐",
        "collection_info": null
    },
    {
        "uuid": "12e6c0eae203bacc9724a304266369eb",
        "title": "越中赠别",
        "author": "张乔",
        "content": "东越相逢几醉眠，满楼明月镜湖边。\n别离吟断西陵渡，杨柳秋风两岸蝉。",
        "dynasty": "唐",
        "collection_info": null
    },
    {
        "uuid": "e2f71ae3eab62ac0ce2c8f1eacc5e879",
        "title": "寄清越上人",
        "author": "张乔",
        "content": "大道本来无所染，白云那得有心期。\n远公独刻莲花漏，犹向空山礼六时。",
        "dynasty": "唐",
        "collection_info": null
    },
    {
        "uuid": "06037f0cf65b6e58f2c81b6e2a19c7f1",
        "title": "宿齐山僧舍",
        "author": "张乔",
        "content": "一宿经窗卧白波，万重归梦隔烟萝。\n若言不得南宗要，长在禅床事更多。",
        "dynasty": "唐",
        "collection_info": null
    },
    {
        "uuid": "b7e8126b39700290690ae87a30706259",
        "title": "宿齐山僧舍",
        "author": "张乔",
        "content": "一宿经窗望白波，晓随山月出烟萝。\n若言不得南宗要，长在禅床事更多。",
        "dynasty": "唐",
        "collection_info": null
    },
    {
        "uuid": "1daa6fb160288b010f6fbb9458bf9947",
        "title": "春日游曲江",
        "author": "张乔",
        "content": "日暖鸳鸯拍浪春，蒹葭浦际聚青苹。\n若论来往乡心切，须是烟波岛上人。",
        "dynasty": "唐",
        "collection_info": null
    },
    {
        "uuid": "d6f1719839253c35aec11e56519e16ef",
        "title": "渔家",
        "author": "张乔",
        "content": "拥棹思悠悠，更深泛积流。\n唯将一星火，何处宿芦洲。",
        "dynasty": "唐",
        "collection_info": null
    },
    {
        "uuid": "4889f92d889d93b441d29f210c3040f8",
        "title": "送人及第归海东",
        "author": "张乔",
        "content": "东风日边起，草木一时春。\n自笑中华路，年年送远人。",
        "dynasty": "唐",
        "collection_info": null
    },
    {
        "uuid": "cfb1a0829992a828a829d8d347c109d4",
        "title": "题河中鹳雀楼",
        "author": "张乔",
        "content": "高楼怀古动悲歌，鹳雀今无野燕过。\n树隔五陵秋色早，水连三晋夕阳多。\n渔人遗火成寒烧，牧笛吹风起夜波。\n十载重来值摇落，天涯归计欲如何。",
        "dynasty": "唐",
        "collection_info": null
    },
    {
        "uuid": "3631e5aea2f848fc61d87e6aa9ec6f3e",
        "title": "宿洛都门",
        "author": "张乔",
        "content": "山川马上度边禽，一宿都门永夜吟。\n客路不归秋又晚，西风吹动洛阳砧。",
        "dynasty": "唐",
        "collection_info": null
    },
    {
        "uuid": "11b66034cd246269764d6f4513f7de79",
        "title": "赠友人",
        "author": "张乔",
        "content": "自说安贫归未得，竹边门掩小池冰。\n典琴赊酒吟过寺，送客思乡上灞陵。\n待月夜留烟岛客，忆云闲访翠微僧。\n几时献了相如赋，共向嵩山采茯苓。",
        "dynasty": "唐",
        "collection_info": null
    },
    {
        "uuid": "b6d832b7780990a1fe092c2cfa3ef796",
        "title": "笛",
        "author": "张乔",
        "content": "剪雨裁烟一节秋，落梅杨柳曲中愁。\n尊前暂借殷勤看，明日曾闻向陇头。",
        "dynasty": "唐",
        "collection_info": null
    },
    {
        "uuid": "d678b27400305fffaf3ea0dc1ef1e53a",
        "title": "渔者",
        "author": "张乔",
        "content": "首戴圆荷髪不梳，叶舟为宅水为居。\n沙头聚看人如市，钓得澄江一丈鱼。",
        "dynasty": "唐",
        "collection_info": null
    },
    {
        "uuid": "0865ee9180894827335a446b527149da",
        "title": "宿潺湲亭",
        "author": "张乔",
        "content": "走月流烟迭树西，听来愁甚听猨啼。\n几时御水声边住，却梦潺湲宿此溪。",
        "dynasty": "唐",
        "collection_info": null
    },
    {
        "uuid": "5a59f03304a680ed30c6a50418adf1a9",
        "title": "台城",
        "author": "张乔",
        "content": "宫殿余基长草花，景阳宫树噪村鸦。\n云屯雉堞依然在，空绕渔樵四五家。",
        "dynasty": "唐",
        "collection_info": null
    },
    {
        "uuid": "1ac8c754058aad5572b07264e55654d4",
        "title": "寄山僧",
        "author": "张乔",
        "content": "闲倚蒲团向日眠，不能归老岳云边。\n旧时僧侣无人在，惟有长松见少年。",
        "dynasty": "唐",
        "collection_info": null
    },
    {
        "uuid": "613788703ab605136ec6ad7b9d9b0356",
        "title": "题上元许棠所任王昌龄厅",
        "author": "张乔",
        "content": "瑠璃堂裏当时客，久绝吟声继后尘。\n百四十年庭树老，如今重得见诗人。",
        "dynasty": "唐",
        "collection_info": null
    },
    {
        "uuid": "ab5c34e68c62345adcc458579c5a0962",
        "title": "自诮",
        "author": "张乔",
        "content": "每到花时恨道穷，一生光景半成空。\n只应抱璞非良玉，岂得年年不至公。",
        "dynasty": "唐",
        "collection_info": null
    },
    {
        "uuid": "b5d050cb4b174c807462096f76333c51",
        "title": "赠河南诗友",
        "author": "张乔",
        "content": "山东令族玉无尘，裁剪烟花笔下春。\n不把瑶华借风月，洛阳才子更何人。",
        "dynasty": "唐",
        "collection_info": null
    },
    {
        "uuid": "25d34deba0df34b8c183b2cf61670457",
        "title": "寄维扬故人",
        "author": "张乔",
        "content": "离别河边绾柳条，千山万水玉人遥。\n月明记得相寻处，城锁东风十五桥。",
        "dynasty": "唐",
        "collection_info": null
    },
    {
        "uuid": "3acee37d2a9ae2ae5824682012cfcf65",
        "title": "孤云",
        "author": "张乔",
        "content": "舒卷因风何所之，碧天孤影势迟迟。\n莫言长是无心物，还有随龙作雨时。",
        "dynasty": "唐",
        "collection_info": null
    },
    {
        "uuid": "f42e89864849d881a29461edb6ff41e0",
        "title": "咏棋子赠弈僧",
        "author": "张乔",
        "content": "黑白谁能用入玄，千回生死体方圆。\n空门说得恆沙劫，应笑终年为一先。",
        "dynasty": "唐",
        "collection_info": null
    },
    {
        "uuid": "3cc5527ce8eb9ac3ce985b2fc0780b5c",
        "title": "谷口作",
        "author": "张乔",
        "content": "巴客青冥过岭尘，雪崖交映一川春。\n晴朝采药寻源去，必恐云深见异人。",
        "dynasty": "唐",
        "collection_info": null
    },
    {
        "uuid": "aa345b6e0c2c9e1e9efcaa191cbfab19",
        "title": "寄弟",
        "author": "张乔",
        "content": "故里行人战后疎，青崖萍寄白云居。\n那堪又是伤春日，把得长安落第书。",
        "dynasty": "唐",
        "collection_info": null
    },
    {
        "uuid": "7008e67a2563669731dcab92940c2f88",
        "title": "春日有怀",
        "author": "张乔",
        "content": "高下寻花春景迟，汾阳台榭白云诗。\n看山怀古翻惆怅，未胜遥传不到时。",
        "dynasty": "唐",
        "collection_info": null
    },
    {
        "uuid": "2a5cea4562a8c6f41ebbcd663c4b3e30",
        "title": "鹭鸶障子",
        "author": "张乔",
        "content": "剪得机中如雪素，画为江上带丝禽。\n闲来相对茅堂下，引出烟波万里心。",
        "dynasty": "唐",
        "collection_info": null
    },
    {
        "uuid": "55ada8eb13ec59e252bf7215f3eaa306",
        "title": "甘露寺僧房",
        "author": "张乔",
        "content": "临水登山路，重寻旅思劳。\n竹阴行处密，僧腊别来高。\n远岫明寒火，危楼响夜涛。\n悲秋不成寐，明月上千舠。",
        "dynasty": "唐",
        "collection_info": null
    },
    {
        "uuid": "adb2330f8da27f4e42784b2f337ae8a8",
        "title": "宿江叟岛居",
        "author": "张乔",
        "content": "一家烟岛隈，竹裏夜窗开。\n数派分潮去，千樯聚月来。\n石楼云断续，涧渚鴈徘徊。\n了得平生志，还归筑钓台。",
        "dynasty": "唐",
        "collection_info": null
    },
    {
        "uuid": "074d3a2787e7c74a6bfc9f5dde5b4957",
        "title": "江村",
        "author": "张乔",
        "content": "贫游无定踪，乡信转难逢。\n寒渚暮烟阔，去帆归思重。\n潮平低戍火，木落远山钟。\n况是渔家宿，疎篱响夜舂。",
        "dynasty": "唐",
        "collection_info": null
    },
    {
        "uuid": "0569070628af20242e718a8bb74be991",
        "title": "赠进士顾云",
        "author": "张乔",
        "content": "潮槛烟波别钓津，西京同□荻□贫。\n不知守道归何日，相对无言尽几春。\n晴景远山花外暮，云边高盖水边□。\n与君愁寂无消处，赊酒青门送楚人。",
        "dynasty": "唐",
        "collection_info": null
    },
    {
        "uuid": "93b3d3af84c47b6f80219b2edbda0511",
        "title": "赠头陀僧",
        "author": "张乔",
        "content": "自说年深别石桥，遍游灵迹熟南朝。\n已知世路皆虚幻，不觉空门是寂寥。\n沧海附船浮浪久，碧山寻塔上云遥。\n如今竹院藏衰老，一点寒灯弟子烧。",
        "dynasty": "唐",
        "collection_info": null
    },
    {
        "uuid": "ae085bd1df68a24ddda2c4f2d9cfec3c",
        "title": "寻阳村舍",
        "author": "张乔",
        "content": "荒林寄远居，坐卧见樵渔。\n夜火随船远，寒更出郡疎。\n雪迷登岳路，风阻转江书。\n寂寞高窗下，思乡岁欲除。",
        "dynasty": "唐",
        "collection_info": null
    },
    {
        "uuid": "3d09e223d929aa13f83d5d9e992a27d7",
        "title": "江楼作",
        "author": "张乔",
        "content": "凭槛见天涯，非秋亦可悲。\n晚天帆去疾，春雪燕来迟。\n山水分乡县，干戈足别离。\n南人废耕织，早晚罢王师。",
        "dynasty": "唐",
        "collection_info": null
    },
    {
        "uuid": "b9cfdca9718c8c81d8cd518a5b365bd7",
        "title": "回鸾阁写望",
        "author": "张乔",
        "content": "古阁上空半，寥寥千里心。\n多年为客路，尽日倚栏吟。\n山压秦川重，河来虏塞深。\n回銮今不见，烟雾杳沉沉。",
        "dynasty": "唐",
        "collection_info": null
    },
    {
        "uuid": "7f9119972d4ba716ebe67e77acbab13a",
        "title": "题宣州开元寺",
        "author": "张乔",
        "content": "谁家烟径长莓苔，金碧虚栏竹上开。\n流水远分山色断，清猨时带角声来。\n六朝明月唯诗在，三楚空山有鴈迴。\n达理始应尽惆怅，僧闲应得话天台。",
        "dynasty": "唐",
        "collection_info": null
    },
    {
        "uuid": "7cbf6a51aa5a8f2f46524d5701d3140d",
        "title": "题友人草堂",
        "author": "张乔",
        "content": "空山卜隐初，生计亦无余。\n三亩水边竹，一床琴畔书。\n深林收晚果，绝顶拾秋蔬。\n坚话长如此，何年献子虚。",
        "dynasty": "唐",
        "collection_info": null
    },
    {
        "uuid": "b180da980ed950bace7571957cbef654",
        "title": "七松亭",
        "author": "张乔",
        "content": "七松亭上望秦川，高鸟闲云满目前。\n已比子真耕谷口，岂同陶令卧江边。\n临崖把卷惊迴烧，扫石留僧听远泉。\n明月影中宫漏近，佩声应宿使朝天。",
        "dynasty": "唐",
        "collection_info": null
    },
    {
        "uuid": "9ecb4c9e1c3b4a608b36ff429e9f6fe8",
        "title": "题友人林斋",
        "author": "张乔",
        "content": "乔木带凉蝉，来吟暑雨天。\n不离高枕上，似宿远山边。\n簟冷窗中月，茶香竹裏泉。\n吾庐近溪岛，忆别动经年。",
        "dynasty": "唐",
        "collection_info": null
    },
    {
        "uuid": "728865ad9430a0ae7d16f6431b556946",
        "title": "经宣城元员外山居",
        "author": "张乔",
        "content": "无人袭仙隐，石室闭空山。\n避烧猨犹到，随云鹤不还。\n涧荒岩影在，桥断树阴闲。\n但有黄河赋，长留在世间。",
        "dynasty": "唐",
        "collection_info": null
    },
    {
        "uuid": "8020dd7a341a0d0ebbacf9c0fbafddfe",
        "title": "经九华山费征君故居",
        "author": "张乔",
        "content": "草堂芜没后，来往问樵翁。\n断石荒林外，孤坟晚照中。\n数溪分大野，九子立寒空。\n烟壁曾行处，青云路不通。",
        "dynasty": "唐",
        "collection_info": null
    },
    {
        "uuid": "efab496ad066ba11204a46a2fe9f2727",
        "title": "题贾岛吟诗台",
        "author": "张乔",
        "content": "吟魂不復游，台亦似荒丘。\n一径草中出，长江天外流。\n暝烟寒鸟集，残月夜虫愁。\n愿得生禾黍，锄平恨即休。",
        "dynasty": "唐",
        "collection_info": null
    },
    {
        "uuid": "4475b834addbfd17d62598bba847d3ac",
        "title": "游南岳",
        "author": "张乔",
        "content": "入岩仙境清，行尽復重行。\n若得闲无事，长来寄此生。\n涧松闲易老，笼烛晚生明。\n一宿泉声裏，思乡梦不成。",
        "dynasty": "唐",
        "collection_info": null
    },
    {
        "uuid": "165b8a141a3fbb6152e564577430ef6e",
        "title": "寻桃源",
        "author": "张乔",
        "content": "武林春草齐，花影隔澄溪。\n路远无人去，山空有鸟啼。\n水垂青霭断，松偃绿萝低。\n世上迷途客，经兹尽不迷。",
        "dynasty": "唐",
        "collection_info": null
    },
    {
        "uuid": "1159b8b413a01cef83066226ff349702",
        "title": "青鸟泉",
        "author": "张乔",
        "content": "祗此沉仙翼，瑶池似不遥。\n有声悬翠壁，无势下丹霄。\n净濑烟霞古，寒原草木凋。\n山河几更变，幽咽到唐朝。",
        "dynasty": "唐",
        "collection_info": null
    },
    {
        "uuid": "cd99f5386f15c8fbc8955032dc49d0f5",
        "title": "望巫山",
        "author": "张乔",
        "content": "溪迭云深转谷迟，暝投孤店草虫悲。\n愁连远水波涛夜，梦断空山雨雹时。\n边海故园荒后买，入关玄髪夜来衰。\n东归未必胜羁旅，况是东归未有期。",
        "dynasty": "唐",
        "collection_info": null
    },
    {
        "uuid": "0ceb6ecfa1a1b74221d9b9f100f6a8b3",
        "title": "省中偶作",
        "author": "张乔",
        "content": "二转郎曹自勉旃，莎阶吟步想前贤。\n不如何逊无佳句，若比冯唐是壮年。\n捧制名题黄纸尾，约僧心在白云边。\n乳毛松雪春来好，直夜清闲且学禅。",
        "dynasty": "唐",
        "collection_info": null
    },
    {
        "uuid": "0b0ab29b8a9b4b51690f59ceccaf9cf1",
        "title": "秋夕",
        "author": "张乔",
        "content": "春恨復秋悲，秋悲难到时。\n每逢明月夜，长起故山思。\n巷僻行吟远，蛩多独卧迟。\n溪僧与樵客，动别十年期。",
        "dynasty": "唐",
        "collection_info": null
    },
    {
        "uuid": "77dfdb1727efacb495d1e3167d5df2bb",
        "title": "山中冬夜",
        "author": "张乔",
        "content": "寒叶风摇尽，空林鸟宿稀。\n涧冰妨鹿饮，山雪阻僧归。\n夜坐尘心定，长吟语力微。",
        "dynasty": "唐",
        "collection_info": null
    },
    {
        "uuid": "0f1b46f844359ecc502b6d7d7e726795",
        "title": "宿刘温书斋",
        "author": "张乔",
        "content": "不掩盈窗月，天然格调高。\n凉风移蟋蟀，落叶在离骚。\n迴笔挑灯烬，悬图见海涛。\n因论三国志，空载几英豪。",
        "dynasty": "唐",
        "collection_info": null
    },
    {
        "uuid": "575a2ec5a8019ae67c4967518cd9ccf3",
        "title": "归旧山",
        "author": "张乔",
        "content": "昔年山下结茅茨，村落重来野径移。\n樵客相逢悲往事，林僧闲坐问归期。\n异藤遍树无空处，幽草缘溪少歇时。\n此景一抛吟欲老，可能文字圣朝知。",
        "dynasty": "唐",
        "collection_info": null
    },
    {
        "uuid": "ae5c534ca78a3d445400ca9a004e405e",
        "title": "潭上作",
        "author": "张乔",
        "content": "竹岛残阳映翠微，雪翎禽过碧潭飞。\n人间未有关身事，每到渔家不欲归。",
        "dynasty": "唐",
        "collection_info": null
    },
    {
        "uuid": "fddccec528a47b2ed47f9ba74e468c1d",
        "title": "杨花落",
        "author": "张乔",
        "content": "北斗南回春物老，红英落尽绿尚早。\n韶风澹荡无所依，偏惜垂杨作春好。\n此时可怜杨柳花，萦盈艳曳满人家。\n人家女儿出罗幕，净扫玉除看花落。\n宝环纤手捧更飞，翠羽轻裙承不着。\n历历瑶琴舞袖陈，飞红拂黛怜玉人。\n东园桃李芳已歇，犹有杨花娇暮春。",
        "dynasty": "唐",
        "collection_info": null
    },
    {
        "uuid": "f0323646c42d41f68d1366ea86628696",
        "title": "九华楼晴望",
        "author": "张乔",
        "content": "一夜江潭风雨后，九华晴望倚天秋。\n重来此地知何日，欲别殷勤更上楼。",
        "dynasty": "唐",
        "collection_info": null
    },
    {
        "uuid": "df34e506ee9afd7c75c89b6a7c894594",
        "title": "终南山",
        "author": "张乔",
        "content": "带雪復衔春，横天占半秦。\n势奇看不定，景变写难真。\n洞远皆通岳，川多更有神。\n白云幽绝处，自古属樵人。",
        "dynasty": "唐",
        "collection_info": null
    },
    {
        "uuid": "06e68af2b62527ca46bd5b6293c6cfb3",
        "title": "哭陈陶",
        "author": "张乔",
        "content": "先生抱衰疾，不起茂陵间。\n夕临诸孤少，荒居弔客还。\n遗文禅东岳，留语葬乡山。\n多雨铭旌故，残灯素帐闲。\n乐章谁与集，陇树即堪攀。\n神理今难问，予将呌帝关。",
        "dynasty": "唐",
        "collection_info": null
    },
    {
        "uuid": "19a5ee59c5f034964c4028ba78539783",
        "title": "长门怨",
        "author": "张乔",
        "content": "御泉长绕凤皇楼，自是恩波别处流。\n闲揲舞衣归未得，夜来砧杵六宫秋。",
        "dynasty": "唐",
        "collection_info": null
    },
    {
        "uuid": "bdfa3f4c2027d6bc4e376ce1c09c06ab",
        "title": "昇平词五首 一",
        "author": "曹唐",
        "content": "瑞气遶宫楼，皇居上苑游。\n远冈连圣祚，平地载神州。\n会合兼重译，潺湲近八流。\n中兴岂假问，据此自千秋。",
        "dynasty": "唐",
        "collection_info": null
    },
    {
        "uuid": "c44fc96208f78c1af733fbf42b1916bd",
        "title": "昇平词五首 三",
        "author": "曹唐",
        "content": "处处是欢心，时康岁已深。\n不同三尺劒，应似五弦琴。\n寿笑山犹尽，明嫌日有阴。\n何当怜一物，亦遗断愁吟。",
        "dynasty": "唐",
        "collection_info": null
    },
    {
        "uuid": "316e50b64bdaf3515d9048b96d89a84e",
        "title": "昇平词五首 四",
        "author": "曹唐",
        "content": "日日听歌谣，区中尽祝尧。\n虫蝗初不害，夷狄近全销。\n史笔唯书瑞，天台绝见妖。\n因令匹夫志，转欲事清朝。",
        "dynasty": "唐",
        "collection_info": null
    },
    {
        "uuid": "d2c9a5591877f925eaa4cb3385535acf",
        "title": "昇平词五首 五",
        "author": "曹唐",
        "content": "五帝三皇主，萧曹魏邴臣。\n文章唯返朴，戈甲尽生尘。\n谏纸应无用，朝纲自有伦。\n昇平不可记，所见是闲人。",
        "dynasty": "唐",
        "collection_info": null
    },
    {
        "uuid": "367cfea7166922294f5beb7b33f65b26",
        "title": "仙都即景",
        "author": "曹唐",
        "content": "黄帝登真处，青青不记年。\n孤峰应碍日，一柱自擎天。\n石怪长栖鹤，云闲若有仙。\n鼎湖看不见，零落数枝莲。",
        "dynasty": "唐",
        "collection_info": null
    },
    {
        "uuid": "ffa60a9d22dafc429fe39319a49acc1e",
        "title": "汉武帝将候西王母下降",
        "author": "曹唐",
        "content": "昆崙凝想最高峰，王母来乘五色龙。\n歌听紫鸾犹缥缈，语来青鸟许从容。\n风迴水落三清月，漏苦霜传五夜钟。\n树影悠悠花悄悄，若闻箫管是行踪。",
        "dynasty": "唐",
        "collection_info": null
    },
    {
        "uuid": "f6a236d05864ff03d2cb9d08227b7291",
        "title": "汉武帝于宫中宴西王母",
        "author": "曹唐",
        "content": "鳌岫云低太一坛，武皇斋洁不胜懽。\n长生碧字期亲署，延寿丹泉许细看。\n劒佩有声宫树静，星河无影禁花寒。\n秋风褭褭月朗朗，玉女清歌一夜阑。",
        "dynasty": "唐",
        "collection_info": null
    },
    {
        "uuid": "dc8151510a0c553245a825f142669b21",
        "title": "刘晨阮肇游天台",
        "author": "曹唐",
        "content": "树入天台石路新，云和草静迥无尘。\n烟霞不省生前事，水木空疑梦后身。\n往往鸡鸣岩下月，时时犬吠洞中春。\n不知此地归何处，须就桃源问主人。",
        "dynasty": "唐",
        "collection_info": null
    },
    {
        "uuid": "c4feff533a53ba56ccc8b99eb804ba96",
        "title": "刘阮洞中遇仙子",
        "author": "曹唐",
        "content": "天和树色霭苍苍，霞重岚深路渺茫。\n云实满山无鸟雀，水声沿涧有笙簧。\n碧沙洞裏干坤别，红树枝前日月长。\n愿得花间有人出，免令仙犬吠刘郎。",
        "dynasty": "唐",
        "collection_info": null
    },
    {
        "uuid": "aa3ad530f6075c2eb1f2e1d63f2f6edf",
        "title": "仙子送刘阮出洞",
        "author": "曹唐",
        "content": "殷勤相送出天台，仙境那能却再来。\n云液每归须强饮，玉书无事莫频开。\n花当洞口应长在，水到人间定不迴。\n惆怅溪头从此别，碧山明月闭苍苔。",
        "dynasty": "唐",
        "collection_info": null
    },
    {
        "uuid": "2cf11716c204f184884b042a9417d996",
        "title": "仙子洞中有怀刘阮",
        "author": "曹唐",
        "content": "不将清瑟理霓裳，尘梦那知鹤梦长。\n洞裏有天春寂寂，人间无路月茫茫。\n玉沙瑶草连溪碧，流水桃花满涧香。\n晓露风灯零落尽，此生无处访刘郎。",
        "dynasty": "唐",
        "collection_info": null
    },
    {
        "uuid": "64e736de1452963e18d6b4f3028e7de5",
        "title": "刘阮再到天台不復见仙子",
        "author": "曹唐",
        "content": "再到天台访玉真，青苔白石已成尘。\n笙歌冥寞闲深洞，云鹤萧条绝旧隣。\n草树总非前度色，烟霞不似昔年春。\n桃花流水依然在，不见当时劝酒人。",
        "dynasty": "唐",
        "collection_info": null
    },
    {
        "uuid": "d91c999a8fe54021a9bc5efe54ef1e84",
        "title": "织女怀牵牛",
        "author": "曹唐",
        "content": "北斗佳人双泪流，眼穿肠断为牵牛。\n封题锦字凝新恨，抛掷金梭织旧愁。\n桂树三春烟漠漠，银河一水夜悠悠。\n欲将心向仙郎说，借问榆花早晚秋。",
        "dynasty": "唐",
        "collection_info": null
    },
    {
        "uuid": "94a8c627335a40cb499b35e19c420b8b",
        "title": "王远宴麻姑蔡经宅",
        "author": "曹唐",
        "content": "好风吹树杏花香，花下真人道姓王。\n大篆龙蛇随笔札，小天星斗满衣裳。\n闲抛南极归期晚，笑指东溟饮兴长。\n要唤麻姑同一醉，使人沽酒向余杭。",
        "dynasty": "唐",
        "collection_info": null
    },
    {
        "uuid": "dc8a0f763328038db9992dad423eec75",
        "title": "萼绿华将归九疑留别许真人",
        "author": "曹唐",
        "content": "九点秋烟黛色空，绿华归思颇无穷。\n每悲驭鹤身难任，长恨临霞语未终。\n河影暗吹云梦月，花声闲落洞庭风。\n蓝丝重勒金条脱，留与人间许侍中。",
        "dynasty": "唐",
        "collection_info": null
    },
    {
        "uuid": "b6bd6a24b0b42f44e2dc7aba87346540",
        "title": "穆王宴王母于九光流霞馆",
        "author": "曹唐",
        "content": "桑叶扶疎闭日华，穆王邀命宴流霞。\n霓旌着地云初驻，金奏掀天月欲斜。\n歌咽细风吹粉蕊，饮余清露湿瑶砂。\n不知白马红缰解，偷吃东田碧玉花。",
        "dynasty": "唐",
        "collection_info": null
    },
    {
        "uuid": "4bb70127a686e49875cb1d35936f1162",
        "title": "紫河张休真",
        "author": "曹唐",
        "content": "琪树扶疎压瑞烟，玉皇朝客满花前。\n山川到处成三月，丝竹经时即万年。\n树石冥茫初缩地，杯盘狼籍未朝天。\n东风小饮人皆醉，从听黄龙枕水眠。",
        "dynasty": "唐",
        "collection_info": null
    },
    {
        "uuid": "e4aeb6a9b196ee232063643c233fd288",
        "title": "张硕重寄杜兰香",
        "author": "曹唐",
        "content": "碧落香销兰露秋，星河无梦夜悠悠。\n灵妃不降三清驾，仙鹤空成万古愁。\n浩月隔花追欵别，瑞烟笼树省淹留。\n人间何事堪惆怅，海色西风十二楼。",
        "dynasty": "唐",
        "collection_info": null
    },
    {
        "uuid": "fc1f3f3ac127f300ad60df608dbe0033",
        "title": "玉女杜兰香下嫁于张硕",
        "author": "曹唐",
        "content": "天上人间两渺茫，不知谁识杜兰香。\n来经玉树三山远，去隔银河一水长。\n怨入清尘愁锦瑟，酒倾玄露醉瑶觞。\n遗情更说何珍重，擘破云鬟金凤皇。",
        "dynasty": "唐",
        "collection_info": null
    },
    {
        "uuid": "2bc82e5839775fdadc256535eea6cf87",
        "title": "萧史携弄玉上昇",
        "author": "曹唐",
        "content": "岂是丹台归路遥，紫鸾烟驾不同飘。\n一声洛水传幽咽，万片宫花共寂寥。\n红粉美人愁未散，清华公子笑相邀。\n缑山碧树青楼月，肠断春风为玉箫。",
        "dynasty": "唐",
        "collection_info": null
    },
    {
        "uuid": "71ee29f9ffc1fe8c5fa251803bda3050",
        "title": "皇初平将入金华山",
        "author": "曹唐",
        "content": "莫道真游烟景赊，潇湘有路入京华。\n溪头鹤树春常在，洞口人家日易斜。\n一水暗鸣闲遶涧，五云长往不还家。\n白羊成队难收拾，吃尽溪边巨胜花。",
        "dynasty": "唐",
        "collection_info": null
    },
    {
        "uuid": "520bf71ccdfacbac429d7ec440e00edd",
        "title": "汉武帝思李夫人",
        "author": "曹唐",
        "content": "惆怅冰颜不復归，晚秋黄叶满天飞。\n迎风细荇传香粉，隔水残霞见画衣。\n白玉帐寒鸳梦绝，紫阳宫远雁书稀。\n夜深池上兰桡歇，断续歌声彻太微。",
        "dynasty": "唐",
        "collection_info": null
    },
    {
        "uuid": "f1c5b5e9b636c89b282a5bb702467ffd",
        "title": "送羽人王锡归罗浮",
        "author": "曹唐",
        "content": "风前整顿紫荷巾，常向罗浮保养神。\n石磴倚天行带月，铁桥通海入无尘。\n龙蛇出洞闲邀雨，犀象眠花不避人。\n最爱葛洪寻药处，露苗烟蕊满山春。",
        "dynasty": "唐",
        "collection_info": null
    },
    {
        "uuid": "deffcd2a4babcd97646eaac8a240f735",
        "title": "送刘尊师祗诏阙庭三首 一",
        "author": "曹唐",
        "content": "海风叶叶驾霓旌，天路悠悠接上清。\n锦诰凄凉遗去恨，玉箫哀绝醉离情。\n五湖夜月幡幢湿，双阙清风劒佩轻。\n从此暂辞华表柱，便应千载是归程。",
        "dynasty": "唐",
        "collection_info": null
    },
    {
        "uuid": "5f7566b61a92ceec4415d49302584694",
        "title": "送刘尊师祗诏阙庭三首 二",
        "author": "曹唐",
        "content": "五峰已别隔人间，双阙何年许再还。\n既埽山川收地脉，须留日月驻天颜。\n霞觞共饮身虽在，风驭难陪迹未闲。\n从此枕中唯有梦，梦魂何处访三山。",
        "dynasty": "唐",
        "collection_info": null
    },
    {
        "uuid": "f9c5eb7c40d08ec8a6a2e43766790080",
        "title": "送刘尊师祗诏阙庭三首 三",
        "author": "曹唐",
        "content": "仙老闲眠碧草堂，帝书征入白云乡。\n龟台欲署长生籍，鸾殿还论不死方。\n红露想倾延命酒，素烟思爇降真香。\n五千言外无文字，更有何词赠武皇。",
        "dynasty": "唐",
        "collection_info": null
    },
    {
        "uuid": "73f4c6b450d26e522e03be2517b450df",
        "title": "三年冬大礼五首 一",
        "author": "曹唐",
        "content": "皇帝斋心洁素诚，自朝真祖报升平。\n华山秋草多归马，沧海寒波绝洗兵。\n银箭水残河势断，玉炉烟尽日华生。\n千官整肃三天夜，劒佩初闻入太清。",
        "dynasty": "唐",
        "collection_info": null
    },
    {
        "uuid": "2150dbd6ee080fcd3beb78eff705a133",
        "title": "三年冬大礼五首 二",
        "author": "曹唐",
        "content": "海日西飞度禁林，太清宫殿月沉沉。\n不闻北斗倾尧酒，空觉南风入舜琴。\n歌压钧天闲梦尽，诏归秋水道情深。\n雪风更起古杉叶，时送步虚清磬音。",
        "dynasty": "唐",
        "collection_info": null
    },
    {
        "uuid": "d0a6de42375e56eaf702ec01b4c228a8",
        "title": "三年冬大礼五首 三",
        "author": "曹唐",
        "content": "太一天坛降紫君，属车龙鹤夜成羣。\n春浮玉藻寒初落，露拂金茎曙欲分。\n三代乐迴风入律，四溟歌驻水成文。\n千官不动旌旗下，日照南山万树云。",
        "dynasty": "唐",
        "collection_info": null
    },
    {
        "uuid": "2ba37432d7c35f206ab62f167dd75d3b",
        "title": "三年冬大礼五首 四",
        "author": "曹唐",
        "content": "山拥飞云海水清，天坛未夕仗先成。\n千官不起金縢议，万国空瞻玉藻声。\n禁火曙然烟焰褭，宫衣寒拂雪花轻。\n侧闻左右皆周吕，看取从容致太平。",
        "dynasty": "唐",
        "collection_info": null
    },
    {
        "uuid": "075b09af6d7fb8120cae2d14f92afb39",
        "title": "三年冬大礼五首 五",
        "author": "曹唐",
        "content": "太和琴暖发南熏，水阔风高得细闻。\n沧海举歌夔是相，历山迴禅舜为君。\n翠微呼处生丹障，清静封中起白云。\n今日病身惭小隐，欲将泉石勒移文。",
        "dynasty": "唐",
        "collection_info": null
    },
    {
        "uuid": "627f412427c44f835ed956d8638a7e0e",
        "title": "暮春戏赠吴端公",
        "author": "曹唐",
        "content": "年少英雄好丈夫，大家望拜执金吾。\n闲眠晓日听鶗鴂，笑倚春风仗辘轳。\n深院吹笙闻汉婢，静街调马任奚奴。\n牡丹花下帘钩外，独凭红肌捋虎鬚。",
        "dynasty": "唐",
        "collection_info": null
    },
    {
        "uuid": "f81e8a4a958b29fd4bbc471de8e1e1ca",
        "title": "奉送严大夫再领容府二首 一",
        "author": "曹唐",
        "content": "海风捲树冻岚消，忧国宁辞岭外遥。\n自顾勤劳甘百战，不将功业负三朝。\n劒澄黑水曾芟虎，箭劈黄云惯射鵰。\n代北天南尽成事，肯将心许霍嫖姚。",
        "dynasty": "唐",
        "collection_info": null
    },
    {
        "uuid": "e3cd7587726c7eae07c3b5c2ccc7ea3a",
        "title": "奉送严大夫再领容府二首 二",
        "author": "曹唐",
        "content": "日照双旌射火山，笑迎宾从却南还。\n风云暗发谈谐外，感会潜生气概间。\n蕲竹水翻台榭湿，刺桐花落管弦闲。\n无因得靸真珠履，亲从新侯定八蛮。",
        "dynasty": "唐",
        "collection_info": null
    },
    {
        "uuid": "3427de713d6bd4f51308ca9ec91399db",
        "title": "赠南岳冯处士二首 一",
        "author": "曹唐",
        "content": "白石溪边自结庐，风泉满院称幽居。\n鸟啼深树斸灵药，花落闲窗看道书。\n烟岚晚过鹿裘湿，水月夜明山舍虚。\n支颐冷笑缘名出，终日王门强曳裾。",
        "dynasty": "唐",
        "collection_info": null
    },
    {
        "uuid": "9afbf0dbc9699da709e3d34332dc2c5d",
        "title": "赠南岳冯处士二首 二",
        "author": "曹唐",
        "content": "寂寥深木闭烟霞，洞裏相知有几家。\n笑看潭鱼吹水沫，醉嗔溪鹿吃蕉花。\n穿厨历历泉声细，绕屋悠悠树影斜。\n夜静着灰封釜竈，自添文武养丹砂。",
        "dynasty": "唐",
        "collection_info": null
    },
    {
        "uuid": "1c453087d2aa9d0dab6de204fd3c6f97",
        "title": "题子侄书院双松",
        "author": "曹唐",
        "content": "自种双松费几钱，顿令院落似秋天。\n能藏此地新晴雨，却惹空山旧烧烟。\n枝压细风过枕上，影笼残月到窗前。\n莫教取次成闲梦，使汝悠悠十八年。",
        "dynasty": "唐",
        "collection_info": null
    },
    {
        "uuid": "383861e7fb1cd79aa6d53fe49659e8bb",
        "title": "羽林贾中丞",
        "author": "曹唐",
        "content": "四十年前百战身，曾驱虎队扫胡尘。\n风悲鼓角榆关暮，日暖旌旗陇草春。\n铁马惯牵邀上客，金鱼多解乞佳人。\n胸中别有安边计，谁睬髭鬚白似银。",
        "dynasty": "唐",
        "collection_info": null
    },
    {
        "uuid": "e10cefd8e6fe5dbd146c4401d2095ef3",
        "title": "送康祭酒赴轮台",
        "author": "曹唐",
        "content": "灞水桥边酒一杯，送君千里赴轮台。\n霜黏海眼旗声冻，风射犀文甲缝开。\n断碛簇烟山似米，野营轩地鼓如雷。\n分明会得将军意，不斩楼兰不拟迴。",
        "dynasty": "唐",
        "collection_info": null
    },
    {
        "uuid": "bb3c49c8f26f5d093dfaaf32b0fed9ab",
        "title": "南游",
        "author": "曹唐",
        "content": "尽兴南游卒未迴，水工舟子不须催。\n政思碧树关心句，难放红螺蘸甲杯。\n涨海潮生阴火灭，苍梧风暖瘴云开。",
        "dynasty": "唐",
        "collection_info": null
    },
    {
        "uuid": "84f70b842978aaf7cbbd69266b9dfebf",
        "title": "哭陷边许兵马使",
        "author": "曹唐",
        "content": "北风裂地黯边霜，战败桑干日色黄。\n故国暗迴残士卒，新坟空葬旧衣裳。\n散牵细马嘶青草，任去佳人弔白杨。\n除却阴符与兵法，更无一物在仪床。",
        "dynasty": "唐",
        "collection_info": null
    },
    {
        "uuid": "256e60268223c312f59a2b511e54c401",
        "title": "和周侍御买剑",
        "author": "曹唐",
        "content": "将军溢价买吴钩，要与中原静寇讐。\n试挂窗前惊电转，略抛床下怕泉流。\n青天露拔云霓泣，黑地潜擎鬼魅愁。\n见说夜深星斗畔，等闲期克月支头。",
        "dynasty": "唐",
        "collection_info": null
    },
    {
        "uuid": "9a0efe18b95445f18221da08e43815ab",
        "title": "病马五首呈郑校书章三吴十五先辈 一",
        "author": "曹唐",
        "content": "騄駬何年别渥洼。\n病来颜色半泥沙，四蹄不凿金砧裂。\n双眼慵开玉筯斜，堕月兔毛干觳𧥆。\n失云龙骨瘦牙槎，平原好放无人放。\n嘶向秋风苜蓿花。",
        "dynasty": "唐",
        "collection_info": null
    },
    {
        "uuid": "9b9ae80ba478bd922847f06eca65c90f",
        "title": "病马五首呈郑校书章三吴十五先辈 二",
        "author": "曹唐",
        "content": "陇上沙葱叶正齐，腾黄犹自跼羸蹄。\n尾蟠夜雨红丝脆，头捽秋风白练低。\n力惫未思金络脑，影寒空望锦障泥。\n阶前莫怪垂双泪，不遇孙阳不敢嘶。",
        "dynasty": "唐",
        "collection_info": null
    },
    {
        "uuid": "5569f9899525e5405d86e5183d7f10eb",
        "title": "病马五首呈郑校书章三吴十五先辈 三",
        "author": "曹唐",
        "content": "不剪焦毛鬣半翻，何人别是古龙孙。\n霜侵病骨无骄气，土蚀骢花见卧痕。\n未喷断云归汉苑，曾追轻练过吴门。\n一朝千里心犹在，争肯潜忘秣饲恩。",
        "dynasty": "唐",
        "collection_info": null
    },
    {
        "uuid": "8efa2253ef242b15daa9bbae5861121a",
        "title": "病马五首呈郑校书章三吴十五先辈 四",
        "author": "曹唐",
        "content": "空被秋风吹病毛，无因濯浪刷洪涛。\n卧来总怪龙蹄跙，瘦尽谁惊虎口高。\n追电有心犹欵段，逢人相骨强嘶号。\n欲将鬐鬣重裁剪，乞借新成利铰刀。",
        "dynasty": "唐",
        "collection_info": null
    },
    {
        "uuid": "f37bf350ed11160578906268f6473540",
        "title": "病马五首呈郑校书章三吴十五先辈 五",
        "author": "曹唐",
        "content": "病久无人着意看，玉华衫色欲凋残。\n饮惊白露泉花冷，吃怕清秋荳叶寒。\n长襜敢辞红锦重，旧缰宁畏紫丝蟠。\n王良若许相抬策，千里追风也不难。",
        "dynasty": "唐",
        "collection_info": null
    },
    {
        "uuid": "951c70b7248d7ff87c3787eb86342468",
        "title": "长安客舍叙邵陵旧宴寄永州萧使君五首 一",
        "author": "曹唐",
        "content": "邵陵佳树碧葱茏，河汉西沈宴未终。\n残漏五更传海月，清笳三会揭天风。\n香熏舞席云鬟绿，光射头盘蜡烛红。\n今日却怀行乐处，两床丝竹水楼中。",
        "dynasty": "唐",
        "collection_info": null
    },
    {
        "uuid": "799b8527118d4c39f42690913a0d968a",
        "title": "长安客舍叙邵陵旧宴寄永州萧使君五首 二",
        "author": "曹唐",
        "content": "不知何路却飞翻，虚受贤侯郑重恩。\n五夜清歌敲玉树，三年洪饮倒金尊。\n招携永感双鱼在，报荅空知一劒存。\n狼籍棃花满城月，当时长醉信陵门。",
        "dynasty": "唐",
        "collection_info": null
    },
    {
        "uuid": "befec75cdca10efe74ccaddbbea99a87",
        "title": "长安客舍叙邵陵旧宴寄永州萧使君五首 三",
        "author": "曹唐",
        "content": "粉堞彤轩画障西，水云红树窣璇题。\n鹧鸪欲绝歌声定，鸜鹆初惊舞袖齐。\n坐对玉山空甸线，细听金石怕低迷。\n东风夜月三年饮，不省非时不似泥。",
        "dynasty": "唐",
        "collection_info": null
    },
    {
        "uuid": "71b04fbe7a5a2ddca896ded028b0bad3",
        "title": "长安客舍叙邵陵旧宴寄永州萧使君五首 四",
        "author": "曹唐",
        "content": "木鱼金钥锁春城，夜上红楼纵酒情。\n竹叶水繁更漏促，桐花风软管弦清。\n百分散打银船溢，十指宽催玉筯轻。\n星斗渐稀宾客散，碧云犹恋艳歌声。",
        "dynasty": "唐",
        "collection_info": null
    },
    {
        "uuid": "02f41844a31cb5c361eacad011a50b8c",
        "title": "长安客舍叙邵陵旧宴寄永州萧使君五首 五",
        "author": "曹唐",
        "content": "三年身逐汉诸侯，宾榻容居最上头。\n饱听笙歌陪痛饮，熟寻云水纵闲游。\n朱门锁闭烟岚暮，铃阁清冷水木秋。\n月满前山圆不动，更邀诗客上高楼。",
        "dynasty": "唐",
        "collection_info": null
    },
    {
        "uuid": "aa4e17f715e45abfffb35dc388ac8a7c",
        "title": "勖劒",
        "author": "曹唐",
        "content": "古物神光雪见羞，未能擎出恐泉流。\n暗临黑水蛟螭泣，潜倚空山鬼魅愁。\n生怕雷霆号涧底，长闻风雨在床头。\n垂情不用将闲气，恼乱司空犯斗牛。",
        "dynasty": "唐",
        "collection_info": null
    },
    {
        "uuid": "a397faf21c91cc3e5f10ee7349fd3952",
        "title": "仙都即景",
        "author": "曹唐",
        "content": "蟠桃花老华阳东，轩后登真谢六宫。\n旌节暗迎归碧落，笙歌遥听隔崆峒。\n衣冠留葬桥山月，劒履将随浪海风。\n看却龙髯攀不得，红霞零落鼎湖空。",
        "dynasty": "唐",
        "collection_info": null
    },
    {
        "uuid": "d8b00d78f7c3408addbd561d1760f8e2",
        "title": "望九华寄池阳杜员外",
        "author": "曹唐",
        "content": "戴月早辞三秀馆，迟明初识九华峰。\n差差玉劒寒铓利，褭褭青莲翠叶重。\n奇状却疑人画出，岚光如为客添浓。\n行春若到五溪上，此处褰帷正面逢。",
        "dynasty": "唐",
        "collection_info": null
    },
    {
        "uuid": "75820c1b04eb513c66debd6f1ddb5750",
        "title": "小游仙诗九十八首 一",
        "author": "曹唐",
        "content": "玉箫金瑟发商声，桑叶枯干海水清。\n净埽蓬莱山下路，略邀王母话长生。",
        "dynasty": "唐",
        "collection_info": null
    },
    {
        "uuid": "0ea07071f12a6d7f7752e4d9ddbcaa50",
        "title": "小游仙诗九十八首 二",
        "author": "曹唐",
        "content": "上元元日豁明堂，五帝望空拜玉皇。\n万树琪花千圃药，心知不敢辄形相。",
        "dynasty": "唐",
        "collection_info": null
    },
    {
        "uuid": "8824a3368d3d82fe344f1ce5d6fe465d",
        "title": "小游仙诗九十八首 三",
        "author": "曹唐",
        "content": "骑龙重过玉溪头，红叶还春碧水流。\n省得壶中见天地，壶中天地不曾秋。",
        "dynasty": "唐",
        "collection_info": null
    },
    {
        "uuid": "223b8545b1629c7557bfeda0aaae1ca3",
        "title": "小游仙诗九十八首 四",
        "author": "曹唐",
        "content": "真王未许久从容，立在花前别宁封。\n手把玉箫头不举，自愁如醉倚黄龙。",
        "dynasty": "唐",
        "collection_info": null
    },
    {
        "uuid": "06dac1ec8b4b9c0e6afcfb024d2c5356",
        "title": "小游仙诗九十八首 五",
        "author": "曹唐",
        "content": "金殿无人鏁绛烟，玉郎并不赏丹田。\n白龙蹀躞难迴跋，争下红绡碧玉鞭。",
        "dynasty": "唐",
        "collection_info": null
    },
    {
        "uuid": "263c0d91b8d90b4e87d68d90d3a68c4e",
        "title": "小游仙诗九十八首 六",
        "author": "曹唐",
        "content": "玄洲草木不知黄，甲子初开浩劫长。\n无限万年年少女，手攀红树满残阳。",
        "dynasty": "唐",
        "collection_info": null
    },
    {
        "uuid": "071d05ab5bd9043d270f5334a9bf109e",
        "title": "小游仙诗九十八首 七",
        "author": "曹唐",
        "content": "宫阙重重闭玉林，昆崙高闢彩云深。\n黄龙掉尾引郎去，使妾月眀何处寻。",
        "dynasty": "唐",
        "collection_info": null
    },
    {
        "uuid": "e96bd45d2508453d69c7b980d47d3241",
        "title": "小游仙诗九十八首 八",
        "author": "曹唐",
        "content": "风满涂山玉蕊稀，赤龙闲卧鹤东飞。\n紫棃烂尽无人吃，何事韩君去不归。",
        "dynasty": "唐",
        "collection_info": null
    },
    {
        "uuid": "679e6348b5acc553606d37049c1844bd",
        "title": "小游仙诗九十八首 九",
        "author": "曹唐",
        "content": "武帝徒劳厌暮年，不曾清净不精专。\n上元少女绝还往，满竈丹成白玉烟。",
        "dynasty": "唐",
        "collection_info": null
    },
    {
        "uuid": "c9c6052f00230eab180ddda081eeedfd",
        "title": "小游仙诗九十八首 十",
        "author": "曹唐",
        "content": "百辟朝回闭玉除，露风清宴桂花疎。\n西归使者骑金虎，亸鞚垂鞭唱步虚。",
        "dynasty": "唐",
        "collection_info": null
    },
    {
        "uuid": "de3f57addfbc0ae488ea78831e310974",
        "title": "小游仙诗九十八首 十一",
        "author": "曹唐",
        "content": "南斗阑珊北斗稀，茅君夜着紫霞衣。\n朝骑白鹿趁朝去，凤押笙歌逐后飞。",
        "dynasty": "唐",
        "collection_info": null
    },
    {
        "uuid": "a85a05c247613f4d9d494284aadb72aa",
        "title": "小游仙诗九十八首 十二",
        "author": "曹唐",
        "content": "焚香独自上天坛，桂树风吹玉简寒。\n长怕嵇康乏僊骨，与将僊籍再寻看。",
        "dynasty": "唐",
        "collection_info": null
    },
    {
        "uuid": "6893762494b9dccf344453f6b21da313",
        "title": "小游仙诗九十八首 十三",
        "author": "曹唐",
        "content": "冰屋朱扉晓未开，谁将金策扣琼台。\n碧花红尾小僊犬，闲吠五云嗔客来。",
        "dynasty": "唐",
        "collection_info": null
    },
    {
        "uuid": "e36f42dd4f4162d4ef062c89eb1c0648",
        "title": "小游仙诗九十八首 十四",
        "author": "曹唐",
        "content": "酒酽春浓琼草齐，真公饮散醉如泥。\n朱轮轧轧入云去，行到半天闻马嘶。",
        "dynasty": "唐",
        "collection_info": null
    },
    {
        "uuid": "c864fa99a1beb3b9ee52bfd95c36e684",
        "title": "小游仙诗九十八首 十五",
        "author": "曹唐",
        "content": "白石山中自有天，竹花藤叶隔溪烟。\n朝来洞口围碁了，赌得青龙直几钱。",
        "dynasty": "唐",
        "collection_info": null
    },
    {
        "uuid": "519ca9e4b87b79c480a308e353e44d75",
        "title": "小游仙诗九十八首 十六",
        "author": "曹唐",
        "content": "海水西飞照柏林，青云斜倚锦云深。\n水风暗入古山叶，吹断步虚清磬音。",
        "dynasty": "唐",
        "collection_info": null
    },
    {
        "uuid": "39c09f7a68c3e39ee7c503d659b272e4",
        "title": "小游仙诗九十八首 十七",
        "author": "曹唐",
        "content": "玉诏新除沈侍郎，便分茅土镇东方。\n不知今夕游何处，侍从皆骑白凤凰。",
        "dynasty": "唐",
        "collection_info": null
    },
    {
        "uuid": "9755efe4da3b21cbfd5d61be1f6ceba2",
        "title": "小游仙诗九十八首 十八",
        "author": "曹唐",
        "content": "洞裏烟霞无歇时，洞中天地足金芝。\n月明朗朗溪头树，白髮老人相对棊。",
        "dynasty": "唐",
        "collection_info": null
    },
    {
        "uuid": "cc036ed1647ef8adc4b0a0348902ae55",
        "title": "小游仙诗九十八首 十九",
        "author": "曹唐",
        "content": "饥即餐霞闷即行，一声长啸万山青。\n穿花渡水来相访，珍重多才阮步兵。",
        "dynasty": "唐",
        "collection_info": null
    },
    {
        "uuid": "15d61c5729e0992bceb5c2740b460d43",
        "title": "小游仙诗九十八首 二十",
        "author": "曹唐",
        "content": "东妃闲着翠霞裙，自领笙歌出五云。\n清思密谈谁第一，不过邀取小茅君。",
        "dynasty": "唐",
        "collection_info": null
    },
    {
        "uuid": "cada396e16f579f8fcb68f935ccb0af9",
        "title": "小游仙诗九十八首 二十一",
        "author": "曹唐",
        "content": "月影悠悠秋树明，露吹犀簟象床轻。\n嫔妃久立帐门外，暗笑夫人推酒声。",
        "dynasty": "唐",
        "collection_info": null
    },
    {
        "uuid": "e09d00fb6636f5950dc66304b04983d4",
        "title": "小游仙诗九十八首 二十二",
        "author": "曹唐",
        "content": "九天天路入云长，燕使何由到上方。\n玉女暗来花下立，手挼裙带问昭王。",
        "dynasty": "唐",
        "collection_info": null
    },
    {
        "uuid": "88c75a870138e693808afc81d4f51573",
        "title": "小游仙诗九十八首 二十三",
        "author": "曹唐",
        "content": "玉皇赐妾紫衣裳，教向桃源嫁阮郎。\n烂煮琼花劝君吃，恐君毛鬓暗成霜。",
        "dynasty": "唐",
        "collection_info": null
    },
    {
        "uuid": "364e14d1702be9d8c75e1db31b7ee945",
        "title": "小游仙诗九十八首 二十四",
        "author": "曹唐",
        "content": "花底休倾绿玉巵，云中含笑向安期。\n穷阳有数不知数，大似人间年少儿。",
        "dynasty": "唐",
        "collection_info": null
    },
    {
        "uuid": "c5b7e562ff695617fec057fd038c3570",
        "title": "小游仙诗九十八首 二十五",
        "author": "曹唐",
        "content": "玉色雌龙金络头，真妃骑出纵闲游。\n昆崙山上桃花底，一曲商歌天地秋。",
        "dynasty": "唐",
        "collection_info": null
    },
    {
        "uuid": "45181a38333d430d999cf4ee884cae05",
        "title": "小游仙诗九十八首 二十六",
        "author": "曹唐",
        "content": "偷来洞口访刘君，缓步轻抬玉线裙。\n细擘桃花逐流水，更无言语倚彤云。",
        "dynasty": "唐",
        "collection_info": null
    },
    {
        "uuid": "1c01138140076165943cb0088867c439",
        "title": "小游仙诗九十八首 二十七",
        "author": "曹唐",
        "content": "西汉夫人下太虚，九霞裙幅五云舆。\n欲将碧字相教示，自解盘囊出素书。",
        "dynasty": "唐",
        "collection_info": null
    },
    {
        "uuid": "8d9e74b0937004ff683178694031246a",
        "title": "小游仙诗九十八首 二十八",
        "author": "曹唐",
        "content": "天上鸡鸣海日红，青腰侍女扫朱宫。\n洗花蒸叶滤清酒，待与夫人邀五翁。",
        "dynasty": "唐",
        "collection_info": null
    },
    {
        "uuid": "77e98c4c94bfda5039157c61d3b8275f",
        "title": "小游仙诗九十八首 二十九",
        "author": "曹唐",
        "content": "汗漫真游实可奇，人间天上几人知。\n周王不信长生话，空使苌弘碧泪垂。",
        "dynasty": "唐",
        "collection_info": null
    },
    {
        "uuid": "f461c6103019d3818e03940ecdfafbd9",
        "title": "小游仙诗九十八首 三十",
        "author": "曹唐",
        "content": "青锦缝裳绿玉珰，满身新带五云香。\n闲依碧海攀鸾驾，笑就苏君觅橘尝。",
        "dynasty": "唐",
        "collection_info": null
    },
    {
        "uuid": "003af4fa10b399878b860a244008454c",
        "title": "小游仙诗九十八首 三十一",
        "author": "曹唐",
        "content": "鹤不西飞龙不行，露干云破洞箫清。\n少年僊子说闲事，遥隔彩云闻笑声。",
        "dynasty": "唐",
        "collection_info": null
    },
    {
        "uuid": "efbb36048dad8291eb2223c6a3688dbb",
        "title": "小游仙诗九十八首 三十二",
        "author": "曹唐",
        "content": "洞裏烟深木叶麤，乘风使者降玄都。\n隔花相见遥相贺，擎出怀中赤玉符。",
        "dynasty": "唐",
        "collection_info": null
    },
    {
        "uuid": "e586354ca5ee4e638c03683bd75382ab",
        "title": "小游仙诗九十八首 三十三",
        "author": "曹唐",
        "content": "芝蕙芸花烂漫春，瑞香烟露湿衣巾。\n玉童私地夸书札，偷写云谣暗赠人。",
        "dynasty": "唐",
        "collection_info": null
    },
    {
        "uuid": "b3232717d48e53aedaa04ebcd560fdcf",
        "title": "小游仙诗九十八首 三十四",
        "author": "曹唐",
        "content": "天上邀来不肯来，人间双鹤又空回。\n秦皇汉武死何处，海畔红桑花自开。",
        "dynasty": "唐",
        "collection_info": null
    },
    {
        "uuid": "afb7d8e2156ae36809032ee489c0b9b4",
        "title": "小游仙诗九十八首 三十五",
        "author": "曹唐",
        "content": "紫羽麾幢下玉京，却邀真母入三清。\n白龙久住浑相恋，斜倚祥云不肯行。",
        "dynasty": "唐",
        "collection_info": null
    },
    {
        "uuid": "b013d388bf703d44942c0208f6f80ef8",
        "title": "小游仙诗九十八首 三十六",
        "author": "曹唐",
        "content": "鹤叫风悲竹叶疎，谁来五岭拜云车。\n人间肉马无轻步，踏破先生一卷书。",
        "dynasty": "唐",
        "collection_info": null
    },
    {
        "uuid": "784cc95ee16f1c1ba12d6ba5ddfc3478",
        "title": "小游仙诗九十八首 三十七",
        "author": "曹唐",
        "content": "夜降西坛宴已终，花残月榭雾朦胧。\n谁游八海门前过，空洞一声风雨中。",
        "dynasty": "唐",
        "collection_info": null
    },
    {
        "uuid": "fa8287a26f3d1a0596553a8b8d3214b9",
        "title": "小游仙诗九十八首 三十八",
        "author": "曹唐",
        "content": "忘却教人锁后宫，还丹失尽玉壶空。\n嫦娥若不偷灵药，争得长生在月中。",
        "dynasty": "唐",
        "collection_info": null
    },
    {
        "uuid": "8ec94a432d69d56ee57279ca8b66f9d3",
        "title": "小游仙诗九十八首 三十九",
        "author": "曹唐",
        "content": "旸谷先生下宴时，月光初冷紫琼枝。\n凄清金石揭天地，事在世间人不知。",
        "dynasty": "唐",
        "collection_info": null
    },
    {
        "uuid": "b19cf8a04733384ea9d9fc579e88aea4",
        "title": "小游仙诗九十八首 四十",
        "author": "曹唐",
        "content": "共爱初平住九霞，焚香不出闭金华。\n白羊成队难收拾，吃尽溪头巨胜花。",
        "dynasty": "唐",
        "collection_info": null
    },
    {
        "uuid": "ff5a1925cd188ba0bf804008ee72294f",
        "title": "小游仙诗九十八首 四十一",
        "author": "曹唐",
        "content": "酒尽香残夜欲分，青童拜问紫阳君。\n月光悄悄笙歌远，马影龙声归五云。",
        "dynasty": "唐",
        "collection_info": null
    },
    {
        "uuid": "228bd337875371670d6695e34997dcbd",
        "title": "小游仙诗九十八首 四十二",
        "author": "曹唐",
        "content": "海树灵风吹彩烟，丹陵朝客欲昇天。\n无央公子停鸾辔，笑泥娇妃索玉鞭。",
        "dynasty": "唐",
        "collection_info": null
    },
    {
        "uuid": "81a4139d1aa1988e405af9fd20915cbf",
        "title": "小游仙诗九十八首 四十三",
        "author": "曹唐",
        "content": "八景风回五凤车，昆崙山上看桃花。\n若教使者沽春酒，须觅余杭阿母家。",
        "dynasty": "唐",
        "collection_info": null
    },
    {
        "uuid": "59f6e4ee88630b2b032bb13abe2faa0c",
        "title": "小游仙诗九十八首 四十四",
        "author": "曹唐",
        "content": "叔卿遍览九天春，不见人间故旧人。\n怪得蓬莱山下水，半成沙土半成尘。",
        "dynasty": "唐",
        "collection_info": null
    },
    {
        "uuid": "cc0f070b35c9eb6946c948af7584a425",
        "title": "小游仙诗九十八首 四十五",
        "author": "曹唐",
        "content": "欲饮尊中云母浆，月明花裏合笙簧。\n更教小奈将龙去，便向金坛取阮郎。",
        "dynasty": "唐",
        "collection_info": null
    },
    {
        "uuid": "e13f093d4e38f6dc3d4c45b38bb23e7b",
        "title": "小游仙诗九十八首 四十六",
        "author": "曹唐",
        "content": "海上桃花千树开，麻姑一去不知来。\n辽东老鹤应慵惰，教探桑田便不回。",
        "dynasty": "唐",
        "collection_info": null
    },
    {
        "uuid": "a8d7c6e4c159e19d8a4c6d8aa4ba9f27",
        "title": "小游仙诗九十八首 四十七",
        "author": "曹唐",
        "content": "昨夜相邀宴杏坛，等闲乘醉走青鸾。\n红云塞路东风紧，吹破芙蓉碧玉冠。",
        "dynasty": "唐",
        "collection_info": null
    },
    {
        "uuid": "24b3df28cb7d62eb1107fbdd7d45b55b",
        "title": "小游仙诗九十八首 四十八",
        "author": "曹唐",
        "content": "云鹤冥冥去不分，落花流水恨空存。\n不知玉女无期信，道与留门却闭门。",
        "dynasty": "唐",
        "collection_info": null
    },
    {
        "uuid": "d2ebdd5f50c3242b68b828f4452447cd",
        "title": "小游仙诗九十八首 四十九",
        "author": "曹唐",
        "content": "采女平明受事回，暗交丹契锦囊开。\n欲书密诏防人见，佯喝青虬使莫来。",
        "dynasty": "唐",
        "collection_info": null
    },
    {
        "uuid": "f08007341772589213c12d425e56f633",
        "title": "小游仙诗九十八首 五十",
        "author": "曹唐",
        "content": "太一元君昨夜过，碧云高髻绾婆娑。\n手抬玉策红于火，敲断金鸾使唱歌。",
        "dynasty": "唐",
        "collection_info": null
    },
    {
        "uuid": "48588e4b40af532dda68fb93adfe55f4",
        "title": "小游仙诗九十八首 五十一",
        "author": "曹唐",
        "content": "碧瓦彤轩月殿开，九天花落瑞风来。\n玉皇欲着红龙衮，亲唤金妃下手裁。",
        "dynasty": "唐",
        "collection_info": null
    },
    {
        "uuid": "56c2fcb5660072c29f6465b691cbf3d1",
        "title": "小游仙诗九十八首 五十二",
        "author": "曹唐",
        "content": "长房自贵解飞飜，五色云中独闭门。\n看却桑田欲成海，不知还往几人存。",
        "dynasty": "唐",
        "collection_info": null
    },
    {
        "uuid": "96a5f4040d4ac76ca529ec9a76d1be40",
        "title": "小游仙诗九十八首 五十三",
        "author": "曹唐",
        "content": "赤龙停步彩云飞，共道真王海上归。\n千岁红桃香破鼻，玉盘盛出与金妃。",
        "dynasty": "唐",
        "collection_info": null
    },
    {
        "uuid": "caf6be2e827c27d93f408d4d7c767308",
        "title": "小游仙诗九十八首 五十四",
        "author": "曹唐",
        "content": "碧海灵童夜到时，徒老相唤上琼池。\n因循天子能闲事，纵与青龙不解骑。",
        "dynasty": "唐",
        "collection_info": null
    },
    {
        "uuid": "0548e8637cfe64df3f742ac8a0d90d92",
        "title": "小游仙诗九十八首 五十五",
        "author": "曹唐",
        "content": "且欲留君饮桂浆，九天无事莫推忙。\n青龙举步行千里，休道蓬莱归路长。",
        "dynasty": "唐",
        "collection_info": null
    },
    {
        "uuid": "984a66569040a91e9bfcd29b99a23e3f",
        "title": "小游仙诗九十八首 五十六",
        "author": "曹唐",
        "content": "侍女亲擎玉酒巵，满巵倾酒劝安期。\n等闲相别三千岁，长忆水边分枣时。",
        "dynasty": "唐",
        "collection_info": null
    },
    {
        "uuid": "0ac0898b48d8e83f3dcf2a14b2deaa9d",
        "title": "小游仙诗九十八首 五十七",
        "author": "曹唐",
        "content": "万岁蛾眉不解愁，旋弹清瑟旋闲游。\n忽闻下界笙箫曲，斜倚红鸾笑不休。",
        "dynasty": "唐",
        "collection_info": null
    },
    {
        "uuid": "c3ee2231d9b88f59606925a420c50606",
        "title": "小游仙诗九十八首 五十八",
        "author": "曹唐",
        "content": "去住楼台一任风，十三天洞暗相通。\n行厨侍女炊何物，满竈无烟玉炭红。",
        "dynasty": "唐",
        "collection_info": null
    },
    {
        "uuid": "cd8ba72d4eb1e964e549e1fa622d1f63",
        "title": "小游仙诗九十八首 五十九",
        "author": "曹唐",
        "content": "风动闲天清桂阴，水精帘箔冷沉沉。\n西妃少女多春思，斜倚彤云尽日吟。",
        "dynasty": "唐",
        "collection_info": null
    },
    {
        "uuid": "91a229b11a94864f3543a504ff76f532",
        "title": "小游仙诗九十八首 六十",
        "author": "曹唐",
        "content": "王母相留不放回，偶然沉醉卧瑶台。\n凭君与向萧郎道，教着青龙取妾来。",
        "dynasty": "唐",
        "collection_info": null
    },
    {
        "uuid": "7d99fa6d4925531eea8d14dd5ce1f5c0",
        "title": "小游仙诗九十八首 六十一",
        "author": "曹唐",
        "content": "绛节笙歌绕殿飞，紫皇欲到五云归。\n细腰侍女瑶花外，争向红房报玉妃。",
        "dynasty": "唐",
        "collection_info": null
    },
    {
        "uuid": "3077b7b2f2f4a7d5407d8f060bdf0f70",
        "title": "小游仙诗九十八首 六十二",
        "author": "曹唐",
        "content": "闻君新领八霞司，此别相逢是几时。\n妾有一觥云母酒，请君终宴莫推辞。",
        "dynasty": "唐",
        "collection_info": null
    },
    {
        "uuid": "1df8d0f4e31e6b376a9eddddb61113fa",
        "title": "小游仙诗九十八首 六十三",
        "author": "曹唐",
        "content": "方士飞轩驻碧霞，酒寒风冷月初斜。\n不知谁唱归春曲，落尽溪头白葛花。",
        "dynasty": "唐",
        "collection_info": null
    },
    {
        "uuid": "7002172f23af36d929049e6db6c6736a",
        "title": "小游仙诗九十八首 六十四",
        "author": "曹唐",
        "content": "方朔朝来到我家，欲将灵树出丹霞。\n三千年后知谁在，拟种红桃待放花。",
        "dynasty": "唐",
        "collection_info": null
    },
    {
        "uuid": "9daff33b004c6f36b17a8a723997a76b",
        "title": "小游仙诗九十八首 六十五",
        "author": "曹唐",
        "content": "水满桑田白日沈，冻云干霰湿重阴。\n辽东归客闲相过，因话尧年雪更深。",
        "dynasty": "唐",
        "collection_info": null
    },
    {
        "uuid": "c42a019b4c2157322f65bd071b2f96eb",
        "title": "小游仙诗九十八首 六十六",
        "author": "曹唐",
        "content": "朝回相引看红鸾，不觉风吹鹤氅偏。\n好是兴来骑白鹤，文妃为伴上重天。",
        "dynasty": "唐",
        "collection_info": null
    },
    {
        "uuid": "45f0d917b5e33edeaa39206eaebea4b9",
        "title": "小游仙诗九十八首 六十七",
        "author": "曹唐",
        "content": "公子闲吟八景文，花南拜别上阳君。\n金鞭遥指玉清路，龙影马嘶归五云。",
        "dynasty": "唐",
        "collection_info": null
    },
    {
        "uuid": "7db3535331509d85831c73469876ba81",
        "title": "小游仙诗九十八首 六十八",
        "author": "曹唐",
        "content": "一百年中是一春，不教日月辄移轮。\n金鳌头上蓬莱殿，唯有人间炼骨人。",
        "dynasty": "唐",
        "collection_info": null
    },
    {
        "uuid": "91f15f128d84e6c38bce0523666a6eb0",
        "title": "小游仙诗九十八首 六十九",
        "author": "曹唐",
        "content": "笑擎云液紫瑶觥，共请云和碧玉笙。\n花下偶然吹一曲，人间因织董双成。",
        "dynasty": "唐",
        "collection_info": null
    },
    {
        "uuid": "7e7565ab690464583dec0cd6458a1afc",
        "title": "小游仙诗九十八首 七十",
        "author": "曹唐",
        "content": "东皇长女没多年，从洗金芝到水边。\n无事伴他棊一局，等闲输却卖花钱。",
        "dynasty": "唐",
        "collection_info": null
    },
    {
        "uuid": "1c1ecd99a145315d04095b095736e05b",
        "title": "小游仙诗九十八首 七十一",
        "author": "曹唐",
        "content": "红草青林日半斜，闲乘小凤出彤霞。\n略寻旧路过西国，因得冰园一尺瓜。",
        "dynasty": "唐",
        "collection_info": null
    },
    {
        "uuid": "6eca03257b6177fbfc72ecae8ce92d73",
        "title": "小游仙诗九十八首 七十二",
        "author": "曹唐",
        "content": "树下星沉月欲高，前溪水影湿龙毛。\n洞天云冷玉花发，公子尽披双锦袍。",
        "dynasty": "唐",
        "collection_info": null
    },
    {
        "uuid": "20673310f123f3b5b5b399ea5a9014dd",
        "title": "小游仙诗九十八首 七十三",
        "author": "曹唐",
        "content": "紫水风吹劒树寒，水边年少下红鸾。\n未知百一穷阳数，略请先生止的看。",
        "dynasty": "唐",
        "collection_info": null
    },
    {
        "uuid": "922fa97bdf938583970d68a29eefa901",
        "title": "小游仙诗九十八首 七十四",
        "author": "曹唐",
        "content": "武皇含笑把金觥，更请霓裳一两声。\n护帐宫人最年少，舞腰时挈绣裙轻。",
        "dynasty": "唐",
        "collection_info": null
    },
    {
        "uuid": "1afb7a24a3eed3e7e80ad48b84f74be3",
        "title": "小游仙诗九十八首 七十五",
        "author": "曹唐",
        "content": "琼树扶疎压瑞烟，玉皇朝客满花前。\n东风小饮人皆醉，短尾青龙枕水眠。",
        "dynasty": "唐",
        "collection_info": null
    },
    {
        "uuid": "31c84847b2dc194699ef673eb43b4879",
        "title": "小游仙诗九十八首 七十六",
        "author": "曹唐",
        "content": "彤阁钟鸣碧鹭飞，皇君催熨紫霞衣。\n丹房玉女心慵甚，贪看投壶不肯归。",
        "dynasty": "唐",
        "collection_info": null
    },
    {
        "uuid": "3e5dd9bc1cbae3a679328dfdda46d39e",
        "title": "小游仙诗九十八首 七十七",
        "author": "曹唐",
        "content": "昆崙山上自鸡啼，羽客争昇碧玉梯。\n因驾五龙看较艺，白鸾功用不如妻。",
        "dynasty": "唐",
        "collection_info": null
    },
    {
        "uuid": "70f67ea87aed182d47fc8a65c89e38dc",
        "title": "小游仙诗九十八首 七十八",
        "author": "曹唐",
        "content": "沙野先生闭玉虚，焚香夜写紫微书。\n供承童子闲无事，教剉琼花餵白驴。",
        "dynasty": "唐",
        "collection_info": null
    },
    {
        "uuid": "32f7d76f27448969bd9bfd63a5f516fd",
        "title": "小游仙诗九十八首 七十九",
        "author": "曹唐",
        "content": "云陇琼花满地香，碧沙红水遍朱堂。\n外人欲压长生籍，拜请飞琼报玉皇。",
        "dynasty": "唐",
        "collection_info": null
    },
    {
        "uuid": "8c2b16befdea3c379efc2f4afede3945",
        "title": "小游仙诗九十八首 八十",
        "author": "曹唐",
        "content": "玉洞长春风景鲜，丈人私宴就芝田。\n笙歌暂向花间尽，便是人间一万年。",
        "dynasty": "唐",
        "collection_info": null
    },
    {
        "uuid": "1dd09531fe530d3ff893bf360548ec5e",
        "title": "小游仙诗九十八首 八十一",
        "author": "曹唐",
        "content": "青童传语便须回，报道麻姑玉蘂开。\n沧海成尘等闲事，且乘龙鹤看花来。",
        "dynasty": "唐",
        "collection_info": null
    },
    {
        "uuid": "fb63102b5b363954279327ce542ed9f9",
        "title": "小游仙诗九十八首 八十二",
        "author": "曹唐",
        "content": "绛树彤云户半开，守花童子怪人来。\n青牛卧地吃琼草，知道先生朝未回。",
        "dynasty": "唐",
        "collection_info": null
    },
    {
        "uuid": "4b9afba94166932cef99df6294a83b4b",
        "title": "小游仙诗九十八首 八十三",
        "author": "曹唐",
        "content": "石洞沙溪二十年，向明杭日夜朝天。\n白矾烟尽水银冷，不觉小龙床下眠。",
        "dynasty": "唐",
        "collection_info": null
    },
    {
        "uuid": "0efb737c71525e2fab82853df3334da8",
        "title": "小游仙诗九十八首 八十四",
        "author": "曹唐",
        "content": "紫微深锁敞丹轩，太帝亲谈不死门。\n从此百寮俱拜后，走龙鞭虎下昆崙。",
        "dynasty": "唐",
        "collection_info": null
    },
    {
        "uuid": "168a0c91de40a52e0fec83f2d97e2f49",
        "title": "小游仙诗九十八首 八十五",
        "author": "曹唐",
        "content": "云衫玉带好威仪，三洞真人入奏时。\n频着金鞭打龙角，为嗔西去上天迟。",
        "dynasty": "唐",
        "collection_info": null
    },
    {
        "uuid": "ac22892f279fceb6c6f609f9e2c65e62",
        "title": "小游仙诗九十八首 八十六",
        "author": "曹唐",
        "content": "太子真娥相领行，当天合曲玉箫清。\n棃花新折东风软，犹在缑山乐笑声。",
        "dynasty": "唐",
        "collection_info": null
    },
    {
        "uuid": "0be15663dc9b839c58ea68c5c5675dbe",
        "title": "小游仙诗九十八首 八十七",
        "author": "曹唐",
        "content": "洞裏月明琼树风，画帘青室影朦胧。\n香残酒冷玉妃睡，不觉七真归海中。",
        "dynasty": "唐",
        "collection_info": null
    },
    {
        "uuid": "62def5186062d1cd436cd2297082f353",
        "title": "小游仙诗九十八首 八十八",
        "author": "曹唐",
        "content": "青苑红堂压瑞云，月明闲宴九阳君。\n不知昨夜谁先醉，书破明霞八幅裙。",
        "dynasty": "唐",
        "collection_info": null
    },
    {
        "uuid": "6b487466a609e9eff1ccaf35c0cf13dd",
        "title": "小游仙诗九十八首 八十九",
        "author": "曹唐",
        "content": "东溟两度作尘飞，一万年来会面稀。\n千树棃花百壶酒，共君论饮莫论诗。",
        "dynasty": "唐",
        "collection_info": null
    },
    {
        "uuid": "e19e149997bb9f64b21b1bd995bc7a23",
        "title": "小游仙诗九十八首 九十",
        "author": "曹唐",
        "content": "沧海令抛即未能，且缘鸾鹤立相仍。\n蔡家新妇莫嫌少，领取真珠三五升。",
        "dynasty": "唐",
        "collection_info": null
    },
    {
        "uuid": "5a0f092ab4db06e0885cc92da8b8a57a",
        "title": "小游仙诗九十八首 九十一",
        "author": "曹唐",
        "content": "溪影沉沙树影清，人家皆踏五音行。\n可怜三十六天路，星月满空琼草青。",
        "dynasty": "唐",
        "collection_info": null
    },
    {
        "uuid": "a78f1e2b67f3f34db2d50199acf6d58a",
        "title": "小游仙诗九十八首 九十二",
        "author": "曹唐",
        "content": "北斗西风吹白榆，穆公相笑夜投壶。\n花前玉女来相问，赌得青龙许赎无。",
        "dynasty": "唐",
        "collection_info": null
    },
    {
        "uuid": "aa56991af21963b248c73ff9c56363fb",
        "title": "小游仙诗九十八首 九十三",
        "author": "曹唐",
        "content": "九天王母皱蛾眉，惆怅无言倚桂枝。\n悔不长留穆天子，任将妻妾住瑶池。",
        "dynasty": "唐",
        "collection_info": null
    },
    {
        "uuid": "32dcdb86fb2a78d4f3b2d22a603f0447",
        "title": "小游仙诗九十八首 九十四",
        "author": "曹唐",
        "content": "暂随凫伯纵闲游，饮鹿因过翠水头。\n宫殿寂寥人不见，碧花菱角满潭秋。",
        "dynasty": "唐",
        "collection_info": null
    },
    {
        "uuid": "4c2fd3583c02daa6e7cd459732d60017",
        "title": "小游仙诗九十八首 九十五",
        "author": "曹唐",
        "content": "新授金书八素章，玉皇教妾主扶桑。\n与君一别三千岁，却厌仙家日月长。",
        "dynasty": "唐",
        "collection_info": null
    },
    {
        "uuid": "85ffed57b6088630a00b8eca844fa5fd",
        "title": "小游仙诗九十八首 九十六",
        "author": "曹唐",
        "content": "八海风凉水影高，上卿教制赤霜袍。\n蛟丝玉线难裁割，须借玉妃金剪刀。",
        "dynasty": "唐",
        "collection_info": null
    },
    {
        "uuid": "82830f3a6efdf8845e49d87d7f330745",
        "title": "小游仙诗九十八首 九十七",
        "author": "曹唐",
        "content": "海上风来吹杏枝，昆崙山上看花时。\n红龙锦襜黄金勒，不是元君不得骑。",
        "dynasty": "唐",
        "collection_info": null
    },
    {
        "uuid": "0ea3bef58ba12e9a4f4c84655d9e83d7",
        "title": "小游仙诗九十八首 九十八",
        "author": "曹唐",
        "content": "绛阙夫人下北方，细环清佩响丁当。\n攀花笑入春风裏，偷折红桃寄阮郎。",
        "dynasty": "唐",
        "collection_info": null
    },
    {
        "uuid": "e5b6df35ff21c13432db4590adc47e05",
        "title": "又游仙诗一绝",
        "author": "曹唐",
        "content": "靖节先生几代孙，青娥曾接玉郎魂。\n春风流水还无赖，偷放桃花出洞门。",
        "dynasty": "唐",
        "collection_info": null
    },
    {
        "uuid": "42cc9068caeb2b0f1b99b04a753853c8",
        "title": "题武陵洞五首 一",
        "author": "曹唐",
        "content": "此生终使此身闲，不是春时且要还。\n寄语桃花与流水，莫辞相送到人间。",
        "dynasty": "唐",
        "collection_info": null
    },
    {
        "uuid": "2bf8300e03731c0f3ce1e3c3839992d1",
        "title": "题武陵洞五首 二",
        "author": "曹唐",
        "content": "溪口回舟日已昏，却听鸡犬隔前村。\n殷勤重与秦人别，莫使桃花闭洞门。",
        "dynasty": "唐",
        "collection_info": null
    },
    {
        "uuid": "319e1d92205e8c9643b003eaf7ad2d0e",
        "title": "题武陵洞五首 三",
        "author": "曹唐",
        "content": "却恐重来路不通，殷勤回首谢春风。\n白鸡黄犬不将去，且寄桃花深洞中。",
        "dynasty": "唐",
        "collection_info": null
    },
    {
        "uuid": "3d23234cc7eace4708f079dba5447062",
        "title": "题武陵洞五首 四",
        "author": "曹唐",
        "content": "桃花夹岸杳何之，花满春山水去迟。\n三宿武陵溪上月，始知人世有秦时。",
        "dynasty": "唐",
        "collection_info": null
    },
    {
        "uuid": "d7c4db42d8aa69758d36936f664749e8",
        "title": "题武陵洞五首 五",
        "author": "曹唐",
        "content": "渡水傍山寻绝壁，白云飞处洞天开。\n仙人来往无行迹，石径春风长绿苔。",
        "dynasty": "唐",
        "collection_info": null
    },
    {
        "uuid": "726cc0e3019405d5fc438df32bb709fd",
        "title": "句",
        "author": "曹唐",
        "content": "斩蛟青海上，射虎黑山头。\n箫声欲尽月色苦，依旧汉家宫树秋。\n一曲哀歌茂陵道，汉家天子葬秋风。\n谁知汉武无仙骨，满竈黄金成白烟。",
        "dynasty": "唐",
        "collection_info": null
    },
    {
        "uuid": "3c8126191cae153915696b252764aafc",
        "title": "圣政纪颂",
        "author": "来鹄",
        "content": "三皇不书，五帝不纪。\n有圣有神，风销日已。\n何教何师，生来死止。\n无典无法，顽肩奡比。\n三皇实作，五帝实治。\n成天造地，不昏不圯。\n言得非排，文得圣齿。\n表表如见者，莫若乎史。\n是知朴绳休结，正简斯若。\n君诰臣箴，觚编毫络。\n前书后经，规善鉴恶。\n国之大章，如何寝略。\n呜呼！贞观多吁，永徽多俞。\n廷日发论，殿日发谟。\n牙孽不作，鸟鼠不除。\n论出不盖，谟行不纡。\n楹然史臣，蛇然史裾。\n瞠瞠而视，逶逶而窭。\n翘笔当面，决防纳污。\n不梏尔智，不息我愚。\n执言直注，史文直敷。\n故得粲粲朝典，落落廷謇。\n圣牍既多，尧风不浅。\n颂编坦轴，君出臣显。\n若俨见旒，若俯见冕。\n无闲殿旷廷，无尸安素宴。\n三皇不亡，五帝不翦。\n太宗得之，史焉斯展。\n暨乎后相图身，天子专问。\n我独以言，史不得近。\n丘明见嫌，倚相在摈。\n秉笔如今，随班不进。\n班退史归，枉然畴依。\n奏问莫覩，嘉谟固稀。\n取彼诰命，禄为国肥。\n炯哉时皇，言必成章。\n德宣五帝，道奥三皇。\n如何翌臣，嚵肉嗜𥁃。\n觜距磨抉，楅衡拘长。\n控截僚位，占护阳光。\n垣私藩已，远史廋唐。\n俾德音嘉访，默缩暗亡。\n咽典噤法，盖圣笼昌。\n曷以致此，史文不张。\n后必非笑，将来否臧。\n谓乎殿空扆逸，朝懵廷荒。\n不知姦蔽，文失汪洋。\n有贞观业，有永徽纲。\n亦匿匪见，亦寝匪彰。\n赖有后臣，斯言不佞。\n伊尹直心，太甲须圣。\n事既可书，史何不命。\n乃具前欺，大陈不敬。\n曰逐史之喻，请以物并。\n且十夫树杨，一夫欲竞。\n栽既未牢，摒岂能盛。\n帝业似栽，逐史似摒。\n穆宗怃然，若疚若醟。\n昔何臣斯，隐我祖正。\n不传亲问，不写密诤。\n孰示来朝，以光神政。\n由是天呼震吸，征奔召急。\n史题笔来，叱廷而入。\n端耳抗目，不撝不挹。\n獬豸侧头，螭蚪摆湿。\n握管绝怡，当殿而立。\n君也尽问，臣也倒诚。\n磊磊其事，镗镗其声。\n大何不显，细何不明。\n语未绝绪，史已录成。\n谓之何书，以政纪名。\n伊纪清芬，可昭典坟。\n古师官鸟，昔圣官云。\n方之我后，录里书分。\n录有君法，书有君文。\n君法君文，在圣政纪云。\n殿无闲时，廷无旷日。\n云诹波访，卷编刓笔。\n君劬臣劳，上讨下述。\n惟勤惟明，在圣政纪出。\n至德何比，至教焉如。\n孰窥孰测，外夷内储。\n谓君有道乎，臣有谟欤。\n有道有谟，在圣政纪书。\n一体列秩，同力翼戴。\n祈福去邪，绝防无碍。\n国章可披，唐文可爱。\n善咨不偷，嘉论不盖。\n不偷不盖，在圣政纪载。\n谅夫，总斯不朽。\n可悬魏阙，愚得是言。\n非讪非伐，实谓医臣浑沌。\n开君日月，妖物雰死。\n天文光发，惟我之有颂兮，奚斯跃而董狐蹙。",
        "dynasty": "唐",
        "collection_info": null
    },
    {
        "uuid": "72e531313a7f7b8233b697e73455e00f",
        "title": "宛陵送李明府罢任归江州",
        "author": "来鹄",
        "content": "菊花村晚雁来天，共把离觞向水边。\n官满便寻垂钓侣，家贫已用卖琴钱。\n浪生湓浦千层雪，云起炉峰一炷烟。\n倘见吾乡旧知己，为言顦顇过年年。",
        "dynasty": "唐",
        "collection_info": null
    },
    {
        "uuid": "854f32774186ade86934acdda112115c",
        "title": "清明日与友人游玉粒塘庄",
        "author": "来鹄",
        "content": "几宿春山逐陆郎，清明时节好烟光。\n归穿细荇船头滑，醉踏残花屐齿香。\n风急岭云飘迥野，雨余田水落方塘。\n不堪吟罢东回首，满耳蛙声正夕阳。",
        "dynasty": "唐",
        "collection_info": null
    },
    {
        "uuid": "66823a8c2dfd55b5c9e953f49cff2faa",
        "title": "寒食山馆书情",
        "author": "来鹄",
        "content": "独把一杯山馆中，每经时节恨飘蓬。\n侵阶草色连朝雨，满地梨花昨夜风。\n蜀魄啼来春寂寞，楚魂吟后月朦胧。\n分明记得还家梦，徐孺宅前湖水东。",
        "dynasty": "唐",
        "collection_info": null
    },
    {
        "uuid": "5bf9ca34a85ed58310b0dddee6877c12",
        "title": "病起",
        "author": "来鹄",
        "content": "春初一卧到秋深，不见红芳与绿阴。\n窗下展书难久读，池边扶杖欲闲吟。\n藕穿平地生荷叶，笋过东家作竹林。\n在舍浑如远乡客，诗僧酒伴镇相寻。",
        "dynasty": "唐",
        "collection_info": null
    },
    {
        "uuid": "7411d8783c3494a5e94be87e5ec5a73e",
        "title": "鄂渚除夜书怀",
        "author": "来鹄",
        "content": "鹦鹉洲头夜泊船，此时形影共凄然。\n难归故国干戈后，欲告何人雨雪天。\n筯拨冷灰书闷字，枕陪寒席带愁眠。\n自嗟落魄无成事，明日春风又一年。",
        "dynasty": "唐",
        "collection_info": null
    },
    {
        "uuid": "09d846302320f71b19c3852bfcef9db2",
        "title": "鄂渚清明日与乡友登头陀山",
        "author": "来鹄",
        "content": "冷酒一杯相劝频，异乡相遇转相亲。\n落花风裏数声笛，芳草烟中无限人。\n都大此时深怅望，岂堪高处更逡巡。\n思量费子真仙子，不作头陀山下尘。",
        "dynasty": "唐",
        "collection_info": null
    },
    {
        "uuid": "ea27843b8ad69c59c3f64a1eb113e2bd",
        "title": "蚕妇",
        "author": "来鹄",
        "content": "晓夕采桑多苦辛，好花时节不闲身。\n若教解爱繁华事，冻杀黄金屋裏人。",
        "dynasty": "唐",
        "collection_info": null
    },
    {
        "uuid": "022832786a6931982cbf6b9638fa5193",
        "title": "题庐山双劒峰",
        "author": "来鹄",
        "content": "倚天双劒古今闲，三尺高于四面山。\n若使火云烧得动，始应农器满人间。",
        "dynasty": "唐",
        "collection_info": null
    },
    {
        "uuid": "ac80bcab27108f880646c34a9a9d8f0b",
        "title": "云",
        "author": "来鹄",
        "content": "千形万象竟还空，映水藏山片復重。\n无限旱苗枯欲尽，悠悠闲处作奇峰。",
        "dynasty": "唐",
        "collection_info": null
    },
    {
        "uuid": "ebc21dfda68d171aff7b6b200e46b26c",
        "title": "金钱花",
        "author": "来鹄",
        "content": "也无棱郭也无神，露洗还同铸出新。\n青帝若教花裏用，牡丹应是得钱人。",
        "dynasty": "唐",
        "collection_info": null
    },
    {
        "uuid": "775714c1c4300c81de43c9ccc3dfff74",
        "title": "晓鸡",
        "author": "来鹄",
        "content": "黯黯严城罢鼓鼙，数声相续出寒栖。\n不嫌惊破纱窗梦，却怕为妖半夜啼。",
        "dynasty": "唐",
        "collection_info": null
    },
    {
        "uuid": "407b2b564259533b89d6a9acbd080da2",
        "title": "山中避难作",
        "author": "来鹄",
        "content": "山头烽火水边营，鬼哭人悲夜夜声。\n唯有碧天无一事，日还西下月还明。",
        "dynasty": "唐",
        "collection_info": null
    },
    {
        "uuid": "04d6cfdf5e4839db0e12247425749f54",
        "title": "早春",
        "author": "来鹄",
        "content": "新历才将半纸开，小庭犹聚爆竿灰。\n偏憎杨柳难钤辖，又惹东风意绪来。",
        "dynasty": "唐",
        "collection_info": null
    },
    {
        "uuid": "cc1af31c88268a72b3a7c33e6e7233de",
        "title": "鹭鸶",
        "author": "来鹄",
        "content": "褭丝翘足傍澄澜，消尽年光伫思间。\n若使见鱼无羡意，向人姿态更应闲。",
        "dynasty": "唐",
        "collection_info": null
    },
    {
        "uuid": "e3a817b52be081f16c64ab7c64654e70",
        "title": "子规",
        "author": "来鹄",
        "content": "雨恨花愁同此冤，啼时闻处正春繁。\n千声万血谁哀尔，争得如花笑不言。",
        "dynasty": "唐",
        "collection_info": null
    },
    {
        "uuid": "4cf30cf9f8b3d41970291023c07fc4ef",
        "title": "新安官舍闲坐",
        "author": "来鹄",
        "content": "寂寞空阶草乱生，簟凉风动若为情。\n不知独坐闲多少，看得蜘蛛结网成。",
        "dynasty": "唐",
        "collection_info": null
    },
    {
        "uuid": "cd3fd680f6f855484ad255990c5a7d99",
        "title": "除夜",
        "author": "来鹄",
        "content": "事关休戚已成空，万里相思一夜中。\n愁到晓鸡声绝后，又将顦顇见春风。",
        "dynasty": "唐",
        "collection_info": null
    },
    {
        "uuid": "43af29728e0d3ec4a6f394714e1d8ed0",
        "title": "游鱼",
        "author": "来鹄",
        "content": "弄萍隈荇思夷犹，掉尾扬鬐逐慢流。\n应怕碧岩岩下水，浮藤如线月如钩。",
        "dynasty": "唐",
        "collection_info": null
    },
    {
        "uuid": "e9703fb564c6627f0f535a6c77ec0d9b",
        "title": "鹦鹉",
        "author": "来鹄",
        "content": "色白还应及雪衣，觜红毛绿语仍奇。\n年年锁在金笼裏，何似陇山闲处飞。",
        "dynasty": "唐",
        "collection_info": null
    },
    {
        "uuid": "2799c7b243d2b6862a62360aef51043a",
        "title": "偶题二首 一",
        "author": "来鹄",
        "content": "近来灵鹊语何疎，独凭栏干恨有殊。\n一夜绿荷霜翦破，赚他秋雨不成珠。",
        "dynasty": "唐",
        "collection_info": null
    },
    {
        "uuid": "a6b3538f8ccc7fc2a028210495ba0993",
        "title": "偶题二首 二",
        "author": "来鹄",
        "content": "水边箕踞静书空，欲解愁肠酒不浓。\n可惜青天好雷雹，只能驱趂懒蛟龙。",
        "dynasty": "唐",
        "collection_info": null
    },
    {
        "uuid": "3ccf4323db0cb1c308e7c321fb34cce6",
        "title": "惜花",
        "author": "来鹄",
        "content": "东风渐急夕阳斜，一树夭桃数日花。\n为惜红芳今夜裏，不知和月落谁家。",
        "dynasty": "唐",
        "collection_info": null
    },
    {
        "uuid": "65c8c902b7e8035f249d09e2261a049d",
        "title": "洞庭隐",
        "author": "来鹄",
        "content": "高卧洞庭三十春，芰荷香裏独垂纶。\n莫嫌无事闲销日，有事始怜无事人。",
        "dynasty": "唐",
        "collection_info": null
    },
    {
        "uuid": "2dd83ba681556b04ebcc3f7d2c585f0b",
        "title": "古劒池",
        "author": "来鹄",
        "content": "秋水莲花三四枝，我来慷慨步迟迟。\n不决浮云斩邪佞，直成龙去欲何为。",
        "dynasty": "唐",
        "collection_info": null
    },
    {
        "uuid": "cce048dac144a5c2fe9fb2762b3fd7d3",
        "title": "梅花",
        "author": "来鹄",
        "content": "枝枝倚槛照池冰，粉薄香残恨不胜。\n占得早芳何所利，与他霜雪助威棱。",
        "dynasty": "唐",
        "collection_info": null
    },
    {
        "uuid": "dee2a2be647090c35c0644aa9e6b0d7b",
        "title": "闻蝉",
        "author": "来鹄",
        "content": "绿槐阴裏一声新，雾薄风轻力未匀。\n莫道闻时总惆怅，有愁人有不愁人。",
        "dynasty": "唐",
        "collection_info": null
    },
    {
        "uuid": "e830a32f9c858fe1f553329dac44fb3b",
        "title": "卖花谣",
        "author": "来鹄",
        "content": "紫艳红苞价不同，匝街罗列起香风。\n无言无语呈颜色，知落谁家池馆中。",
        "dynasty": "唐",
        "collection_info": null
    },
    {
        "uuid": "205a05d672babc97db347b1c237332e0",
        "title": "子规",
        "author": "来鹄",
        "content": "月落空山闻数声，此时孤馆酒初醒。\n投人语若似伊泪，口畔血流应始听。",
        "dynasty": "唐",
        "collection_info": null
    },
    {
        "uuid": "9311215e1cc5552e5d505a52a662acd0",
        "title": "句",
        "author": "来鹄",
        "content": "回眸绿水波初起，合掌白莲花未开。",
        "dynasty": "唐",
        "collection_info": null
    },
    {
        "uuid": "a5f814c104741e6ce833f32725f65cd5",
        "title": "菊",
        "author": "李山甫",
        "content": "篱下霜前偶得存，忍教迟晚避兰荪。\n也销造化无多力，未受阳和一点恩。\n栽处不容依玉砌，要时还许上金尊。\n陶潜殁后谁知己，露滴幽丛见泪痕。",
        "dynasty": "唐",
        "collection_info": null
    },
    {
        "uuid": "13679ddf72b94a72dc6f92fe9f762511",
        "title": "风",
        "author": "李山甫",
        "content": "喜怒寒暄直不匀，终无形状始无因。\n能将尘土平欺客，爱把波澜枉陷人。\n飘乐遰香随日在，绽花开柳逐年新。\n深知造化由君力，试为吹嘘借与春。",
        "dynasty": "唐",
        "collection_info": null
    },
    {
        "uuid": "52850928fb3a627abd346d120784fc5c",
        "title": "月",
        "author": "李山甫",
        "content": "狡兔顽蟾死復生，度云经汉澹还明。\n夜长虽耐对君坐，年少不禁随尔行。\n玉桂影摇乌鹊动，金波寒注鬼神惊。\n人间半被虚抛掷，唯向孤吟客有情。",
        "dynasty": "唐",
        "collection_info": null
    },
    {
        "uuid": "547e01cbe3f1432d36328bf207dc9cfc",
        "title": "秋",
        "author": "李山甫",
        "content": "傍雨衣风冷渐匀，更凭青女事精神。\n来时将得几多雁，到处愁他无限人。\n能被绿杨深懊恼，谩偎黄菊送殷勤。\n邹家不用偏吹律，到底荣枯也自均。",
        "dynasty": "唐",
        "collection_info": null
    },
    {
        "uuid": "a8c36d200defe609543b8ec3f2135606",
        "title": "松",
        "author": "李山甫",
        "content": "地耸苍龙势抱云，天教青共众材分。\n孤标百尺云中见，长啸一声风裏闻。\n桃李傍他真是佞，藤萝攀尔亦非羣。\n平生相爱应相识，谁道修篁胜此君。",
        "dynasty": "唐",
        "collection_info": null
    },
    {
        "uuid": "4cc57a4959fb8e71107646bfd47ad6ae",
        "title": "读汉史",
        "author": "李山甫",
        "content": "四百年间反覆寻，汉家兴替好沾襟。\n每逢姦诈须挼手，真遇英雄始醒心。\n王莽弄来曾半破，曹公将去便平沈。\n当时虚受君恩者，谩向青编作鬼林。",
        "dynasty": "唐",
        "collection_info": null
    },
    {
        "uuid": "077d274358489b7ce3074e917b3ad0c4",
        "title": "上元怀古二首 一",
        "author": "李山甫",
        "content": "南朝天子爱风流，尽守江山不到头。\n总是战争收拾得，却因歌舞破除休。\n尧行道德终无敌，秦把金汤可自由。\n试问繁华何处有，雨苔烟草古城秋。",
        "dynasty": "唐",
        "collection_info": null
    },
    {
        "uuid": "3096d072b82fccbd7b25949111fd277c",
        "title": "上元怀古二首 二",
        "author": "李山甫",
        "content": "争帝图王德尽衰，骤兴驰霸亦何为。\n君臣都是一塲笑，家国共成千载悲。\n排岸远樯森似槊，落波残照赫如旗。\n今朝城上难迴首，不见楼船索战时。",
        "dynasty": "唐",
        "collection_info": null
    },
    {
        "uuid": "e8d0b3d450eb55ee420df58cc11f23fc",
        "title": "隋堤柳",
        "author": "李山甫",
        "content": "曾傍龙舟拂翠华，至今凝恨倚天涯。\n但经春色还秋色，不觉杨家是李家。\n背日古阴从北朽，逐波疎影向南斜。\n年年只有晴风便，遥为雷塘送雪花。",
        "dynasty": "唐",
        "collection_info": null
    },
    {
        "uuid": "8b61cb0f247a19e2803cc1b8ad56a1ed",
        "title": "蒲关西道中作",
        "author": "李山甫",
        "content": "国东王气凝蒲关，楼台帖出晴空间。\n紫烟横捧大舜庙，黄河直打中条山。\n地锁咽喉千古壮，风传歌吹万家闲。\n来来去去身依旧，未及潘年鬓已斑。",
        "dynasty": "唐",
        "collection_info": null
    },
    {
        "uuid": "2391217ee93414f3a9a5071aa5137c69",
        "title": "道李秀才入军",
        "author": "李山甫",
        "content": "弱柳贞松一地栽，不因霜霰自难媒。\n书生只是平时物，男子争无乱世才。\n铁马已随红斾去，同人犹着白衣来。\n到头功业须如此，莫为初心首重回。",
        "dynasty": "唐",
        "collection_info": null
    },
    {
        "uuid": "3806ee27b95ebed4a7441f270fbbe300",
        "title": "送蕲州裴员外",
        "author": "李山甫",
        "content": "正作南宫第一人，蹔随霓斾怆离羣。\n晓从阙下辞天子，春向江头待使君。\n五马尚迷青琐路，双鱼犹惹翠兰芬。\n明朝无路寻归处，禁树参差隔紫云。",
        "dynasty": "唐",
        "collection_info": null
    },
    {
        "uuid": "74f68d502045b818fdaeecdeea71cd95",
        "title": "代孔明哭先主",
        "author": "李山甫",
        "content": "忆昔南阳顾草庐，便乘雷电捧乘舆。\n酌量诸夏须平取，期刻羣雄待遍锄。\n南面未能成帝业，西陵那忍送宫车。\n九疑山下频惆怅，曾许微臣水共鱼。",
        "dynasty": "唐",
        "collection_info": null
    },
    {
        "uuid": "63919bc985a41534e62b2487df3e4167",
        "title": "送职方王郎中吏部刘员外自太原郑相公幕继奉征书归省署",
        "author": "李山甫",
        "content": "双凤衔书次第飞，玉皇催促列仙归。\n云开日月临青琐，风卷烟霞上紫微。\n莲影一时空俭府，兰香同处扑尧衣。\n此生长扫朱门者，每向人间梦粉闱。",
        "dynasty": "唐",
        "collection_info": null
    },
    {
        "uuid": "3388a18d787bcc29b7f05489d98209d9",
        "title": "寒食二首 一",
        "author": "李山甫",
        "content": "柳带东风一向斜，春阴澹澹蔽人家。\n有时三点两点雨，到处十枝五枝花。\n万井楼台疑绣画，九原珠翠似烟霞。\n年年今日谁相问，独卧长安泣岁华。",
        "dynasty": "唐",
        "collection_info": null
    },
    {
        "uuid": "f598763382e9240fdd8d4fc9afb5f46b",
        "title": "寒食二首 二",
        "author": "李山甫",
        "content": "风烟放荡花披猖，秋韆女儿飞短墙。\n绣袍驰马拾遗翠，锦袖鬬鸡喧广塲。\n天地气和融霁色，池台日暖烧春光。\n自怜尘土无他事，空脱荷衣泥醉乡。",
        "dynasty": "唐",
        "collection_info": null
    },
    {
        "uuid": "bceae9fd62b3c73fcdf2ea9898bf8852",
        "title": "又代孔明哭先主",
        "author": "李山甫",
        "content": "鲸鬣翻腾四海波，始将天意用干戈。\n尽驱神鬼随鞭策，全罩英雄入网罗。\n提劒尚残吴郡国，垂衣犹欠魏山河。\n鼎湖无路追仙驾，空使羣臣泣血多。",
        "dynasty": "唐",
        "collection_info": null
    },
    {
        "uuid": "6541d6527acbe37adba4325e1497fd4a",
        "title": "贫女",
        "author": "李山甫",
        "content": "平生不识绣衣裳，闲把荆钗亦自伤。\n镜裏只应谙素貌，人间多自信红妆。\n当年未嫁还忧老，终日求媒即道狂。\n两意定知无说处，暗垂珠泪湿蚕筐。",
        "dynasty": "唐",
        "collection_info": null
    },
    {
        "uuid": "1b84f5f4bde3e3fcd873b97a74086952",
        "title": "寓怀",
        "author": "李山甫",
        "content": "万古交驰一片尘，思量名利孰如身。\n长疑好事皆虚事，却恐闲人是贵人。\n老逐少来终不放，辱随荣后直须匀。\n劝君不用夸头角，梦裏输赢总未真。",
        "dynasty": "唐",
        "collection_info": null
    },
    {
        "uuid": "f7e81692e29fa087f4c973c5436ca540",
        "title": "蜀中寓怀",
        "author": "李山甫",
        "content": "千里烟霞锦水头，五丁开得也风流。\n春装宝阙重重树，日照仙州万万楼。\n蛙似公孙虽不守，龙如诸葛亦须休。\n此中无限英雄鬼，应对江山各自羞。",
        "dynasty": "唐",
        "collection_info": null
    },
    {
        "uuid": "3f84ca9f4a9fbca06f0c70f044ec80a4",
        "title": "下第卧疾卢员外召游曲江",
        "author": "李山甫",
        "content": "眼前何事不伤神，忍向江头更弄春。\n桂树既能欺贱子，杏花争肯采闲人。\n麻衣未掉浑身雪，皁盖难遮满面尘。\n珍重列星相借问，嵇康慵病也天真。",
        "dynasty": "唐",
        "collection_info": null
    },
    {
        "uuid": "9fce9c7c6425fbbeb475ce45e5870823",
        "title": "司天台",
        "author": "李山甫",
        "content": "拂云朱槛捧昭回，静对铜浑水镜开。\n太史只知频奏瑞，苍生无计可防灾。\n景公进德星曾退，汉帝推诚日为迴。\n何事旷官全不语，好天良月锁高台。",
        "dynasty": "唐",
        "collection_info": null
    },
    {
        "uuid": "3022a5958cf851c6796a849724058321",
        "title": "落花",
        "author": "李山甫",
        "content": "落拓东风不藉春，吹开吹谢两何因。\n当时曾见笑筵主，今日自为行路尘。\n颜色却还天上女，馨香留与世间人。\n明年寒食重相见，零泪无端又满巾。",
        "dynasty": "唐",
        "collection_info": null
    },
    {
        "uuid": "400b613bb9a2564d95ae9644ba042591",
        "title": "赴举别所知",
        "author": "李山甫",
        "content": "腰劒囊书出户迟，壮心奇命两相疑。\n麻衣尽举一双手，桂树只生三两枝。\n黄祖不怜鹦鹉客，志公偏赏麒麟儿。\n叔牙忧我应相痛，回首天涯寄所思。",
        "dynasty": "唐",
        "collection_info": null
    },
    {
        "uuid": "465f4e9db14f9c53aeef657dc205ce0b",
        "title": "方干隐居",
        "author": "李山甫",
        "content": "咬咬嘎嘎水禽声，露洗松阴满院清。\n溪畔印沙多鹤迹，槛前题竹有僧名。\n问人远岫千重意，对客闲云一片情。\n早晚尘埃得休去，且将书劒事先生。",
        "dynasty": "唐",
        "collection_info": null
    },
    {
        "uuid": "0f7e02b17f8db75abd9ee732a8724b11",
        "title": "早春微雨",
        "author": "李山甫",
        "content": "怪来莺蝶似凝愁，不觉看花蹔湿头。\n疎影未藏千里树，远阴微翳万家楼。\n青罗舞袖纷纷转，红脸啼珠旋旋收。\n岁旱且须教济物，为霖何事爱风流。",
        "dynasty": "唐",
        "collection_info": null
    },
    {
        "uuid": "ee39a4a0d1b680ee4b52fec8bd949bcd",
        "title": "谒翰林刘学士不遇",
        "author": "李山甫",
        "content": "梦绕清华宴地深，洞宫横锁晓沈沈。\n鹏飞碧海终难见，鹤入青霄岂易寻。\n六尺羇魂迷定止，两行愁血谢知音。\n平生只耻凌风翼，随得鸣珂上禁林。",
        "dynasty": "唐",
        "collection_info": null
    },
    {
        "uuid": "b56d2cbcf7811de3a4ca38e2ba83cb18",
        "title": "答刘书记见赠",
        "author": "李山甫",
        "content": "吟近秋光思不穷，酷探骚雅愧无功。\n茫然心苦千篇拙，瞑坐神凝万象空。\n月上开襟当北户，竹边回首揖西风。\n知音频有新诗赠，白雪纷纷落郢中。",
        "dynasty": "唐",
        "collection_info": null
    },
    {
        "uuid": "e987eaadc3e63c460048199e9b047317",
        "title": "贺友人及第",
        "author": "李山甫",
        "content": "得水蛟龙失水鱼，此心相对两何如。\n敢辞今日须行卷，犹喜他年待荐书。\n松桂也应情未改，萍蓬争奈迹还疎。\n春风不见寻花伴，遥向青云泥子虚。",
        "dynasty": "唐",
        "collection_info": null
    },
    {
        "uuid": "6288242c962601399f12cfbdffecf2cc",
        "title": "雨后过华岳庙",
        "author": "李山甫",
        "content": "华山黑影霄崔嵬，金天□□门未开。\n雨淋鬼火灭不灭，风送神香来不来。\n墙外素钱飘似雪，殿前阴栢吼如雷。\n知君暗宰人间事，休把苍生梦裏裁。",
        "dynasty": "唐",
        "collection_info": null
    },
    {
        "uuid": "a32c5b1afaf19578ae5e68d666a865c4",
        "title": "赠弹琴李处士",
        "author": "李山甫",
        "content": "情知此事少知音，自是先生枉用心。\n世上几时曾好古，人前何必更沾襟。\n致身不似笙竽巧，悦耳宁如郑卫淫。\n三尺焦桐七条线，子期师旷两沈沈。",
        "dynasty": "唐",
        "collection_info": null
    },
    {
        "uuid": "16b7e1ed83adf65e38d736fb22d6706e",
        "title": "刘员外寄移菊",
        "author": "李山甫",
        "content": "秋来缘树復缘墙，怕共平芜一例荒。\n颜色不能随地变，风流唯解逐人香。\n烟含细叶交加碧，露拆寒英次第黄。\n深谢栽培与知赏，但惭终岁待重阳。",
        "dynasty": "唐",
        "collection_info": null
    },
    {
        "uuid": "54314dd1e053d362c5052e1476276ecc",
        "title": "南山",
        "author": "李山甫",
        "content": "钝碧顽青几万秋，直无天地始应休。\n莫嫌尘土佯遮面，能向楼台强出头。\n霁色陡添千尺翠，夕阳闲放一堆愁。\n假绕不是神仙骨，终抱琴书向此游。",
        "dynasty": "唐",
        "collection_info": null
    },
    {
        "uuid": "f33c8eb9d20248ebcd01b3eb25a4611a",
        "title": "山中览刘书记新诗",
        "author": "李山甫",
        "content": "记室新诗相寄我，蔼然清绝更无过。\n溪风满袖吹骚雅，岩瀑无时滴薜萝。\n云外山高寒色重，雪中松苦夜声多。\n静酬嘉唱对幽景，苍鹤羸栖古木柯。",
        "dynasty": "唐",
        "collection_info": null
    },
    {
        "uuid": "681eb15fce34264214e785867792e237",
        "title": "早秋山中作",
        "author": "李山甫",
        "content": "荣枯无路入千峯，肥遯谁谐此志同。\n司寇亦曾遭鲁黜，步兵何事哭途穷。\n桧松瘦健滴秋露，户牖虚明生晚风。\n山思更清人影绝，陇云飞入草堂中。",
        "dynasty": "唐",
        "collection_info": null
    },
    {
        "uuid": "e379bc1ec862ffc008d4070e169a82ba",
        "title": "赋得寒月寄齐已",
        "author": "李山甫",
        "content": "松下清风吹我襟，上方钟磬夜沉沉。\n已知庐岳尘埃绝，更忆寒山雪月深。\n高谢万缘消祖意，朗吟千首亦师心。\n岂知名出徧诸夏，石上栖禅竹影侵。",
        "dynasty": "唐",
        "collection_info": null
    },
    {
        "uuid": "45558caa4000910698652001c7459f1e",
        "title": "曲江二首 一",
        "author": "李山甫",
        "content": "南山低对紫云楼，翠影红阴瑞气浮。\n一种是春长富贵，大都为水也风流。\n争攀柳带千千手，间插花枝万万头。\n独向江边最惆怅，满衣尘土避王侯。",
        "dynasty": "唐",
        "collection_info": null
    },
    {
        "uuid": "cf2c771038e9d89e49c883aeef131943",
        "title": "曲江二首 二",
        "author": "李山甫",
        "content": "江色沈天万草齐，暖烟晴霭自相迷。\n蜂怜杏蕋细香落，莺坠柳条浓翠低。\n千队国娥轻似雪，一羣公子醉如泥。\n斜阳怪得长安动，陌上分飞万马蹄。",
        "dynasty": "唐",
        "collection_info": null
    },
    {
        "uuid": "fdf5cfeb65f465691a0dc885468c0fd6",
        "title": "迁居清溪和刘书记见示",
        "author": "李山甫",
        "content": "担锡归来竹绕溪，过津曾笑鲁儒迷。\n端居味道尘劳息，扣寂眠云心境齐。\n还似村家无宠禄，时将隣叟话幽栖。\n山衣毳烂唯添野，石井源清不贮泥。\n祖意岂从年腊得，松枝肯为雪霜低。\n晚天吟望秋光重，雨阵横空蔽断霓。",
        "dynasty": "唐",
        "collection_info": null
    },
    {
        "uuid": "2040f8bb5619f242c7304b0c97dc47cf",
        "title": "阴地关崇徽公主手迹",
        "author": "李山甫",
        "content": "一拓纤痕更不收，翠微苍藓几经秋。\n谁陈帝子和番策，我是男儿为国羞。\n寒雨洗来香已尽，澹烟笼着恨长留。\n可怜汾水知人意，旁与吞声未忍休。",
        "dynasty": "唐",
        "collection_info": null
    },
    {
        "uuid": "e0d5cf2f5b243afe6d0dc52e3bc223c3",
        "title": "题李员外厅",
        "author": "李山甫",
        "content": "石砌蛩吟响，草堂人语稀。\n道孤思绝唱，年长渐知非。\n名利终成患，烟霞亦可依。\n高丘松盖古，闲地药苗肥。\n猨鸟啼嘉景，牛羊傍晚晖。\n幽栖还自得，清啸坐忘机。\n爱彼人深处，白云相伴归。",
        "dynasty": "唐",
        "collection_info": null
    },
    {
        "uuid": "4ac12d2ab122fec3e70a7f9a7f6ee41e",
        "title": "山中寄梁判官",
        "author": "李山甫",
        "content": "归卧东林计偶谐，柴门深向翠微开。\n更无尘事心头起，还有诗情象外来。\n康乐公应频结社，寒山子亦患多才。\n星郎雅是道中侣，六艺拘牵在隗台。",
        "dynasty": "唐",
        "collection_info": null
    },
    {
        "uuid": "b0ca6d72b2d6481e711a47f0c5810828",
        "title": "禅林寺作寄刘书记",
        "author": "李山甫",
        "content": "坐近松风骨自寒，茅斋直拶白云边。\n玄关不闭何人到，此事谁论在佛先。\n天竺老师留一句，曹溪行者答全篇。\n今朝林下忘言说，强把新诗寄谪仙。",
        "dynasty": "唐",
        "collection_info": null
    },
    {
        "uuid": "00355e4562bbf78e33cc149abde99aef",
        "title": "山中病后作",
        "author": "李山甫",
        "content": "卧病厌厌三伏尽，商飙初自水边来。\n高峯枯槁骨偏峭，野树扶疎叶未摧。\n时序追牵从鬓改，蝉声酸急是谁催。\n云门不闭全无事，心外沈然一聚灰。",
        "dynasty": "唐",
        "collection_info": null
    },
    {
        "uuid": "484fb77fa3511fd7b8d0433c649a42c7",
        "title": "寄卫别驾",
        "author": "李山甫",
        "content": "晓屐归来岳寺深，尝思道侣会东林。\n昏沈天竺看经眼，萧索净名老病心。\n云盖数重横陇首，苔花千点遍松阴。\n知君超达悟空旨，三径闲行抱素琴。",
        "dynasty": "唐",
        "collection_info": null
    },
    {
        "uuid": "74cfb59f038a20c1d17faada33d1f852",
        "title": "遣怀",
        "author": "李山甫",
        "content": "长松埋涧底，郁郁未出原。\n孤云飞陇首，高洁不可攀。\n古道贵拙直，时事不足言。\n莫饮盗泉水，无为天下先。\n智者与愚者，尽归北邙山。\n唯有东流水，年光不蹔闲。",
        "dynasty": "唐",
        "collection_info": null
    },
    {
        "uuid": "a57cb6344a575f11530df2bff2661ac6",
        "title": "酬刘书记一二知己见寄",
        "author": "李山甫",
        "content": "见说金台客，相逢秪论诗。\n坐来残暑退，吟许野僧知。\n自喜幽栖僻，唯惭道义亏。\n身闲偏好古，句冷不求奇。\n晦迹全无累，安贫自得宜。\n同人终念我，莲社有归期。",
        "dynasty": "唐",
        "collection_info": null
    },
    {
        "uuid": "4555c8f180173108a9d51bbf8c9c7b46",
        "title": "山中依韵答刘书记见赠",
        "author": "李山甫",
        "content": "幽居少人事，三径草不开。\n隐几虚室静，闲云入坐来。\n至道非内外，讵言才不才。\n宝月当秋空，高洁无纤埃。\n心灭百虑减，诗成万象回。\n亦有吾庐在，寂寞旧山隈。\n从容未归去，满地生青苔。\n谢公寄我诗，清奇不可陪。\n白云飞不尽，碧云欲成堆。\n惊风出地户，虩虩似震雷。\n吟哦山岳动，令人心胆摧。\n思君览章句，还復如望梅。\n慷慨追古意，旷望登高台。\n何当陶渊明，远师劝倾杯。\n流年将老来，华髪自相催。\n野寺连屏障，左右相裴回。",
        "dynasty": "唐",
        "collection_info": null
    },
    {
        "uuid": "8ee54b4be24813f284366a6592a152f0",
        "title": "山中答刘书记寓怀",
        "author": "李山甫",
        "content": "贵门多冠冕，日与荣辱并。\n山中有独夫，笑傲出衰盛。\n正直任天真，鬼神亦相敬。\n之子贲丘园，户牖松萝暎。\n骨将槁木齐，心同止水净。\n笔头指金波，座上横玉柄。\n芙蓉出秋渚，绣段流清咏。\n高古不称时，沈默岂相竞。\n穷搜万籁息，危坐千峯静。\n林僧继嘉唱，风前亦为幸。",
        "dynasty": "唐",
        "collection_info": null
    },
    {
        "uuid": "68507314f77b204fb825ebc27df9d69f",
        "title": "项羽庙",
        "author": "李山甫",
        "content": "为虏为王尽偶然，有何羞见汉江船。\n停分天下犹嫌少，可要行人赠纸钱。",
        "dynasty": "唐",
        "collection_info": null
    },
    {
        "uuid": "cdb7f7965dc0212a7cd9cca950c317bb",
        "title": "春日商山道中作",
        "author": "李山甫",
        "content": "一径春光裏，扬鞭入翠微。\n风来花落帽，云过雨沾衣。\n谷鸟衔枝去，巴人负笈归。\n残阳更惆怅，前路客亭稀。",
        "dynasty": "唐",
        "collection_info": null
    },
    {
        "uuid": "e081a8c3d41963fbba91cea7230f8913",
        "title": "古石砚",
        "author": "李山甫",
        "content": "追琢他山石，方圆一勺深。\n抱真唯守墨，求用每虚心。\n波浪因文起，尘埃为废侵。\n凭君更研究，何啻直千金。",
        "dynasty": "唐",
        "collection_info": null
    },
    {
        "uuid": "dae4c8d12424ece1327630ecc155c224",
        "title": "惜花",
        "author": "李山甫",
        "content": "未会春风意，开君又落君。\n一年今烂熳，几日便缤纷。\n别艳那堪赏，余香不忍闻。\n尊前恨无语，应解作朝云。",
        "dynasty": "唐",
        "collection_info": null
    },
    {
        "uuid": "0c6b377c6e153fdd88862ed890564a70",
        "title": "别杨秀才",
        "author": "李山甫",
        "content": "因乱与君别，相逢悲且惊。\n开襟魂自慰，拭泪眼空明。\n故国已无业，旧交多不生。\n如何又分袂，难话别离情。",
        "dynasty": "唐",
        "collection_info": null
    },
    {
        "uuid": "a1b78c7694ef2c3f4a521070c8685e91",
        "title": "自叹拙",
        "author": "李山甫",
        "content": "自怜心计拙，欲语更悲辛。\n世乱僮欺主，年衰鬼弄人。\n镜中颜欲老，江上业长贫。\n不是刘公乐，何由变此身。",
        "dynasty": "唐",
        "collection_info": null
    },
    {
        "uuid": "058008b52a2e7dc224b96ab9b2c5d0e2",
        "title": "乱后途中",
        "author": "李山甫",
        "content": "乱离寻故园，朝市不如村。\n恸哭翻无泪，颠狂觉少魂。\n诸侯贪割据，羣盗恣幷吞。\n为问登坛者，何年答汉恩。",
        "dynasty": "唐",
        "collection_info": null
    },
    {
        "uuid": "86839e4659b94c4266d3a74866a1cbb3",
        "title": "燕",
        "author": "李山甫",
        "content": "每岁同辛苦，看人似有情。\n乱飞春得意，幽语夜闻声。\n整羽庄姜恨，迴身汉后轻。\n豪家足金弹，不用污雕楹。",
        "dynasty": "唐",
        "collection_info": null
    },
    {
        "uuid": "f9a192d7ce3292682a156c5f70b20012",
        "title": "题慈云寺僧院",
        "author": "李山甫",
        "content": "帝城深处寺，栖殿压秋江。\n红叶去寒树，碧峯来晓窗。\n烟霞生净土，苔藓上高幢。\n欲问吾师语，心猨不肯降。",
        "dynasty": "唐",
        "collection_info": null
    },
    {
        "uuid": "36ed2d46fa4a13b73791c79e6e9b95f2",
        "title": "闻子规",
        "author": "李山甫",
        "content": "冤禽名杜宇，此事更难知。\n昔帝一时恨，后人千古悲。\n断肠思故国，啼血溅芳枝。\n况是天涯客，那堪□□眉。",
        "dynasty": "唐",
        "collection_info": null
    },
    {
        "uuid": "f4f1805aa41b40c3ca2bd236fe59c538",
        "title": "送刘将军入关讨贼",
        "author": "李山甫",
        "content": "世人多恃武，何者是真雄。\n欲灭黄巾贼，须凭黑矟公。\n指星忧国计，望气识天风。\n明日凌云上，期君第一功。",
        "dynasty": "唐",
        "collection_info": null
    },
    {
        "uuid": "488f4b2e891b88a00a0c5a917bf90732",
        "title": "陪郑先辈华山罗谷访张隐者",
        "author": "李山甫",
        "content": "白云闲洞口，飞盖入岚光。\n好鸟共人语，异花迎客香。\n谷风闻鼓吹，苔石见文章。\n不是陪仙侣，无因访阮郎。",
        "dynasty": "唐",
        "collection_info": null
    },
    {
        "uuid": "e3fe86956a796cd1ad95b2fe0842448f",
        "title": "兵后寻边三首 一",
        "author": "李山甫",
        "content": "千里烟砂尽日昏，战余烧罢闭重门。\n新成劒戟皆农器，旧着衣裳尽血痕。\n卷地朔风吹白骨，柱天青气泣幽魂。\n自怜长策无人问，羞戴儒冠傍塞垣。",
        "dynasty": "唐",
        "collection_info": null
    },
    {
        "uuid": "5cc4d7000e9b2494b9a20d27163187f6",
        "title": "兵后寻边三首 二",
        "author": "李山甫",
        "content": "旗头指处见黄埃，万马横驰鹘翅迴。\n劒戟远腥凝血在，山河先暗阵云来。\n角声恶杀悲于哭，鼓势争强怒若雷。\n日暮却登寒垒望，饱鸱清啸伏尸堆。",
        "dynasty": "唐",
        "collection_info": null
    },
    {
        "uuid": "aaeb3e6453a7ebc63e30785a0973ba0e",
        "title": "兵后寻边三首 三",
        "author": "李山甫",
        "content": "风怒边沙迸铁衣，胡儿胡马正骄肥。\n将军对阵谁教入，战士辞营不道归。\n新血溅红黏蔓草，旧骸堆白映寒晖。\n胸中纵有销兵术，欲向何门说是非。",
        "dynasty": "唐",
        "collection_info": null
    },
    {
        "uuid": "f90d4fd7c4d90edc3ae27eab75a1610e",
        "title": "沧浪峡",
        "author": "李山甫",
        "content": "走毂飞蹄过此傍，几人留意问沧浪。\n烟波莫笑趋名客，为爱朝宗日夜忙。",
        "dynasty": "唐",
        "collection_info": null
    },
    {
        "uuid": "09a2be2ad3eb5dca0723b9cdf31241ac",
        "title": "公子家二首 一",
        "author": "李山甫",
        "content": "曾是皇家几世侯，入云高第照神州。\n柳遮门户横金锁，花拥弦歌咽画楼。\n锦袖妒姬争巧笑，玉衔[骄]马索闲游。\n麻衣酷献平生业，醉倚春风不点头。",
        "dynasty": "唐",
        "collection_info": null
    },
    {
        "uuid": "b0bf0e8863f564fd52b4ff683eed3096",
        "title": "公子家二首 二",
        "author": "李山甫",
        "content": "柳底花阴压露尘，醉烟轻罩一团春。\n鸳鸯占水能嗔客，鹦鹉嫌笼解駡人。\n騕褭似龙随日换，轻盈如燕逐年新。\n不知买尽长安笑，活得苍生几户贫。",
        "dynasty": "唐",
        "collection_info": null
    },
    {
        "uuid": "f0bee4790f45a781e141b5dab8ba4264",
        "title": "山下残夏偶作",
        "author": "李山甫",
        "content": "等闲三伏后，独卧此高丘。\n残暑炎于火，林风爽带秋。\n声名何要出，吟咏亦堪休。\n自许红尘外，云溪好漱流。",
        "dynasty": "唐",
        "collection_info": null
    },
    {
        "uuid": "646ec53bbc0ef1025618d9970fad237d",
        "title": "夜吟",
        "author": "李山甫",
        "content": "除却闲吟外，人间事事慵。\n更深成一句，月冷上孤峯。\n穷理多瞑目，含毫静倚松。\n终篇浑不寐，危坐到晨钟。",
        "dynasty": "唐",
        "collection_info": null
    },
    {
        "uuid": "6424ffc3ff5b3b18e0d75894492dae42",
        "title": "代崇徽公主意",
        "author": "李山甫",
        "content": "金钗坠地鬓堆云，自别朝阳帝岂闻。\n遣妾一身安社稷，不知何处用将军。",
        "dynasty": "唐",
        "collection_info": null
    },
    {
        "uuid": "b3276f0a41d59a732b50ab6e8f9ca188",
        "title": "下第献所知三首 一",
        "author": "李山甫",
        "content": "偶向江头别钓矶，等闲经岁与心违。\n虚教六尺受辛苦，枉把一身忧是非。\n青桂本来无欠负，碧霄何处有因依？春风不用相催促，迴避花时也解归。",
        "dynasty": "唐",
        "collection_info": null
    },
    {
        "uuid": "0ded5573f3606294be30256ba309035d",
        "title": "下第献所知三首 二",
        "author": "李山甫",
        "content": "不识人间巧路岐，只将端拙泥神祇。\n与他名利本无分，却共水云曾有期。\n大抵物情应莫料，近来天意也须疑。\n自怜心计今如此，凭仗春醪为解颐。",
        "dynasty": "唐",
        "collection_info": null
    },
    {
        "uuid": "0faf383a6cdde3ebbc32afb2ee7ebffc",
        "title": "下第献所知三首 三",
        "author": "李山甫",
        "content": "十年磨镞事锋铓，始逐朱旗入战塲。\n四海风云难际会，一生肝胆易开张。\n退飞莺谷春零落，倒卓龙门路渺茫。\n今日惭知也惭命，笑余歌罢忽凄凉。",
        "dynasty": "唐",
        "collection_info": null
    },
    {
        "uuid": "081d2b966400dde63c891e349642137e",
        "title": "寄太常王少卿",
        "author": "李山甫",
        "content": "别后西风起，新蝉坐卧闻。\n秋天静如水，远岫碧侵云。\n雅饮纯和气，清吟冰雪文。\n想思重回首，梧叶下纷纷。",
        "dynasty": "唐",
        "collection_info": null
    },
    {
        "uuid": "4d7e0db0793d2f7524373fc160801952",
        "title": "游侠儿",
        "author": "李山甫",
        "content": "好把雄姿浑世尘，一塲闲事莫因循。\n荆轲只为闲言语，不与燕丹了得人。",
        "dynasty": "唐",
        "collection_info": null
    },
    {
        "uuid": "780c8c0ccafc36310d1435bba5ee76f8",
        "title": "下第出春明门",
        "author": "李山甫",
        "content": "曾和秋雨驱愁入，却向春风领恨回。\n深谢灞陵堤畔柳，与人头上拂尘埃。",
        "dynasty": "唐",
        "collection_info": null
    },
    {
        "uuid": "387b1824bac26a77537ccb652990727c",
        "title": "望思台",
        "author": "李山甫",
        "content": "君父昏蒙死不回，谩将平地筑高台。\n九层黄土是何物，销得向前冤恨来。",
        "dynasty": "唐",
        "collection_info": null
    },
    {
        "uuid": "ce38497eee114c4b9992f17b9ad79152",
        "title": "病中答刘书记见赠",
        "author": "李山甫",
        "content": "病来双树下，云脚上禅袍。\n频有琼瑶赠，空瞻雪月高。\n已知捐俗态，时许话风骚。\n衰疾未能起，相思徒自劳。",
        "dynasty": "唐",
        "collection_info": null
    },
    {
        "uuid": "1f17817ab2b61d297a66afa960f54df1",
        "title": "早秋山中作",
        "author": "李山甫",
        "content": "谁到山中语，雨余风气秋。\n烟岚出涧底，瀑布落床头。\n至道亦非远，僻诗须苦求。\n千峰有嘉景，拄杖独巡游。",
        "dynasty": "唐",
        "collection_info": null
    },
    {
        "uuid": "7fa0bf8fcebe5e8cf752103a1ce564a4",
        "title": "别墅",
        "author": "李山甫",
        "content": "此地可求息，开门足野情。\n窗明雨初歇，日落风更清。\n苍藓槎根匝，碧烟水面生。\n翫奇心自乐，暑月听蝉声。",
        "dynasty": "唐",
        "collection_info": null
    },
    {
        "uuid": "9bd8e81558d4518eba349ff746e60b49",
        "title": "柳十首 一",
        "author": "李山甫",
        "content": "灞岸江头腊雪消，东风偷软入纤条。\n春来不忍登楼望，万架金丝着地娇。",
        "dynasty": "唐",
        "collection_info": null
    },
    {
        "uuid": "3b13803d2499c6882ade031f3dfde4c4",
        "title": "柳十首 二",
        "author": "李山甫",
        "content": "受尽风霜得到春，一条条是逐年新。\n寻常送别无余事，争忍攀将过与人。",
        "dynasty": "唐",
        "collection_info": null
    },
    {
        "uuid": "d7663053697ee686d65f296e4ceb5313",
        "title": "柳十首 三",
        "author": "李山甫",
        "content": "长恨阳和也世情，把香和艳与红英。\n家家只是栽桃李，独自无根到处生。",
        "dynasty": "唐",
        "collection_info": null
    },
    {
        "uuid": "ac20ed7c0a8dbf1fd87397b3ca3df2fb",
        "title": "柳十首 四",
        "author": "李山甫",
        "content": "只为遮楼又拂桥，被人摧折好枝条。\n假饶张绪如今在，须把风流暗裏销。",
        "dynasty": "唐",
        "collection_info": null
    },
    {
        "uuid": "5d0abe409abbd1a79a705de18d3b689e",
        "title": "柳十首 五",
        "author": "李山甫",
        "content": "弱带低垂可自由，傍他门户倚他楼。\n金风不解相抬举，露压烟欺直到秋。",
        "dynasty": "唐",
        "collection_info": null
    },
    {
        "uuid": "3e4c71ab7ae9b2e3a54d1c3e842835eb",
        "title": "柳十首 六",
        "author": "李山甫",
        "content": "终日堂前学画眉，几人曾道胜花枝。\n试看三月春残后，门外青阴是阿谁。",
        "dynasty": "唐",
        "collection_info": null
    },
    {
        "uuid": "440d362bbe839885c8d5aafee6849053",
        "title": "柳十首 七",
        "author": "李山甫",
        "content": "也曾飞絮谢家庭，从此风流别有名。\n不是向人无用处，一枝愁杀别离情。",
        "dynasty": "唐",
        "collection_info": null
    },
    {
        "uuid": "75baaae14d2a63e9be297eecaa1fccbd",
        "title": "柳十首 八",
        "author": "李山甫",
        "content": "从来只是爱花人，杨柳何曾占得春。\n多向客亭门外立，与他迎送往来尘。",
        "dynasty": "唐",
        "collection_info": null
    },
    {
        "uuid": "706034fbd5bcfffb7b300c3dbb128982",
        "title": "柳十首 九",
        "author": "李山甫",
        "content": "强扶柔态酒难醒，殢着春风别有情。\n公子王孙且相伴，与君俱得几时荣。",
        "dynasty": "唐",
        "collection_info": null
    },
    {
        "uuid": "dc46905df65d9953b12113d2c5bfcd60",
        "title": "柳十首 十",
        "author": "李山甫",
        "content": "无赖秋风斗觉寒，万条烟草一时干。\n游人若要春消息，直向江头腊后看。",
        "dynasty": "唐",
        "collection_info": null
    },
    {
        "uuid": "c7657493942c70642a292f9d6e7b1bc0",
        "title": "酬刘书记见赠",
        "author": "李山甫",
        "content": "独在西峯末，怜君和气多。\n劳生同朽索，急景似倾波。\n禅者行担锡，樵师语隔坡。\n旱□生赤藓，古木架青萝。\n石涧新蝉脱，茅檐旧燕窠。\n篇章蒙见许，松月好相过。\n思苦通真理，吟清合大和。\n□□□□□，风起送渔歌。",
        "dynasty": "唐",
        "collection_info": null
    },
    {
        "uuid": "394f4e6929cd9e1a7840c47f1c9f42f3",
        "title": "赠徐三十",
        "author": "李山甫",
        "content": "春满南宫白日长，夜来新值锦衣郎。\n朱排六相助神耸，玉衬一厅侵骨凉。\n砌竹拂袍争草色，庭花飘艳妬兰香。\n从今不羡乘槎客，曾到三星列宿傍。",
        "dynasty": "唐",
        "collection_info": null
    },
    {
        "uuid": "1b7685d15bbd878c97cb513ece9c2131",
        "title": "牡丹",
        "author": "李山甫",
        "content": "邀勒春风不早开，众芳飘后上楼台。\n数苞仙艳火中出，一片异香天上来。\n晓露精神妖欲动，暮烟情态恨成堆。\n知君也解相轻薄，斜倚阑干首重迴。",
        "dynasty": "唐",
        "collection_info": null
    },
    {
        "uuid": "c20cf271d4f82d2e70580275a969ec07",
        "title": "赠宿将",
        "author": "李山甫",
        "content": "校猎燕山经几春，雕弓白羽不离身。\n年来马上浑无力，望见飞鸿指似人。",
        "dynasty": "唐",
        "collection_info": null
    },
    {
        "uuid": "7afadd326191e67fcb86df920501db1f",
        "title": "水仙操",
        "author": "李咸用",
        "content": "大波相拍流水鸣，蓬山鸟兽多奇形。\n琴心不喜亦不惊，安弦缓爪何泠泠。\n水仙缥缈来相迎，伯牙从此留嘉名。\n峄阳散木虚且轻，重华斧下知其声。\n檿丝相糺成凄清，调和引得熏风生。\n指底先王长养情，曲终天下称太平。\n后人好事传其曲，有时声足意不足。\n始峩峩兮復洋洋，但见山青兼水绿。\n成连入海移人情，岂是本来无嗜慾。\n琴兮琴兮在自然，不在徽金将轸玉。",
        "dynasty": "唐",
        "collection_info": null
    },
    {
        "uuid": "65242de0ea54cab091389016a475161b",
        "title": "鸡鸣曲",
        "author": "李咸用",
        "content": "海树相扶乌影翘，戴红拍翠声胶胶。\n鸳瓦冻危金距趫，夸雄鬬气争相高。\n漏残雨急风萧萧，患乱忠臣欺宝刀。\n霜浓月薄星昭昭，太平才子能歌谣。\n山翁梦断出衡茅，谷口雾中饥虎号，离人枕上心忉忉。",
        "dynasty": "唐",
        "collection_info": null
    },
    {
        "uuid": "ded4436ac146a11c5bdbb09e3e2703b5",
        "title": "西门行",
        "author": "李咸用",
        "content": "劳禽不择枝，饥虎不畏槛。\n君子当固穷，无为仲由滥。\n尔奋空拳彼击剑，水纵长澜火飞焰。\n汉高偶试神蛇验，武王龟筮惊人险。\n四龙或跃犹依泉，小狐勿恃衝波胆。",
        "dynasty": "唐",
        "collection_info": null
    },
    {
        "uuid": "8bd8bb845854e4c45072d177f2281443",
        "title": "轻薄怨",
        "author": "李咸用",
        "content": "花骢躞蹀游龙骄，连连宝节挥长鞘。\n凤雏麟子皆至交，春风相逐垂杨桥。\n捻笙软玉开素苞，画楼闪闪红裙摇。\n碧蹄偃蹇连金镳，狂情十里飞相烧。\n西母青禽轻飘飘，分环破璧来往劳。\n黄金千镒新一宵，少年心事风中毛。\n明朝何处逢娇饶，门前桃树空夭夭。",
        "dynasty": "唐",
        "collection_info": null
    },
    {
        "uuid": "24e003e39b32de2ec99f9c170085d9cd",
        "title": "长歌行",
        "author": "李咸用",
        "content": "要衣须破束，欲炙须解牛。\n当年不快意，徒为他人留。\n百岁之约何悠悠，华髪星星稀满头。\n蛾眉螓首聊我仇，圆红阙白令人愁，何不夕引清奏？朝登翠楼，逢花便折，闻胜即游。\n鼓腕腾棍晴雷收，舞腰困褭垂杨柔。\n象筯击折歌勿休，玉山未倒非风流。\n眼前有物俱是梦，莫将身作黄金讐。\n死生同域不用惧，富贵在天何足忧。",
        "dynasty": "唐",
        "collection_info": null
    },
    {
        "uuid": "22e91a0d3099200c447ed1b4510c62ce",
        "title": "巫山高",
        "author": "李咸用",
        "content": "通蜀连秦山十二，中有妖灵会人意。\n鬬艳传情世不知，楚王魂梦春风裏。\n雨态云容多似是，色荒见物皆成媚。\n露泫烟愁岩上花，至今犹滴相思泪。\n西眉南脸人中美，或者皆闻无所利。\n忍听凭虚巧佞言，不求万寿翻求死。",
        "dynasty": "唐",
        "collection_info": null
    },
    {
        "uuid": "b369c8b6bac1d03215ce62da84faf103",
        "title": "公无渡河",
        "author": "李咸用",
        "content": "有叟有叟何清狂，行搔短髪提壶浆。\n乱流直涉神洋洋，妻止不听追沈湘。\n偕老不偕死，箜篌遗凄凉。\n刳松轻稳琅玕长，连呼急榜庸何妨。\n见溺不援能语狼，忍听丽玉传悲伤。",
        "dynasty": "唐",
        "collection_info": null
    },
    {
        "uuid": "cea2c833ad890caf4598eb14b16ba114",
        "title": "春雨",
        "author": "李咸用",
        "content": "大帝闲吹破冻风，青云融液流长空。\n天人醉引玄酒注，倾香旋入花根土。\n湿尘轻舞唐唐春，神娥无迹莓苔新。\n老农私与牧童论，纷纷便是仓箱本。",
        "dynasty": "唐",
        "collection_info": null
    },
    {
        "uuid": "6c46917494c11e739f605458d54ab7fa",
        "title": "石版歌",
        "author": "李咸用",
        "content": "云根劈裂雷斧痕，龙泉切璞青皮皴。\n直方挺质贞且真，当庭卓立凝顽神。\n春雨流膏成立文，主人性静看长新。\n明月夜来迴短影，何如照冷太湖滨。",
        "dynasty": "唐",
        "collection_info": null
    },
    {
        "uuid": "77c5b0d78f7b044458c2ff1f9110a506",
        "title": "春宫词",
        "author": "李咸用",
        "content": "风和气淑宫殿春，感阳体解思君恩。\n眼光滴滴心振振，重瞳不转忧生民，女当为妾男当臣。\n男力百岁在，女色片时新。\n用不用，唯一人。\n敢放天宠私微身，六宫万国教谁宾。",
        "dynasty": "唐",
        "collection_info": null
    },
    {
        "uuid": "5cc6dc1d88b4d9dbac8c990b198f111a",
        "title": "富贵曲",
        "author": "李咸用",
        "content": "画藻雕山金碧彩，鸳鸯叠翠眠晴霭。\n编珠影裏醉春庭，团红片下攒歌黛。\n革咽丝烦欢不改，缴绛垂缇忽如晦。\n活花起舞夜春来，蜡焰煌煌天日在。\n雪暖瑶杯凤髓融，红拖象筯猩唇细。\n空中汉转星移盖，火城拥出随朝会。\n车如雷兮马如龙，鬼神辟易不敢害。\n冠峩剑重锵环佩，步入天门相真宰。\n开口长为爵禄筌，迴眸便是公卿罪。\n珍珠索得龙宫贫，膏腴刮下苍生背。\n九野干戈指着心，威福满拳犹未快。\n我闻周公贵为天子弟，富有半四海。\n蔑有骄奢贻后悔，红锦障收。\n珊瑚树碎，至今笑石崇王恺。",
        "dynasty": "唐",
        "collection_info": null
    },
    {
        "uuid": "284b0db34e0daa94c3f3df873d56de7d",
        "title": "独鹄吟",
        "author": "李咸用",
        "content": "碧玉喙长丹顶圆，亭亭危立风松间。\n啄萍吞鳞意已阑，举头咫尺轻重天。\n黑翎白本排云烟，离羣脱侣孤如仙。\n披霜唳月惊婵娟，逍游忘却还青田。\n鸢寒鸦晚空相喧，时时侧耳清冷泉。",
        "dynasty": "唐",
        "collection_info": null
    },
    {
        "uuid": "cdb525199f8f918f8beb310dd8765388",
        "title": "煌煌京洛行",
        "author": "李咸用",
        "content": "长安近甸巡游遍，洛阳寻有黄龙见。\n千乘万骑如雷转，差差清跸祥云卷。\n百司旧分当玉殿，太平官属无遗彦。\n歌钟沸激香尘散，晨旗隐隐罗轩冕。\n周公旧迹生红藓，瀍涧波光春照晚。\n但听嵩山万岁声，将军旗鼓何时偃。",
        "dynasty": "唐",
        "collection_info": null
    },
    {
        "uuid": "67aafd8ec0f00901c566948d0620b1fd",
        "title": "昇天行",
        "author": "李咸用",
        "content": "堂堂削玉青蝇喧，寒鸦啄鼠愁飞鸾。\n梳玄洗白逡巡间，兰言花笑俄衰残。\n盘金束紫身属官，强仁小德终无端。\n不如服取长流丹，潜神却入黄庭闲。\n志定功成飞九关，逍遥长揖辞人寰。\n空中龙驾时迴旋，左云右鹤翔翩联。\n双童树节当风翻，常娥倚桂开朱颜。\n河边牛子星郎牵，三清宫殿浮晴烟。\n玉皇据案方凝然，仙官立仗森幢幡。\n引余再拜归仙班，清声妙色视听安。\n飡和饮顺中肠宽，虚无之乐不可言。",
        "dynasty": "唐",
        "collection_info": null
    },
    {
        "uuid": "faf5e453c6a43351a5c33276f60c8e2f",
        "title": "绯桃花歌",
        "author": "李咸用",
        "content": "上帝春宫思丽绝，夭桃变态求新悦。\n便是花中倾国容，牡丹露泣长门月。\n野树滴残龙战血，曦车碾下朝霞屑。\n惆怅东风未解狂，争教此物芳菲歇。",
        "dynasty": "唐",
        "collection_info": null
    },
    {
        "uuid": "f89db35f2f58ac69887bd20a8990b0d3",
        "title": "短歌行",
        "author": "李咸用",
        "content": "一罇绿酒绿于染，拍手高歌天地险。\n上得青云下不难，下在黄埃上须渐。\n少年欢乐须及时，莫学懦夫长泣岐。\n白日欲沈犹未沈，片月已来天半垂。\n坎鼓锵钟杀愁贼，挼碎是非佯不识。\n长短高卑不可求，莫叹人生头雪色。",
        "dynasty": "唐",
        "collection_info": null
    },
    {
        "uuid": "cadefc6f72fb3b65acee1eba2259fd90",
        "title": "小松歌",
        "author": "李咸用",
        "content": "幽人不喜凡草生，秋锄斸得寒青青。\n庭闲土瘦根脚狞，风摇雨拂精神醒。\n短影月斜不满尺，清声细入鸣蛩翼。\n天人戏剪苍龙髯，参差簇在瑶阶侧。\n金精水鬼欺不得，长与东皇逞颜色。\n劲节暂因君子移，贞心不为麻中直。",
        "dynasty": "唐",
        "collection_info": null
    },
    {
        "uuid": "114f77363dac7fafd12a9fc9f7aaa19d",
        "title": "大雪歌",
        "author": "李咸用",
        "content": "同云惨惨如天怒，寒龙振鬣飞干雨。\n玉圃花飘朵不匀，银河风急惊砂度。\n谢客凭轩吟未住，望中顿失纵横路。\n应是羲和倦晓昏，暂反元元归太素。",
        "dynasty": "唐",
        "collection_info": null
    },
    {
        "uuid": "c711b5f2d30bd2de777c69aa94e4718c",
        "title": "塘上行",
        "author": "李咸用",
        "content": "横塘日澹秋云隔，浪织轻飔罗幂幂。\n红绡撇水荡舟人，画桡掺掺柔荑白。\n鲤鱼虚掷无消息，花老莲疎愁未摘。\n却把金钗打绿荷，懊恼露珠穿不得。",
        "dynasty": "唐",
        "collection_info": null
    },
    {
        "uuid": "b78fc6db9daa7c3ac79f4b6d806e55bf",
        "title": "寓意",
        "author": "李咸用",
        "content": "直道荆棘生，斜径红尘起。\n苍苍杳无言，麒麟迴瑞趾。\n东风如未来，飞雪终不已。",
        "dynasty": "唐",
        "collection_info": null
    },
    {
        "uuid": "70602286238cf2400ca1f32e73cc7027",
        "title": "剑喻",
        "author": "李咸用",
        "content": "黯黯秋水寒，至刚非可缺。\n风胡不出来，摄履人相蔑。\n纵挺倚天形，谁是躬提挈。\n愿将百炼身，助我王臣节。",
        "dynasty": "唐",
        "collection_info": null
    },
    {
        "uuid": "bf306de20e929793babf24b229a90f6f",
        "title": "苍颉台",
        "author": "李咸用",
        "content": "先贤忧民诈，观迹成纲纪。\n自有书契来，争及结绳理。",
        "dynasty": "唐",
        "collection_info": null
    },
    {
        "uuid": "19d47320492546d2612bdb6a66f546be",
        "title": "荆山",
        "author": "李咸用",
        "content": "良工指君疑，真玉却非玉。\n寄言怀宝人，不须伤手足。",
        "dynasty": "唐",
        "collection_info": null
    },
    {
        "uuid": "173299d934c45e5feb13302b4fecc8d8",
        "title": "自君之出矣",
        "author": "李咸用",
        "content": "自君之出矣，鸾镜空尘生。\n思君如明月，明月逐君行。",
        "dynasty": "唐",
        "collection_info": null
    },
    {
        "uuid": "36d15ae1877abae2ddcf08e4d8c505aa",
        "title": "妾薄命",
        "author": "李咸用",
        "content": "妾命何太薄，不及宫中水。\n时时对天颜，声声入君耳。",
        "dynasty": "唐",
        "collection_info": null
    },
    {
        "uuid": "b083d1f51c8fd38dbeac5f9c91c9f016",
        "title": "君子行",
        "author": "李咸用",
        "content": "君子慎所履，小人多所疑。\n尼甫至圣贤，犹为匡所縻。",
        "dynasty": "唐",
        "collection_info": null
    },
    {
        "uuid": "4beee9071c105b6773b1a2835bb9a5f1",
        "title": "铜雀台",
        "author": "李咸用",
        "content": "但见西陵惨明月，女妓无因更相悦。\n有虞曾不有遗言，滴尽湘妃眼中血。",
        "dynasty": "唐",
        "collection_info": null
    },
    {
        "uuid": "215f2b27d77d1453a6516f8778ddc40b",
        "title": "倢伃怨",
        "author": "李咸用",
        "content": "莫恃芙蓉开满面，更有身轻似飞燕。\n不得团圆长近君，珪月鈋时泣秋扇。",
        "dynasty": "唐",
        "collection_info": null
    },
    {
        "uuid": "a3e2245ba17f8144aea2221ad5130aea",
        "title": "悲哉行",
        "author": "李咸用",
        "content": "云色阴沈弄秋气，危叶高枝恨深翠。\n用却春风力几多，微霜逼迫何容易。",
        "dynasty": "唐",
        "collection_info": null
    },
    {
        "uuid": "26d1a7ffca64db08aa4d92a4d7c7d644",
        "title": "携手曲",
        "author": "李咸用",
        "content": "携手春復春，未尝渐离别。\n夭夭风前花，纤纤日中雪。\n不敢怨于天，唯惊添岁月。\n不敢怨于君，秪怕芳菲歇。\n芳菲若长然，君恩应不绝。",
        "dynasty": "唐",
        "collection_info": null
    },
    {
        "uuid": "4a7503365e4177aa4423041836e8910c",
        "title": "空城雀",
        "author": "李咸用",
        "content": "啾啾空城雀，一啄数跳跃。\n宁寻覆辙余，岂比巢危幕。\n茫茫九万鹏，百雉且为乐。",
        "dynasty": "唐",
        "collection_info": null
    },
    {
        "uuid": "ee701d292459c9219d4ee66ffe0b5ca2",
        "title": "放歌行",
        "author": "李咸用",
        "content": "蠢蠢荼蓼虫，薨薨避葵荠。\n悠悠狷者心，寂寂厌清世。\n如何不食甘，命合苦其噬。\n如何不趣时，分合辱其体。\n至哉先哲言，于物不凝滞。",
        "dynasty": "唐",
        "collection_info": null
    },
    {
        "uuid": "b693f3786e816fcc853228d05b235ae2",
        "title": "猛虎行",
        "author": "李咸用",
        "content": "猛虎不怯敌，烈士无虚言。\n怯敌辱其班，虚言负其恩。\n爪牙欺白刃，果敢无前阵。\n须知易水歌，至死无悔恡。",
        "dynasty": "唐",
        "collection_info": null
    },
    {
        "uuid": "0f01e26c1f3b36faffda8fb364d56fd1",
        "title": "陇头行",
        "author": "李咸用",
        "content": "行人何彷徨，陇头水呜咽。\n寒沙战鬼愁，白骨风霜切。\n薄日曚昽秋，怨气阴云结。\n杀成边将名，名着生灵灭。",
        "dynasty": "唐",
        "collection_info": null
    },
    {
        "uuid": "dedf2ec9b3bab23cb3e255df2164aef9",
        "title": "关山月",
        "author": "李咸用",
        "content": "离离天际云，皎皎关山月。\n羌笛一声来，白尽征人髪。\n嘹唳孤鸿高，萧索悲风发。\n雪压塞尘清，鵰落沙场阔。\n何当胡无人，荷戈朝凤阙。",
        "dynasty": "唐",
        "collection_info": null
    },
    {
        "uuid": "6ad15c914e02beb8222b031721af80d0",
        "title": "览友生古风",
        "author": "李咸用",
        "content": "伯牙鸣玉琴，幽音随指发。\n不是钟期听，俗耳安能别。\n高山闲巍峩，流水声呜咽。\n一卷冰雪言，清泠冷心骨。\n分明古雅声，讽谕成凄切。\n皴皵老松根，晃朗骊龙窟。\n荆璞且深藏，珉石方如雪。\n金多丑女妍，木朽良工拙。\n姦宄欺雷霆，魑魅嫌日月。\n蝶迷桃李香，鲋惘江湖阔。\n不寐孤灯前，舒卷忘饥渴。",
        "dynasty": "唐",
        "collection_info": null
    },
    {
        "uuid": "f8a7a75381482177f80eb69256bc0472",
        "title": "题友生丛竹",
        "author": "李咸用",
        "content": "菊华寒露浓，兰愁晓霜重。\n指佞不长生，蒲萐今无种。\n安如植丛篁，他年待栖凤。\n大则化龙骑，小可钓璜用。\n留烟伴独醒，迴阴冷闲梦。\n何妨积雪凌，但为清风动。\n乃知子猷心，不与常人共。",
        "dynasty": "唐",
        "collection_info": null
    },
    {
        "uuid": "fc1e5aa455fe3243e9512cd9bdf9746b",
        "title": "石版",
        "author": "李咸用",
        "content": "高人好自然，移得它山碧。\n不磨如版平，大巧非因力。\n古藓小青钱，尘中看野色。\n冷倚砌花春，静伴疎篁直。\n山僧若转头，如逢旧相识。",
        "dynasty": "唐",
        "collection_info": null
    },
    {
        "uuid": "c544481d673653b46d2ba00a109a549a",
        "title": "江南曲",
        "author": "李咸用",
        "content": "江南四月熏风低，江南女儿芳步齐。\n晚云接水共渺瀰，远沙叠草空萋萋。\n白苎不堪论古意，数花犹可醉前溪。\n孤舟有客归未得，乡梦欲成山鸟啼。",
        "dynasty": "唐",
        "collection_info": null
    },
    {
        "uuid": "cfd2ee0576484af1c1212e3e4c6f01c6",
        "title": "临川逢陈百年",
        "author": "李咸用",
        "content": "麻姑山下逢真士，玄肤碧眼方瞳子。\n自言混沌凿不死，大笑老彭非久视。\n强争龙虎是狂人，不保元和虚叩齿。\n桃花雨过春光腻，劝我一杯灵液味。\n教我无为礼乐拘，利路名场多忌讳。\n不如含德反婴儿，金玉满堂真可贵。",
        "dynasty": "唐",
        "collection_info": null
    },
    {
        "uuid": "f47eeef69182f784a0e11fb2b81ea8fd",
        "title": "寄修睦上人",
        "author": "李咸用",
        "content": "衣服田方无内客，一入庐云断消息。\n应为山中胜概偏，惠持惠远多踪迹。\n寻阳有箇虚舟子，相忆由来无一事。\n江边月色到岩前，此际心情必相似。\n似不似，寄数字。",
        "dynasty": "唐",
        "collection_info": null
    },
    {
        "uuid": "e24b2ee00be6efe3aa616ec4a74546a7",
        "title": "读修睦上人歌篇",
        "author": "李咸用",
        "content": "李白亡，李贺死。\n陈陶赵睦寻相次，须知代不乏骚人。\n贯休之后，惟修睦而已矣。\n睦公睦公真可畏，开口向人无所忌。\n才似烟霞生则媚，直如屈轶佞则指。\n意下纷纷造化机，笔头滴滴文章髓。\n明月清风三十年，被君驱使如奴婢。\n劝君休，莫容易，世俗由来稀则贵。\n珊瑚高架五云毫，小小不须烦藻思。",
        "dynasty": "唐",
        "collection_info": null
    },
    {
        "uuid": "d33a73d5e9b8a4a00db92d6f7d4b0428",
        "title": "远公亭牡丹",
        "author": "李咸用",
        "content": "雁门禅客吟春亭，牡丹独逞花中英。\n双成腻脸偎云屏，百般姿态因风生。\n延年不敢歌倾城，朝云暮雨愁娉婷。\n蘂繁蚁脚黏不行，甜迷蜂醉飞无声。\n庐山根脚含精灵，发妍吐秀丛君庭。\n湓江太守多闲情，栏朱绕绛留轻盈。\n潺潺绿醴当风倾，平头奴子啾银笙。\n红葩艳艳交童星，左文右武怜君荣，白铜鞮上惭清明。",
        "dynasty": "唐",
        "collection_info": null
    },
    {
        "uuid": "5ffeb6ac7e4290b3d44330ba68be1b25",
        "title": "谢僧寄茶",
        "author": "李咸用",
        "content": "空门少年初志坚，摘芳为药除睡眠。\n匡山茗树朝阳偏，暖萌如爪拏飞鸢。\n枝枝膏露凝滴圆，参差失向兜罗锦。\n倾筐短甑蒸新鲜，白纻眼细匀于研。\n砖排古砌春苔干，殷勤寄我清明前。\n金槽无声飞碧烟，赤兽呵冰急铁喧。\n林风夕和真珠泉，半匙清粉搅潺湲。\n绿云轻绾湘娥鬟，尝来纵使重支枕，胡蝶寂寥空掩关。",
        "dynasty": "唐",
        "collection_info": null
    },
    {
        "uuid": "0986cb3e07e2ba1a46a86125b6be0ca3",
        "title": "送人",
        "author": "李咸用",
        "content": "少皥开宫行帝业，无刃金风剪红叶。\n雁别边沙入暖云，蛩辞败草鸣香閤。\n有客为儒二十霜，酣歌郢雪时飘扬。\n不甘长在诸生下，束书携劒离家乡。\n利爪鞴上鹰，雄文雾中豹。\n可堪长与乌鸢噪，是宜摩碧汉以遐飞。\n出南山而远蹈，况今大朝公道。\n天子文明，团团月树悬青青。\n燕中有马如龙行，不换黄金无骏名。\n荆山有玉犹在璞，未遇良工虚掷鹊。\n一壶清酒酌离情，休向嵩中随雀跃。",
        "dynasty": "唐",
        "collection_info": null
    },
    {
        "uuid": "e6c90afc59fec4501034565fbbfe6472",
        "title": "古意论交",
        "author": "李咸用",
        "content": "择友如淘金，沙尽不得宝。\n结交如干银，产竭不成道。\n我生四十年，相识苦草草。\n多为势利朋，少有岁寒操。\n通财能几何，闻善宁相告。\n茫然同夜行，中路自不保。\n常恐管鲍情，参差忽终老。\n今来既见君，青天无片云。\n语直瑟弦急，行高山桂芬。\n约我为交友，不觉心醺醺。\n见义必许死，临危当指囷。\n无令后世士，重广孝标文。",
        "dynasty": "唐",
        "collection_info": null
    },
    {
        "uuid": "68a8aef6f3370b8ca67eff339a63dde9",
        "title": "春风",
        "author": "李咸用",
        "content": "青帝使和气，吹嘘万国中。\n发生宁有异，先后自难同。\n辇草不消力，岩花应费功。\n年年三十骑，飘入玉蟾宫。",
        "dynasty": "唐",
        "collection_info": null
    },
    {
        "uuid": "0d18c9cef7c403c97caa196d9526fa90",
        "title": "自愧",
        "author": "李咸用",
        "content": "多负悬弧礼，危时隐薜萝。\n有心明俎豆，无力执干戈。\n壮士难移节，贞松不改柯。\n缨尘徒自满，欲濯待清波。",
        "dynasty": "唐",
        "collection_info": null
    },
    {
        "uuid": "7701449f304c675a4b26259e5332784b",
        "title": "夜吟",
        "author": "李咸用",
        "content": "白兔轮当午，儒家业敢慵。\n竹轩吟未已，锦帐梦应重。\n落笔思成虎，悬梭待化龙。\n景清神自爽，风逓远楼钟。",
        "dynasty": "唐",
        "collection_info": null
    },
    {
        "uuid": "e015708a092aeaa4dabbe9c8e96935fb",
        "title": "昭君",
        "author": "李咸用",
        "content": "古帝修文德，蛮夷莫敢侵。\n不知桃李貌，能转虎狼心。\n日暮边风急，程遥碛雪深。\n千秋青冢骨，留怨在胡琴。",
        "dynasty": "唐",
        "collection_info": null
    },
    {
        "uuid": "209e472809679e12c0979d2ad16871be",
        "title": "秋夕",
        "author": "李咸用",
        "content": "寥廓秋云薄，空庭月影微。\n树寒栖鸟密，砌冷夜蛩稀。\n晓鼓军容肃，疎钟客梦归。\n吟余何所忆，圣主尚宵衣。",
        "dynasty": "唐",
        "collection_info": null
    }
]